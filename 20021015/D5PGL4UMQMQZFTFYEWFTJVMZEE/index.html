<html><header><meta charset="utf-8"><title>　　阿松講大笪地吟毛詩 - 李八方</title></header><body><h1>　　阿松講大笪地吟毛詩 - 李八方</h1><p>上環大笪地開檔以來，似乎彈多過讚，一時俾人傳話冇水冇電，一時又俾人話冇香港特色。&#13;<br> 鼓吹本土經濟嘅阿松噚日搭火車上深圳嘅時候，俾八方行家追問佢，究竟所謂嘅本土經濟係咪搞唔掂？&#13;<br> 阿松當然話唔係啦，佢叫大家唔好咁心急，重吟起毛澤東嘅《七律．和柳亞子先生》中嘅一句：「風物長宜放眼量」，希望大家畀啲時間慢慢嚟。其實呢首「毛詩」總共有八句，其中「牢騷太盛防腸斷，風物長宜放眼量」最為人熟悉。火紅時代嘅國粹派表表者阿松當然背得滾瓜爛熟啦！&#13;<br> ﹙圖﹚阿松講起振興本土經濟竟然吟毛詩。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>