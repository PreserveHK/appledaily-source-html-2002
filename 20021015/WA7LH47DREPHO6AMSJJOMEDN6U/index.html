<html><header><meta charset="utf-8"><title>菲傭放假　全家煮飯增親子情</title></header><body><h1>菲傭放假　全家煮飯增親子情</h1><p>星期天對一眾在港的菲傭可謂意義重大，只有這天才可以和鄉里們高高興興聚首一堂；同樣，平日被菲傭照顧一日三餐的陳家，這一天亦屬難能可貴，皆因可趁菲傭放假，走入廚房炒幾味，夾手夾腳炮製愛心餐。儘管媽咪Percie對菲傭的餸菜讚不絕口，但仍不及一家人合力炮製的一頓愛心溫馨飯！&#13;<br>&#13;<br>記者：周麗懿　攝影：黃子偉</p><p><spanclass><fontstyle>飽滿愛心溫馨飯  &#13;<br> 約一年前，因菲傭放假無飯食，忽發奇想不如同仔女一齊玩吓煮飯仔，Percie說：「試過一次之後，發覺原來呢個係一個好好嘅親子時間，仔女除咗學識分工合作外，重可以互相溝通，之後每個月都會搵個星期日同仔女一齊煮嘢食。」屋企雖小，但卻滿載了夫妻與子女間的感情。</fontstyle></spanclass></p><p><spanclass><fontstyle>全家出動買勻油麻地街市  &#13;<br> 家住油麻地的陳太Percie，平日將煮飯重任交給菲傭，所以甚少到街市，惟有星期日，一家大細上茶樓歎完茶，才會去行街市。Percie謙稱自己對煮餸並不在行，所以請來嫲嫲幫手，揀料都揀得新鮮啲啦！</fontstyle></spanclass></p><p><spanclass><fontstyle>11:00am芋頭輕身先叫靚  &#13;<br> 嫲嫲喺街市行一圈，望遍所有菜檔的芋頭，先揀中呢檔，問她點樣先揀到靚芋頭，她說：「最緊要就係夠輕身！咁就代表個芋頭唔會生水！」</fontstyle></spanclass></p><p><spanclass><fontstyle>11:20am蟹要揀圓身  &#13;<br> Percie買膏蟹的口訣係「九月圓頭，十月尖」，所講的其實是翻轉蟹蓋後的奄，圓形是乸，尖形是公，所以踏入農曆九月，蟹乸便最啱時候食。</fontstyle></spanclass></p><p><spanclass><fontstyle>11:40am蝦頭唔黑無甩就得  &#13;<br> 嫲嫲話用來做蝦仁炒蛋的蝦，只要蝦頭唔黑兼無甩頭，而蝦身望落通透，就已經好靚，如果買生猛的靚蝦，反而好難搣殼。</fontstyle></spanclass></p><p><spanclass><fontstyle>嫲嫲撚手　芋頭燜鴨  &#13;<br> 這是嫲嫲的拿手菜式，家中的五名兒子都是食這味餸大。雖然煮法有點複雜，不過嫲嫲的手勢十分純熟，完全沒半點難度。味道方面，蒜茸加南腐乳的配搭十分香口，肉汁既鮮且甜，小記試過真係好好味！&#13;<br> &#13;<br> <spanclass><fontstyle>材料：  &#13;<br> 南腐乳　2磚&#13;<br> 麵豉　　2湯匙&#13;<br> 蒜茸　　1大個&#13;<br> 冰鮮鴨　1隻&#13;<br> 芋頭　　斤半&#13;<br> &#13;<br> &#13;<br> &#13;<br> <spanclass><fontstyle>做法：  </fontstyle></spanclass></fontstyle></spanclass></fontstyle></spanclass></p><p><spanclass><fontstyle>媽咪至掂　蟹肉蒸肉餅  &#13;<br> 叫Percie示範菜式，她毫不考慮便介紹蟹肉蒸肉餅。Percie話這味餸的爽甜蟹膏加上肉餅，用來送飯十分滋味。&#13;<br> &#13;<br> <spanclass><fontstyle>材料：  &#13;<br> 膏蟹　1斤&#13;<br> 瘦肉　半斤&#13;<br> 雞蛋　2隻&#13;<br> 鹹蛋　1隻</fontstyle></spanclass></fontstyle></spanclass></p><p><spanclass><fontstyle>做法：  &#13;<br> 將瘦肉剁成肉餅，之後將蟹拆殼，挑出蟹膏，放入肉餅內。加入雞蛋和鹹蛋、少許鹽、胡椒粉、生粉和豉油攪勻。之後再將蟹腳和蟹蓋放在肉餅上，蒸約25分鐘即可。</fontstyle></spanclass></p><p><spanclass><fontstyle>家姐只識　蝦仁炒蛋  &#13;<br> 囡囡Katie愛吃蝦，仔仔Horace愛吃雞蛋，這味較簡單的蝦仁炒蛋便交由Katie負責操刀。只見Katie的手勢還未十分到家，偶然也要Percie出手幫助。&#13;<br> &#13;<br> <spanclass><fontstyle>材料：  &#13;<br> 蝦　　10両&#13;<br> 雞蛋　3隻&#13;<br> &#13;<br> &#13;<br> &#13;<br> &#13;<br> &#13;<br> &#13;<br> <spanclass><fontstyle>做法：  </fontstyle></spanclass></fontstyle></spanclass></fontstyle></spanclass></p></body></html>