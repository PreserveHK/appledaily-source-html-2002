<html><header><meta charset="utf-8"><title>新車速報：<br>愛快156GTA極速扺港</title></header><body><h1>新車速報：<br>愛快156GTA極速扺港</h1><p>在芸芸意大利嘅經典跑車之中，除咗顯赫經典嘅林寶堅尼、瑪莎拉蒂之外，愛快嘅GiuliaSprintGTA（1965-1969）、GTA1300Junior（1968-1973）及2000GTAM（1971），相信老一輩香港車迷無一不曉。而呢份跑車血脈傳至今日，終於由新一代156GTA房跑車繼承，而響上星期，首部右軚版新車更經已登陸香港㖭。唔知呢部全新嘅拉丁跑車，又會否再度勾起車迷嘅慾動的心呢！&#13;<br>&#13;<br>記者、攝影：陳偉林</p><p><spanclass><fontstyle>GTA重生魅力不減  &#13;<br> 曾幾何時，AlfaRomeo之名曾風靡不少香港跑車迷，惟響近呢20年，德國汽車科技突飛猛進，新一輩車迷未必記得響跑車界中，重有向以個性獨特，極具拉丁氣息嘅愛快跑車呢！惟156推出至今，備受普羅車迷認同及追捧，因而再次激發起車廠對GTA重生嘅念頭。目下呢部全新嘅156GTA，全車大包圍及四輪拋沙板組合，較原有156車系要來得突出之餘，點滴間重滲入有不少跑車元素，予人看來特別有一種難以抗拒嘅誘惑。</fontstyle></spanclass></p><p><spanclass><fontstyle>包裝講究設備豪華  &#13;<br> 賣相出位見辣味之餘，車廂前後兩排全新皮椅組合，富人體工學設計見承托感外，雙色皮料配搭亦見有一份個性；而前排桶形跑車座椅裝置，還予人有多一份妥貼性。再者，新加入嘅銀白電鍍裝飾，更烘托出一份High-tech感。呢部新款156GTA，不僅着色同選料講究外，重新加入中控台頂置多功能電腦顯示，還有左右獨立恒溫冷氣及免提電話裝置㗎！&#13;<br> &#13;<br> <spanclass><fontstyle>狂牛本色難以馴服  &#13;<br> 然而，新車至為吸引會係一台3.2公升V6DOHC偈，匹配新加入嘅6前速手波裝置，轉檔明快又緊湊，起跑加速每有黏背脊嘅感覺之餘，轉向由極左至極右僅1.75轉，對迂迴多彎嘅路段，操控倍見利落又敏捷。惟強悍嘅低轉高扭力輸出，每予人有野性難馴嘅狂牛本色，駕駛者事必要有一定技術之餘，一套電子ASR系統，最好設定在開啟模式，皆因前置引擎前輪驅動嘅布局，可會一發不可收拾呢！</fontstyle></spanclass></fontstyle></spanclass></p><p><spanclass><fontstyle>試完車，有何評價？  &#13;<br> 呢部156GTA加有全車大包圍，倍見動感之餘，亦不失一份斯文轎車風範；而全新真皮跑車桶椅組合，更烘托出一份辛辣感；但可惜包裝跟原有車系相近，不易識別。另外又因為受制於歐盟廢氣管制下，愛快獨有跑車嘅咆哮聲響魅力大減。</fontstyle></spanclass></p><p><spanclass><fontstyle>愛快156GTA規格  &#13;<br> 引擎：3179ccV6DOHC&#13;<br> 馬力：250ps/6200rpm&#13;<br> 扭力：30.6kgm/4800rpm&#13;<br> 傳動：6前速手波，前輪驅動&#13;<br> 懸掛：（前）雙搖臂（後）麥花臣支柱&#13;<br> 制動：（前）透氣碟（後）透氣碟（ABS）&#13;<br> 輪胎：225/45ZR17MichelinPilotSport&#13;<br> 尺碼：4430×1755×1395mm&#13;<br> 軸距：2595mm&#13;<br> 車重：1410kg&#13;<br> 0-100公里：6.3秒&#13;<br> 極速：250km/h（有限制）&#13;<br> 平均耗油：12.1L/100km&#13;<br> 新車售價：$398,000&#13;<br> 車輛提供：嘉輪汽車（28778788）</fontstyle></spanclass></p><p><spanclass><fontstyle>同級對手比較  &#13;<br> <b> 奧迪A43.0Quattro</b> &#13;<br> 引擎：2976ccV6DOHC&#13;<br> 馬力：220ps/6300rpm&#13;<br> 扭力：30.6kgm/3200rpm&#13;<br> 尺碼：4547×1766×1428mm&#13;<br> 軸距：2650mm；車重：1460kg&#13;<br> 0-100公里：7.2秒；平均耗油：9.5L/100km&#13;<br> 新車售價：$471,000&#13;<br> 查詢：合迪汽車（25281862）&#13;<br> 短評：外形一派跑車包裝，有不俗加速爆炸力，加上Quattro恒式四驅，帶出不錯嘅循迹操控表現，惟尚欠一點跑車剛勁感。</fontstyle></spanclass></p><p><b> 寶馬330iA</b> &#13;<br> 引擎：2979cc直6DOHC&#13;<br> 馬力：238ps/5900rpm&#13;<br> 扭力：30.6kgm/3500rpm&#13;<br> 尺碼：4471×1739×1415mm&#13;<br> 軸距：2725mm；車重：1540kg&#13;<br> 0-100公里：7.0秒；平均耗油：9.6L/100km&#13;<br> 新車售價：$473,000&#13;<br> 查詢：寶馬汽車（27145271）&#13;<br> 短評：造型包裝帶出有房跑意識，柔中帶剛嘅個性演繹，給人感受有跑車嘅活力一面；惟車廂鋪排跟同系房車無異，欠缺一份獨特感。</p></body></html>