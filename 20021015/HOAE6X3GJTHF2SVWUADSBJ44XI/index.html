<html><header><meta charset="utf-8"><title>　　神秘人踼爆蘇澤光唔撈 - 李八方</title></header><body><h1>　　神秘人踼爆蘇澤光唔撈 - 李八方</h1><p>上個禮拜《信報》獨家爆料，話JackSo蘇澤光決定劈炮，唔做地鐵主席兼行政總裁，雖然佢重有成年合約，但扣除假期，最快明年春季就可以走人，話之你合唔合併。&#13;<br> 眼見九鐵楊啟彥嘅遭遇，JackSo一早已打定主意。自己做過官、做過銀行、做過公營機構，處處獨當一面，做乜要屈居人下?不過，唔撈之消息咁早揚晒，亦出乎佢所料。&#13;<br> 八方問消息靈通人士係邊個放料，佢話一定唔係JackSo自己，亦唔會係冬姑廖秀冬。至於係邊個，佢叫八方自己諗，貼士就係最想JackSo快趣的走啲人。啊，大概都諗到啩，重諗唔到？睇吓呢幾日嘅新聞啦。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>