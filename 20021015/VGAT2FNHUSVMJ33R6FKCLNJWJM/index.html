<html><header><meta charset="utf-8"><title>過百電郵飛來叫老女人行開<br>毛玉萍受侮辱性轟炸</title></header><body><h1>過百電郵飛來叫老女人行開<br>毛玉萍受侮辱性轟炸</h1><p>楊恭如日前表示曾有人向她開價，要求她放走「她的男人」，楊恭如指對方侮辱了自己。但其實自楊恭如和周正毅交往後，周太毛玉萍一直被電郵騷擾，其中一封的內容是「老女人，我同你老公拍緊拖，你行開啦」。</p><p>楊恭如高調介入內地富商周正毅和太太毛玉萍之間做第三者，日前楊恭如在銅鑼灣COVA餐廳遭當眾掌摑，事後其母稱施襲者是「有頭有臉」之人。其後周正毅力撐楊恭如，在接受電台訪問時稱會繼續和楊恭如來往，而周太毛玉萍前日終於打破緘默，表示和老公關係甚好，更稱不介意老公和任何異性朋友來往。<br> &#13;<br> <spanclass>言論充滿火藥味 &#13;<br> 毛玉萍息事寧人之際，楊恭如卻不肯罷休，她爆出有人開價，要她放走「她的男人」，楊恭如表示對方侮辱了自己，因為感情並非可用金錢衡量。另外，毛玉萍表示楊恭如被襲擊時自己不在事發現場，楊恭如則以「喺唔喺現場，佢自己心知肚明」來回應，言論充滿挑釁性。&#13;<br> 而本報收到消息，其實自楊恭如和周正毅交往後，毛玉萍一直受到電郵騷擾，數量超過一百封。其中一封的內容是「老女人，我同你老公拍緊拖，你行開啦」，另外一封的內容是「好放手啦，八婆！」其餘電郵雖然內容不同，但意思亦跟上述大同小異。毛玉萍被電郵騷擾一事，其身邊不少朋友都知道，他們均替毛玉萍不值，但當事人卻一直沒有把事情公開。<br> &#13;<br> <spanclass>「過咗去唔想提」 &#13;<br> 昨日記者以電話聯絡上毛玉萍，問她是否曾收到過百封電郵騷擾，她說：「過咗去嘅嘢，我唔想再提。」記者就此事致電楊恭如的經理人文雋，問他楊恭如是否與事件有關？他說：「唔係事實嘅唔會回應，希望大家唔好道聽塗說。」&#13;<br> 記者其後和身在內地的周正毅電話聯絡上，他表示沒有看香港的報道，所以對於楊恭如和太太毛玉萍所講的都不知情。記者再問周正毅其他問題，他都以「我真係唔想講」來回應。</spanclass></spanclass></p><p><spanclass>冇註冊真相富商有元配 &#13;<br> 富商有老婆又有女朋友，兩個女人自然爭餐飽。雖然老婆喺生意上幫咗富商好多，但始終都係女朋友得寵，呢隻就係典型嘅貪新忘舊。不過呢位女朋友就好鬼麻煩，換轉係普通人，明知自己係第三者就唔會搞咁多嘢，但呢個第三者就唔單止要爭贏，重要贏到盡。&#13;<br> 女朋友之所以咁夠膽，係因為知道富商同老婆冇正式註冊，所以有恃無恐。但係其實女朋友知啲唔知啲，富商重有一個正印老婆喺上海，點解唔可以同老婆註冊，就係呢個原因，所以就算女朋友可以踢走老婆，都唔可以坐正！</spanclass></p></body></html>