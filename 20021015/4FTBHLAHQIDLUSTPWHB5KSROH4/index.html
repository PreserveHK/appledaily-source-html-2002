<html><header><meta charset="utf-8"><title>　　兩超市裝電視促消費 - 李八方</title></header><body><h1>　　兩超市裝電視促消費 - 李八方</h1><p>𠵱家搭巴士同小巴可以睇到電視，估唔到喺今年底至明年年初，行惠康同百佳兩大超級市場，都有電視睇！&#13;<br> 八方講緊嘅當然唔係喺超市睇到追開嘅電視連續劇，而係亞洲最大嘅店內互動媒體ActMedia，將會喺本港、台灣同新加坡推出全新電視頻道，名為AdvantageChannel，初步落實會放喺惠康同百佳嘅貨架上面。&#13;<br> 部電視機設有特別感應器，當有人行過就自動開機，賣嘅當然係廣告，同埋畀多啲資訊啲消費者了解貨架上嘅產品。&#13;<br> 呢個新設計可唔可以刺激消費仍然係未知之數，不過八方就肯定，超市嘅營商環境又畀傳統街市好啲囉！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>