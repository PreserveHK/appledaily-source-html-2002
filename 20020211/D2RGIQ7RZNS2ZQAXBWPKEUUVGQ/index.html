<html><header><meta charset="utf-8"><title>騎膊馬食薩騎馬 - 陳也</title></header><body><h1>騎膊馬食薩騎馬 - 陳也</h1><p>年三十，送蛇迎馬，到底蛇、馬有甚麼關係。&#13;<br> 四字成語裏面，蛇、馬各領風騷，跟其他生肖拍住上的亦不少。惟獨距離最近的蛇、馬之間，絕不親密，沒有雙併組合。馬跟住蛇，只需要提防蛇尾就得，而蛇尾還會響的哩，有名你叫。相反，跟在馬後面的，要貼住馬屁，甚至要忍受胡蠅嬲馬尾；萬一馬兒多吃了草，來個馬後炮，羊牯就食到正。所以馬、羊幾難和平共處，雖然大家都是素食者，始終要保持距離。&#13;<br> 十二生肖裏面，馬通常作四蹄疾馳狀，代表神勇。馬不可能躺下歇息，難怪俗語有云，做牛做馬。做牛還可以他他條條，像新界的流浪牛，連牛仔也管不住，四圍浪蕩，寫意到暈。馬兒做到老，踏入耆耄之年，欲退不能，從馬會過檔，到騎術學校獻世，甚至被班主賣到戲班，馬死落地行，老馬想有火都難。&#13;<br> 馬年又未至太灰，事關，係咯，好彩還有偶像派的小馬哥壓場。那邊廂還有個馬友友壓軸。馬家軍有冇江湖再起的馬年運呢？你估，紮馬尾對運勢有幫助嗎？假如董特首梳馬尾，再減點磅，便跟近來很紅的風水師傅有幾分似樣。風水佬坐底呃你十年八年，董特首只呃多你五年，打個折，算係優待用家，重想點呢？董特首正正屬牛，做牛「造」馬，一手包辦；香港市民，想攝位搵碇企，就要考吓背肌有冇力。騎膊馬，你係下面那位，老友，你捱得幾耐？</p></body></html>