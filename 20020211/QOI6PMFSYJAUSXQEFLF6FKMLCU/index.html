<html><header><meta charset="utf-8"><title>　　特首IT賀年卡 - 李八方</title></header><body><h1>　　特首IT賀年卡 - 李八方</h1><p>阿董之前曾經講過，話其實自己都好想逐個選委去拜票，可惜冇咁多時間。如果連呢八百個選委都冇得單獨見吓阿董，其餘六百幾萬冇得選的市民，就更加唔使旨意同阿董有進一步接觸。&#13;<br> 不過昨日農曆年廿九，阿董同董太就可以向全港市民逐一拜年。點解佢哋咁得閒？原來阿董通過互聯網發出新春賀卡，向全港市民恭賀新禧。只要進入行政長官辦公室網頁，就可以見到呢張賀年卡，及阿董夫婦滿面笑容拱手拜年的樣子。&#13;<br> 賀卡背景顏色以黃、綠為主，最搶眼都係董太，身穿黑底紅花外衣，置身花叢之中，實行玩「人比花嬌」，阿董雖然打咗條紅呔，一比之下都變成綠葉。想睇吓阿董的拜年look，可透過下列網址瀏覽賀卡：&#13;<br> 中文：「<ahref http:> http://www.info.gov.hk/ce/cenycard02/ce_cardc.htm  」。&#13;<br> 英文：「<ahref http:> http://www.info.gov.hk/ce/cenycard02/ce_carde.htm  」。&#13;<br> ﹙圖﹚阿董夫婦網上拜年，又幾有新意。&#13;<br> <br> &#13;<br> E-mail：<ahref>pf_lee@appledaily.com </ahref></ahref></ahref></p></body></html>