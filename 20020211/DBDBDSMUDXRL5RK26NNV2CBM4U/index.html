<html><header><meta charset="utf-8"><title>葉世榮band房大掃除</title></header><body><h1>葉世榮band房大掃除</h1><p>年近歲晚，葉世榮日前到旺角花墟買花，為自己的band房大掃除兼粉飾一番。&#13;<br> 葉世榮在鬧市中被一班師奶認出：「嗰個咪世榮囉，佢都嚟買花喎！」原來世榮每年都有大掃除的習慣，世榮說：「我都幾享受大掃除嘅過程，一路執，一路睇番自己過去所做嘅嘢，全部都係一啲回憶，睇番都幾得意。」<br> &#13;<br> <spanclass>下苦功唱歌 &#13;<br> 世榮一邊用布清潔樂器，一邊說：「如果啲樂器多塵，音色就會帶啞。」問世榮有否新年願望，他說：「第一就係所有人都身體健康；第二就希望大家會欣賞我嘅才能，因為以前夾band我負責打鼓，𠵱家出唱片要自己唱番，我會下多啲苦功，重有就係希望家強可以快啲出唱片。」&#13;<br> 採訪、攝影：卓美娟</spanclass></p></body></html>