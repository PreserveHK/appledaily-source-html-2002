<html><header><meta charset="utf-8"><title>年三十變「髮」過年兩招搞掂</title></header><body><h1>年三十變「髮」過年兩招搞掂</h1><p>農曆年三十，除了食團年飯同行花市，今日絕對係改頭換髮的最後限期。新年樣樣要好意頭，換個新髮型過年當然唔少得，兼且正月洗頭剪髮係禁忌，今日唔搞等幾時？若然歲晚認真忙不停，無暇上Salon兼想慳錢，不妨睇睇示範攞靈感，快速變「髮」，今晚就可以靚靚行花市！&#13;<br>記者：梁珮瑜　攝影：陳智良&#13;<br>模特兒：MandyChiang@Jamcast&#13;<br>化妝：SynniTam@YMCK&#13;<br>髮型：MarcoMa@Tete</p><p><b> 第１招</b> &#13;<br> <spanclass><fontstyle>直髮變曲髮  &#13;<br> <b> 變「髮」後</b> &#13;<br> 潮流人今年力捧曲髮，唔想電鬈又想試，用捲髮電熱夾將頭髮整鬈一樣掂，重點在於頭髮中段至尾段係Wavy，頭頂至中段保持直髮先啱Trend。</fontstyle></spanclass></p><p><b> 第2招</b> &#13;<br> <spanclass><fontstyle>辮仔變「髮」  &#13;<br> 想玩花臣不妨紮辮仔，只要將左右兩側頭髮分開小束向後鬢成辮，而多少條辮都係隨你心意，完成後就更添少女味。</fontstyle></spanclass></p><p><spanclass><fontstyle>髮型師教路！  &#13;<br> 今次作示範的髮型師Marco，來自張燊悅及多位明星愛幫襯的Tete。Marco：「雖然負離子直髮深入民心，但今年會興SoftWave唔太鬈的曲髮。」過年染個紅頭又好唔好？「顏色方面今年紅同紫都唔再興，啡同淺金就O.K。」金色都好意頭啫。&#13;<br> &#13;<br> 地址：Tete(29150011)銅鑼灣怡東酒店1樓</fontstyle></spanclass></p><p><spanclass><fontstyle>「型髮」產品推介  </fontstyle></spanclass></p><p><spanclass><fontstyle>髮型界代表示範  &#13;<br> 想知興乜髮型，睇睇星級Salon裏頭嘅Staff就實無走雞啦！</fontstyle></spanclass></p><p><spanclass><fontstyle>Salon無雙計$300起！  &#13;<br> 以前年三十去Salon，價錢雙計係行規，依家就少有呢支歌仔唱。其實幫襯明星名媛御用髮型店，唔單止無雙計，剪髮最低消費都不過係三百蚊左右，唔想D.I.Y.？打個電話Book時間啦！</fontstyle></spanclass></p></body></html>