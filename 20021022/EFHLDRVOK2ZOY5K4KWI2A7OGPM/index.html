<html><header><meta charset="utf-8"><title>糧船灣海鮮姊妹檔做半年唞半年</title></header><body><h1>糧船灣海鮮姊妹檔做半年唞半年</h1><p>「我哋要隨天而行，只要夏天做好啲，冬天就會好易過！」表明了糧船灣海鮮餐廳內兩姊妹望天打卦的心情。每年六月至十月，是最多人到糧船灣的季節，她倆都做到停不了手；天涼後，生意減近九成，但她們還是用上最靚海鮮做好每一碟餸，希望留着食客口味，下一年回頭幫襯。&#13;<br>&#13;<br>記者：梁佩芬　&#13;<br>攝影：陳穎</p><p><b> 糧船灣有利海鮮漁村</b> &#13;<br> 地址：西貢糧船灣東丫&#13;<br> 電話：27925087　(必須訂座預約)&#13;<br> 營業時間：10:00am-10:00pm&#13;<br> 付款方式：只收現金</p><p><B> 遊人口味</B> </p><p><spanclass><fontstyle>困喺寫字樓打工似酷刑  &#13;<br> 由鄭氏家庭經營的「有利海鮮漁村」已有三十年歷史，是糧船灣第一間食肆。姐姐鄭美玲，妹妹鄭美娟，在西貢糧船灣土生土長，十年前曾出市區工作，但從未習慣城市人每日趕車趕食趕返工的日子，而且空氣侷促又人多車多，與糧船灣的純天然景色、人煙稀少及優閒生活相比下，三年前一齊離開煩囂的城市，返回老家助老父打理舖頭。美娟說：「以前，返工一放假，就一定返糧船灣。加上以前做會計成日困喺寫字樓內，同由細到大生活喺陽光與海灘相比，都係一種『酷刑』。」&#13;<br> 「始終自己生意都要親力親為，爸媽年紀大，又成日有外國人幫襯，我哋點都要幫手；而且家庭式生意可以自給自足，無掣肘，無論菜式、價錢、味道及環境都可自把自為，又點可以同打工相提並論？」美玲補充。</fontstyle></spanclass></p><p><spanclass><fontstyle>秋天後　瞓覺、打牌、整爐頭  &#13;<br> 過了十月，天氣轉涼，風浪又大，開始少人出海，靠海維生的兩姊妹，開始面臨幾月都無生意做的境況，如果想冬天到訪海鮮檔，就一定要預約，免得摸門釘。可能是水上人要與自然為伍的傳統，她倆覺得這是定律：「正所謂好天斬埋落雨柴，都係靠夏天嘅生意為主；秋天後，首先會入少啲海鮮同汽水，用水用電又少啲，支出少咗收入減半都唔會太難過。況且，只要一星期做到兩三日生意，回本都唔成問題。始終係家庭式生意，賺多少都無所謂。」&#13;<br> 當問及夏天旺季過後的半年悠閒生活會點過時，原以為她們會周遊列國，原來是「瞓覺、打牌、裝修舖頭、整埋爐頭。」更神奇的是，除了夏季外，她們最忙的日子是農曆新年前。&#13;<br> 「好多人都叫我哋做年糕，用傳統水上人嘅手法炮製，年糕可放成年，好多客人都Order十多二十個，送禮自用都得，所以一踏入臘月就開始忙到年二十八，真係可以過一個肥年。」</fontstyle></spanclass></p><p><spanclass><fontstyle>蜑家人最叻煮海鮮  &#13;<br> 兩姊妹雖然先後往廚藝學校學廚，主要想了解一些新的烹調方法，但最終還是採用同樣是水上人的媽媽祖傳秘技，特別注重保持海鮮獨有味道，煮前不會醃食物，只加油鹽水用蒸、燜、煲方法炮製。&#13;<br> &#13;<br> <b> 紅蟹及海蟹$160?斤花蟹$98?斤</b> &#13;<br> 未煮前的雄海蟹是藍色的，雌性是綠色，但貨量不多，最好預約。蟹常在西貢內海與大浪搏鬥，肉多於膏，肉不滑有咬感但無味，用薑葱煮可補不足。</fontstyle></spanclass></p><p><b> 白灼鮮魷$58?碟</b> &#13;<br> 水上人一向食得清淡，但又最拿手做辣酒，尤其入秋後，加兩羹吊味使人更加開胃。鮮魷爽身，浸在帶少許酸味的辣酒內，一咬足令半睡不醒你，精神為之一振。</p><p><b> 原條泥鯭粥$58</b> &#13;<br> 西貢內海釣獲的泥鯭，近五吋長，肉厚有彈性，除去內臟及魚鱗後，原條放入軟綿綿的稀飯內煮五分鐘，成煲粥滿布魚骨，小記建議上枱後即食，因凍後魚會腥。</p><p><spanclass><fontstyle>3路前往糧船灣  &#13;<br> <b> 1.陸路</b> &#13;<br> 從西貢碼頭乘的士至北丫，落山靠左至東丫，經過小學及天后廟就到漁村，需時約半小時。&#13;<br> 車費：約$90&#13;<br> &#13;<br> <b> 2.快艇</b> &#13;<br> 訂座時可預約在西貢碼頭坐快艇前往，約15分鐘。&#13;<br> 船費：約$300，可載3-8人。</fontstyle></spanclass></p><p><b> 3.街渡</b> &#13;<br> 每朝早上8時15分於西貢碼頭開出，下午3時30分於有利碼頭回程，單程需一小時航程。&#13;<br> 船費：$20。另可租用街渡，約$500一艘，可載約二十人，查詢：91703616（郭太）。</p></body></html>