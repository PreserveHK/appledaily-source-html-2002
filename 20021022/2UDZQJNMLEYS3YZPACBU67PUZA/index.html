<html><header><meta charset="utf-8"><title>伊雲麥葵格兼職踩單車</title></header><body><h1>伊雲麥葵格兼職踩單車</h1><p>由電影《迷幻列車》到《星戰前傳》系列，英國男星伊雲麥葵格（EwanMcGregor）都可以冧到啲東瀛妹妹仔嗒晒糖，日本嘅廣告商自然醒啲外快佢歎吓，搵佢拍吓廣告啦。以往形象好鬼反叛嘅伊雲，唔知係咪喺《星戰》入面嘅角色比較穩重，所以佢拍日本罐裝廣告嗰陣連踩單車都着老西！</p></body></html>