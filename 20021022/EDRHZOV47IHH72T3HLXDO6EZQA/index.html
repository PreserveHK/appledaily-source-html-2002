<html><header><meta charset="utf-8"><title>　　懲教署威震全球 - 李八方</title></header><body><h1>　　懲教署威震全球 - 李八方</h1><p>本港懲教署教導犯人改過的措施，獲得國際認同，日前獲「國際懲教及獄政專業協會」頒發首個會長榮譽大獎，以肯定該署推行懲教計劃的成效。&#13;<br> 該署發言人補充說，獲獎主要係因為懲教署引入ISO9001品質控制管理，更有效促進在囚人士養成良好嘅工作習慣，以便佢哋日後重投社會，更易融入勞動市場。&#13;<br> 署長伍靜國日前率領六人代表團去咗荷蘭，出席該協會舉行嘅國際會議，有超過五十個國家同地區嘅懲教首長參加，喺咁多首長級人員面前領獎，梗係威到盡，難怪懲教署噚日急不及待發新聞稿公告天下。該會會長OleIngstrup博士喺頒獎時，重讚香港懲教署推行嘅措施，令人留下深刻印象，並展示咗一個全位嘅改進。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>