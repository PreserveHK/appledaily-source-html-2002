<html><header><meta charset="utf-8"><title>歐寶新Corsa半自動波作號召</title></header><body><h1>歐寶新Corsa半自動波作號召</h1><p>德國歐寶汽車，自從被福方取得香港代理權之後，由於適逢未到汽車嘅轉款期，因而未有甚麼嘅大搞作；僅於去年先後引入咗Astra同Zafira車系而已。然而踏入2002年後，佢哋經已部署緊多項大計，而且重搵嚟MichaelShum做舵手㖭！據亞Mark所知，早前佢哋內部大整頓，提高前線同售後服務嘅質素，都只係為嚟緊推售新車系作準備；而今年打響頭炮，會係5月引入嘅全新Corsa城市小車。咪以為呢部MiniCar無乜號召力呀！查實佢響歐美大行其道，內裏重有不少汽車嘅尖端科技㖭！據知，新到嘅Corsa會以1.2公升型號作主打，皆因佢慳油好力之餘，重輔有一套半自動波箱，好啱作日常代步之用㗎！再者，聽聞新車售價重會好吸引㖭；有興趣嘅朋友，就要拭目以待喇！</p></body></html>