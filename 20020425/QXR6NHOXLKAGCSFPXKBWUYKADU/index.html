<html><header><meta charset="utf-8"><title>新車速報：<br>萬事得323Protege52.0跑味濃厚SportWagon</title></header><body><h1>新車速報：<br>萬事得323Protege52.0跑味濃厚SportWagon</h1><p>近年日本萬事得車廠積極求變，繼早前推出全新Mazda6，廣受各界好評之後，向以平民化作主導嘅323車系，廠方更推出高性能本土版嘅Protege5系列；雖然香港代理仍未有計劃引入，但連串以Protege5包裝嘅323及Astina型號相繼登場後，一部東瀛本土版嘅Protege52.0公升型號，卻於早前運抵香港，並供傳媒作實地測試㖭！雖然呢類高性能房跑車市場有限，但喺競爭激烈嘅同級車中，看來卻有市場空間，兼且重好迎合到年輕一輩嘅需求噃！&#13;<br>&#13;<br>記者、攝影；陳偉林</p><p><spanclass><fontstyle>SportWagon造型突出  &#13;<br> 近年，三箱式家庭車予人似有看膩嘅感覺，反觀五門掀背嘅Wagon車，卻給人有RV嘅多用途感；而呢部東瀛本土版嘅323Protege52.0型號屬後者之餘，全車更加有大包圍、Racing跑車避震及合金軨組合，從而畀到你有一分SportWagon嘅風采㗎！</fontstyle></spanclass></p><p><spanclass><fontstyle>多變車廂活現RV神采  &#13;<br> 咪以為呢部Protege5，僅以外觀取悅車迷；皆因車廂所見，除有雙色座椅及前後桶形跑車座椅組合外，銀白電鍍裝飾配襯厚身柔軟絲絨座椅，好有高級轎車格局之餘，前排乘客椅背嘅活動桌几，加上尾排椅背可獨立收摺放平，又或者配合前座，更能活現出闊大嘅尾廂空間同卧鋪，均予人留有多用途嘅觀感㖭！</fontstyle></spanclass></p><p><spanclass><fontstyle>2.0公升引擎表現佳  &#13;<br> 此車既有四門隔熱玻璃及電窗外，重有電鏡、中央門鎖、原廠高級音響及恒溫冷氣配搭。而另一個賣點所在，會係一台2.0公升直4偈，性能表現出眾外，強化底盤及懸掛組合，重畀到你有出眾嘅循迹性㗎！惟呢台偈屬高轉高輸出為主，而一套4前速半自動波箱，若以日常市區代步，二、三波發揮至為理想，反觀四波可用機會不多。</fontstyle></spanclass></p><p><spanclass><fontstyle>記者試後簡評  &#13;<br> <b> 優點：</b> &#13;<br> 全車加有特別版包圍，予人辣味十足之餘，改換上一台2.0公升偈，馬力輸出強勁見跑意；就連車廂鋪排同陳設，亦見分量十足。&#13;<br> &#13;<br> <b> 缺點：</b> &#13;<br> 一台2.0公升偈偏重高轉表現，低轉稍嫌缺乏剛勁感；而一套4前速自動波，未能完全切合引擎需要，引擎潛藏動力未盡發揮。</fontstyle></spanclass></p><p><spanclass><fontstyle>萬事得323Protege52.0規格  &#13;<br> 引擎：1991cc直4DOHC&#13;<br> 馬力：170ps/6800rpm&#13;<br> 扭力：18.4kgm/5000rpm&#13;<br> 傳動：4前速半自動波，前輪驅動&#13;<br> 懸掛：（前）麥花臣支柱（後）柱式獨立&#13;<br> 制動：（前）透氣碟（後）碟式&#13;<br> 輪胎：195/50R16YokohamaAdvanA460&#13;<br> 尺碼：4265×1695×1420mm&#13;<br> 軸距：2610mm&#13;<br> 車重：1200kg&#13;<br> 新車售價：約港幣16萬&#13;<br> 查詢：萬事得汽車（24813363）</fontstyle></spanclass></p></body></html>