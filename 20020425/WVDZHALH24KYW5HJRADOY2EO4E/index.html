<html><header><meta charset="utf-8"><title>購物焦點：<br>日本名牌錄影機$900有找</title></header><body><h1>購物焦點：<br>日本名牌錄影機$900有找</h1><p>5月31日世界盃正式開鑼，今屆由於喺亞洲舉行，唔少賽事都喺下午或黃昏等時間開波，對上班一族影響最大。日本嗰邊擔心下午股市交投淡靜，韓國就鼓勵國民喺公司用手機睇波，但香港球迷就冇咁幸福，如果老闆唔肯通融，大家就要錄低慢慢睇。所以近期錄影機嘅銷量都有上升趨勢，𠵱家介紹3部超筍日本機款畀大家，雖然唔係新款機，不過就唔使$900；另外重有二合一韓國機推介，要平要靚悉隨尊便！&#13;<br>記者：張穎倫&#13;<br>攝影：陳智良&#13;<br>ImageGirl：Vicki</p><p><spanclass><fontstyle>超筍推介：三洋機價最平  &#13;<br> 唔少球迷除咗錄波之外，平時都唔會用錄影機，所以唔需要太多功能，至緊要夠平。呢部三洋2磁頭機，以$780嘅超平價錢暫時成為平機之冠。功能上有國際線路、SP?LP、自動洗磁頭、無線遙控等，連平價機較少有嘅前置輸入功能都有埋，一般用家都足夠使用。&#13;<br> 型號：SANYOVHR-VK210P（行貨）&#13;<br> 售價：$780（華仁會）</fontstyle></spanclass></p><p><spanclass><fontstyle>Panasonic錄足12小時  &#13;<br> 同樣都係2磁頭單聲道錄影機，主打連續12小時錄影功能，夠晒長氣，一次過錄齊全日三場賽事，再錄埋其他節目都冇問題。同樣都有國際線路同無線遙控，最啱成日唔喺屋企，但又要睇賽事嘅朋友。&#13;<br> 型號：PanasonicNV-SJ200（行貨）&#13;<br> 售價：$880（永明）</fontstyle></spanclass></p><p><spanclass><fontstyle>JVC抵用6磁頭  &#13;<br> 史上最平6磁頭錄影機之一，畫面質素同唔少過千蚊機種差不多，更標明日本製造，質素比馬來西亞機穩定。雖然冇Nicam，但都有國際線路同Hi-Fi立體聲，駁DVD機、遊戲機最啱，而且重有埋轉Key卡拉OK功能，等你趁住中場時間一展歌喉。機身採用仿桃木設計，夠晒貴氣。&#13;<br> 型號：JVCHR-J72MS（水貨）&#13;<br> 售價：$880（華仁會）</fontstyle></spanclass></p><p><spanclass><fontstyle>韓國機主攻2合1  &#13;<br> <spanclass><fontstyle>超型銀機身  &#13;<br> 韓國錄影機大部分都採用DVD同錄影帶二合一設計，比日本機更善用空間。其中LG除咗6磁頭、Nicam外，DVD部分亦備有DolbyDigital同dts解碼，更連MP3碟都可兼容，功能齊備。𠵱家買機更送30盒E-180錄影帶，認真超值。&#13;<br> 型號：LGDC593NW（行貨）&#13;<br> 售價：$2,480（PlasmaProShop）</fontstyle></spanclass></fontstyle></spanclass></p><p><spanclass><fontstyle>兼容性夠強  &#13;<br> 同樣都係二合一機款，DVD方面可以播MP3、CD-R、VCD等影碟，錄影機方面更可播放VHS同S-VHS錄影帶。當然Nicam、DolbyDigital、dts等音效解碼一定唔少得，加上有埋DVD與錄影機之間嘅直錄Copy掣，夠晒體貼用家，買機亦送15盒錄影帶。&#13;<br> 型號：SAMSUNGDVD-V8000（行貨）&#13;<br> 售價：$2,380（PlasmaProShop）</fontstyle></spanclass></p><p><spanclass><fontstyle>高科技雙前鋒  &#13;<br> <spanclass><fontstyle>全港首部：硬碟?S-VHS二合一  &#13;<br> 呢部JVC最新錄影機，將傳統S-VHS同新一代硬碟制式二合為一。令用家可以用錄影帶錄製VHS，以至更靚嘅S-VHSET影帶。佢亦配備40GB硬碟，畀你用SP、LP、EP、SEP四個級別錄製14-40小時節目。由於硬碟錄影可以為每個節目命名同進行360倍超高速搜畫，方便用家進行錄影帶與硬碟之間嘅互換、輯錄等工作。&#13;<br> 型號：JVCHM-HDS1EK（行貨）&#13;<br> 售價：$4,700（永明）</fontstyle></spanclass></fontstyle></spanclass></p><p><spanclass><fontstyle>6磁頭表現佳  &#13;<br> 每屆世界盃都會有唔同嘅指定產品，今屆輪到JVC獲得，所以呢部錄影機盒面亦印有世界盃Logo。呢部機有齊G-CODE、Nicam、國際線路等多種功能，可迎合不同用家。佢嘅6磁頭表現，係同級機中表現最好的，畫面清晰雜訊少，啱要求高嘅朋友。&#13;<br> 型號：JVCHR-J787AM（行貨）&#13;<br> 售價：$1,280（華仁會）</fontstyle></spanclass></p><p><spanclass><fontstyle>筍價錄影帶  &#13;<br> <spanclass><fontstyle>日本代表Panasonic  &#13;<br> PanasonicNV-E180HQ，防霉效能做得非常好，唔怕保存得耐會發霉，畫質方面都算OK，最啱錄低精采賽事，日後慢慢回味。&#13;<br> 售價：每盒$10（永明）</fontstyle></spanclass></fontstyle></spanclass></p><p><spanclass><fontstyle>韓國代表LG  &#13;<br> LGSHQE-180特有嘅SFTBINDERSystem，大大增加錄影帶嘅彈性，令帶質更加柔軟，對錄影機磁頭更加保護，而防霉效能亦算唔錯。&#13;<br> 售價：每盒$10（永明）</fontstyle></spanclass></p><p><b> 售賣點：</b> &#13;<br> PlasmaProShop（23693809）&#13;<br> 尖沙嘴漢口道28號亞太中心地下G7舖&#13;<br> &#13;<br> 華仁會電器（23980280）&#13;<br> 旺角花園街75-77號花園商業大廈5、6樓&#13;<br> &#13;<br> 永明影音中心（23997991）&#13;<br> 旺角洗衣街77號地下</p></body></html>