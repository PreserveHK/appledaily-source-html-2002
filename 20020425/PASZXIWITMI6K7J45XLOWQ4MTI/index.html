<html><header><meta charset="utf-8"><title>Basel表展之外直擊瑞士Omega博物館</title></header><body><h1>Basel表展之外直擊瑞士Omega博物館</h1><p>瑞士──世界上其中一個最富裕的國家，人們生活無憂，去玩除欣賞風景、滑雪食瑞士餐，其實重有兩樣嘢可以做：一買表，二睇表。買表相信唔使多教，隨時行入表行自己放低錢就冇問題，但睇表就未必個個知碇，有少少尋根精神，點都要去瑞士Bienne睇睇有表王之稱嘅Omega博物館，一般人或旅行團一定帶唔到你去。&#13;<br>記者、攝影：馮彥彰</p><p><spanclass><fontstyle>5個理由睇Omega博物館  &#13;<br> 1﹒睇盡Omega輝煌歷史，領略幾多就睇你功力&#13;<br> 2﹒有瑞士版Catalogue送&#13;<br> 3﹒有中文講解包你睇得明（雖然係播帶）&#13;<br> 4﹒免費入場&#13;<br> 5﹒內容充實，睇大半日都得&#13;<br> 開放時間：星期一至五（六、日及公眾假期休息）&#13;<br> 預約電話：+41（0）323439211（歐洲人做嘢慢，最好7日前預約）&#13;<br> 地址：RueStampfli96　2500Bienne4　Switzerland&#13;<br> 入場費：全免</fontstyle></spanclass></p><p><spanclass><fontstyle>二樓睇歷史  &#13;<br> 二樓分的三間館，代表着唔同時期的Omega產品，全部都係經典產物，包括有主館、近代館及古董館。主館中內有一個小型播放廳，用來放映其歷史，側邊就放晒所有的第一：首隻太空表、首隻電子表、首次在奧運用的時計等，紀錄多到不能盡錄。當中，產品及紀錄多到出人意表。</fontstyle></spanclass></p><p><spanclass><fontstyle>近代館睇達利  &#13;<br> 近代館入面就放了唔少近期展品，當中唔單止放表，由藝術品到設計的廣告都有擺放，當中遠至由達利的LaPremonitiondesTiroirs，近至首位Omega代言人，為電影007設計的手表都有，較近期出生的收藏家，睇睇你又擁有幾多。</fontstyle></spanclass></p><p><spanclass><fontstyle>古董館睇老爺表  &#13;<br> 古董館當然是放古董，遠至LouisBrandt創辦人所用的做表工具都可以找得到，最值錢的手表都放晒入內。其實古董館入面放的都未算齊全，有部分手表及Omega年代較初期的產品，連Omega公司都要在拍賣所中競投回來。</fontstyle></spanclass></p></body></html>