<html><header><meta charset="utf-8"><title>　　香港華仁校長無懼ICAC - 李八方</title></header><body><h1>　　香港華仁校長無懼ICAC - 李八方</h1><p>八方呢個月初收到一封投訴名校香港華仁書院嘅匿名信，內文話學校收咗一個家長三十萬捐款，令到佢個仔唔使因為考第尾而被趕出校。&#13;<br> 幾經波折，校長譚兆炳日前終於肯回覆，話冇件咁嘅事，學校唔會因為學生成績唔好而踢學生走，不過佢就爆咗港華學生嘅家長原來真係好叠水。&#13;<br> 譚校長話，舊年十月家長教師會舉行籌款活動，款項用嚟買放喺禮堂嘅冷氣機。譚校長證實，嗰位被人投訴嘅家長有捐到錢，幾多錢就唔講得，而一捐捐三十萬嘅係另有其人，亦有一個家長一擲二十萬，結果總共籌到八十幾萬。&#13;<br> 講番嗰單投訴，來信者寫到明話已經向廉政公署投訴，但譚校長好老定話：「如果嚟查，重可以還我清白。」&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>