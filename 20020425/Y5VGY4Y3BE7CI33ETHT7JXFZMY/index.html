<html><header><meta charset="utf-8"><title>701收料站：金禾急跌累裕豐</title></header><body><h1>701收料站：金禾急跌累裕豐</h1><p>小初噚日好似睇戲咁，睇住隻金禾國際（090）直插，經紀陳話出面傳有證券行彈票，引致隻股下跌。&#13;<br> 金禾最低跌至6仙，收6.9仙，跌41％，成交股數都有成67球貨。小初見到金禾跌到最殘之時，有唔少博反彈買盤跟進，唔識中文但愛炒股仔嘅ABC亦於當時突然殺到，佢話經紀同佢講，金禾已跌到差唔多，可以博一博。&#13;<br> 經紀陳喝止貪心嘅小初跟風，重問小初知唔知個神秘沽盤有幾大？佢話除咗彈票事件外，亦有斬倉傳聞出現，如果唔知人哋斬完未，千祈唔好亂沾手。&#13;<br> 金禾舊年上市初段都相當威水，升足幾倍冇停過，但收尾隻股突然靜晒，然後就喺冇咩成交嘅情況下陰啲陰啲咁下跌，至今累積跌幅好驚人，點知原來低處未算低。&#13;<br> 裕豐（965）揸住金禾唔少股份，舊年業績帳面盈利勁賺多得金禾唔少，今次金禾咁跌法，睇怕都影響裕豐唔細。&#13;<br> 慕容小初</p></body></html>