<html><header><meta charset="utf-8"><title>為緋聞女友獻出兩個第一次<br>馮仁昭四圍超：王力宏Rap歌討好莫文蔚</title></header><body><h1>為緋聞女友獻出兩個第一次<br>馮仁昭四圍超：王力宏Rap歌討好莫文蔚</h1><p>王力宏（Leehom）同莫文蔚（Karen）曾經合拍張國榮執導嘅《無煙草》，當時Leehom將佢拍床上戲嘅第一次獻畀Karen，後來佢兩個重傳埋緋聞㖭。Karen加盟新力唱片之後，兩個份屬同門，Leehom再獻出第一次，幫Karen做新歌《那可不一定》監製。<br> &#13;<br> <spanclass>買定pizza等伊人 &#13;<br> Karen話Leehom平時開朗又親切，點知做起嘢上嚟好惡、好嚴肅，之不過對Karen就好體貼，Karen錄音當日，Leehom一早幫佢檢查好所有錄音器材，又準備定佢最鍾意食嘅pizza同越南菜，連佢飲開嗰隻礦泉水都買埋，搞到Karen好感動。&#13;<br> Leehom重自己錄咗段讚美Karen嘅rap歌加喺Karen首歌度，內容係「猜不到，給你一個驚喜，在我心裏，你真是了不起。莫文蔚你的聲音讓我感動，那個唱腔像silk一樣，想欣賞……」，搞到Karen冧到震。<br> &#13;<br> <spanclass>劉家良偷閒返港探女 &#13;<br> 劉家良同姪仔劉永健噚日出現杭州機場，原來佢哋喺內地拍新片《醉馬騮》，但因天雨影響，所以進度受到阻延。佢哋索性返嚟香港唞番幾日，休息吓又可以陪吓屋企人。劉家良話：「內地嘅食物多油同好難食，加上我都好掛住兩個女，所以咪返嚟先囉！」<br> &#13;<br> <spanclass>周啟邦夫婦家財拒外洩 &#13;<br> 周啟邦夫婦屋企雖然收埋唔少山珍海味，但前晚同佢哋傾偈，佢兩公婆話𠵱家治安咁差，唔會講屋企有啲乜。不過周啟邦夫人話好少喺香港買燕窩，多數係自己走去馬來西亞嘅燕窩山度，買最上品嘅燕窩，不過每次買幾多，佢就唔想多講，免得啲賊人打佢屋企主意。</spanclass></spanclass></spanclass></p><p><spanclass>宣萱戒食翅保鯊魚 &#13;<br> 宣萱前晚出現喺一個燕窩晚宴，佢話自己唔係好捨得食燕窩，因為燕窩價錢唔平。以前佢就好鍾意食魚翅，不過宣萱學識潛水後，見人點樣為咗魚翅而殺鯊魚，佢就覺得好殘忍，所以佢就連魚翅都戒食埋，𠵱家改食雪耳。佢話冰糖雪耳一樣好好味，而且價錢又平。<br> &#13;<br> <spanclass>蘇永康唔識波經遭冷落 &#13;<br> 蘇永康（康仔）原來唔鍾意睇足球，每次世界盃有記者問佢鍾意邊個，佢就答碧咸，因為佢淨係識得碧咸，只係知道對方靚仔又有個靚老婆。四年一度嘅世界盃就係康仔最慘嘅日子，因為佢啲老友張衞健、梁漢文、許志安全部都係球迷，人哋好投入咁睇波，佢就坐埋一邊食杯麵，唔知做乜好。<br> &#13;<br> <spanclass>黃卓玲着厚戲服唔怕熱 &#13;<br> 黃卓玲（Ruby）及羅莽噚日喺馬鞍山郊野公園拍無綫劇《繾綣仙凡間》。Ruby初次拍古裝，喺高溫下着四層厚嘅戲服，非常辛苦，佢話：「有風都唔算太熱，而且套衫好飄逸同好靚，熱都值嘅。」不過因為呢套戲服造型好複雜，Ruby每次都要用個幾鐘頭裝扮。<br> &#13;<br> <spanclass>台灣孖仔同朱茵影靚相 &#13;<br> 台灣孖仔組合陳騰龍和陳躍虎，最近決定嚟香港發展，佢哋今日將會同朱茵合作幫「現代經典」專業婚紗攝影拍廣告，而下個月底重會推出唱片同寫真集，搵咗攝影師葉青霖幫手影靚相。&#13;<br> 呢對孖仔組合重同自己改咗個名叫做「Toptwinz」，證明佢哋係如假包換嘅孖仔喎！<br> &#13;<br> <spanclass>陳慧珊勸失意者多傾訴 &#13;<br> 陳慧珊噚日喺柴灣為一材料板拍廣告硬照，今次拍呢個廣告有成六位數字酬勞。&#13;<br> 對於最近咁多人自殺，陳慧珊就同馮仁昭講：「呢啲係家庭慘劇，其實每個人都會有唔開心嘅事發生，最緊要搵人傾訴，又或者有宗教信仰都可以紓緩壓力，總知搵身邊嘅人開解。」</spanclass></spanclass></spanclass></spanclass></spanclass></p></body></html>