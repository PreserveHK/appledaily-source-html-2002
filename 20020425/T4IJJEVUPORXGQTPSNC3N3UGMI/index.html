<html><header><meta charset="utf-8"><title>師妹探班親暱索吻<br>林熙蕾粗口回敬應釆兒</title></header><body><h1>師妹探班親暱索吻<br>林熙蕾粗口回敬應釆兒</h1><p>林熙蕾昨凌晨拍攝電影《枕邊凶靈》，師妹應釆兒專程去探班，但兩人均表示和對方不是好友，只是曾合作及隸屬同一經理人公司。合照時應釆兒主動說要和林熙蕾kiss，遭林熙蕾以粗口「Kissyouraxx！」回敬。</p><p>林熙蕾和有「翻版林熙蕾」之稱的應釆兒同是中國星旗下的藝人，應釆兒正受公司力捧，早前傳出較早出道的林熙蕾因為不滿不受公司重視，所以約滿後不打算續約。昨日凌晨陳小春、林熙蕾和雷宇揚在灣仔一間餐廳拍攝電影《枕邊凶靈》，應釆兒特別前去探林熙蕾班。<br> &#13;<br> <spanclass>「咁咪有新聞寫」 &#13;<br> 問林熙蕾和應釆兒的關係，她說：「Friend就唔敢講，我係拍《全職殺手》時識佢嘅，我覺得佢十幾歲女仔一個人嚟香港做嘢好叻！」應釆兒則說：「我哋同一間經理人公司，都係中國星嘅，所以我先嚟探班，我唔知道有記者在場。」&#13;<br> 其後二人應記者之邀合照時，應釆兒主動向林熙蕾說：「不如我哋kiss影一張咯！」但林熙蕾竟然用英文粗口鬧她說：「Kissyouraxx！」正當大家以為應釆兒會很尷尬，她卻哈哈大笑對記者說：「咁咪有新聞寫咯，其實我哋唔係好熟㗎咋！」然後二人開開心心影相，表現得毫無芥蒂。</spanclass></p><p><spanclass>拍親熱戲感尷尬 &#13;<br> 林熙蕾透露日前和陳小春在車廂後座拍了場親熱戲，足足拍了二十分鐘，其間有NG，加上和小春不相熟，頗為尷尬，林熙蕾說：「劇情係講我哋喺一間酒吧相識，當晚一夜情，地點就喺車廂嘅後座。」&#13;<br> 林熙蕾之前在《極速傳說》亦有和鄭伊健在車廂拍親熱戲，記者指她對此應駕輕就熟，她即時反應甚大說：「邊個話㗎！我上次同伊健喺架車嘅前座，今次喺後座，而且我嗰陣啱啱嚟香港，儍儍哋乜都唔知，𠵱家我知道拍戲係乜嘢一回事。」<br> &#13;<br> <spanclass>小春：意識大膽 &#13;<br> 小春則說：「其實我每次拍親熱戲都會尷尬，今次主要係拍手手腳腳，意識大膽多過啜啜聲，嚴格嚟講我都唔係第一次拍車廂親熱戲，以前喺《晚九朝五》都拍過。」&#13;<br> 採訪：魯萍&#13;<br> 攝影：陳志嵐</spanclass></spanclass></p></body></html>