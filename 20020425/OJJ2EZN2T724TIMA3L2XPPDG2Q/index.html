<html><header><meta charset="utf-8"><title>股壇瀏覽器：太平洋興業博唔過</title></header><body><h1>股壇瀏覽器：太平洋興業博唔過</h1><p>本港營商環境世界排名俾經濟學人調低6級，由第5名降至第11名，亞洲亦落後新加坡，港府兩司即指報告不公平，又話人哋有偏見。&#13;<br> 其實港股過去幾個月表現一直落後其他亞洲股市，已反映投資界憂慮，咁都算係唔中肯？港股冇受經濟學人報告影響，除咗有資金追捧落後股之外，亦與大戶推高期指結算有關，不過結算之後點走就好難講啦。<br> &#13;<br> <spanclass>金禾勿撈底 &#13;<br> 金禾（090）噚日大跌41%，收報6.9仙，成交661萬元。&#13;<br> 傳聞有投資者俾人斬倉，不過據Cookie話，只係有人唔玩沽貨離場。此股成交有限，股價雖跌逾40%，但估計仍未清倉，相信後市重有排沽，所以暫時唔可以撈底。此股先前公布有基金拒絕認購其新股，理由係公司有重大不利變動，公司董事局就當然唔認啦。&#13;<br> 太平洋興業（166）噚日一度升至0.65元，已經接近有心人士嘅目標價，若果再大幅上升，有心人士可能隨時反手沽貨套現。噚日收0.57元，短期高位0.65元附近，上升空間只有14%，如果收購及分派計劃告終，股價隨時大跌，值博率極低。&#13;<br> 經i師傅提一提，益安（082）噚日果然有腳軟迹象，股價跌2.1%，收0.94元。不過，黑客就話會繼續去，都唔知信邊個好呢？此股本周累積升幅已近40%，短期肯定有人獲利回吐，後市重有冇得去就要視乎幕後人士嘅實力，睇此股成交有限，相信有關人士實力都係麻麻。&#13;<br> 阿　虎</spanclass></p></body></html>