<html><header><meta charset="utf-8"><title>　　李麗娟拒談新戀情 - 李八方</title></header><body><h1>　　李麗娟拒談新戀情 - 李八方</h1><p>前排有傳言話民政事務總署署長、有「契媽」之稱的李麗娟有新戀情，八方向她求證。她就大耍太極，無正面回答，但就大方提到，雖然不少人離婚後如世仇，但她與前夫仍然關係很好，這兩晚都有一起吃飯，唔知係咪順便見多個仔幾面呢？&#13;<br> 皆因「契媽仔」今日就返美國做見習會計師，開展佢人生嘅事業，八方見契媽流露出滿足神情；而「契媽女」在其父公司打工，從事資訊科技工作。&#13;<br> 眼見孩子長成，李麗娟坦言不如其他官員「仔細老婆嫩」，如果被派往海外工作也沒有問題。問到她是否想到紐約，李麗娟即刻話大家唔好亂諗，而且日本也有位呢，不過最重要看政府如何安排。&#13;<br> ﹙圖﹚李麗娟雖然已離婚，但對於是否有新戀情仍十分避忌。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>