<html><header><meta charset="utf-8"><title>馬莎百貨超市　天天飛機運到鬆軟麵包</title></header><body><h1>馬莎百貨超市　天天飛機運到鬆軟麵包</h1><p>想食英式食品，未必一定要到英國，喺香港一樣可以買到，就係去馬莎的超級市場，呢度的英國食品不但種類多達百幾種，全部都係由英國直接入口，其他地方買唔到，好似各式各樣的麫包、餅乾、罐頭、醬料等。&#13;<br>&#13;<br>記者：葉少萍　攝影：周旭文</p><p><spanclass><fontstyle>英式印度麫包  &#13;<br> 呢三款麫包，以巴基斯坦及印度風味製成，以蒜茸香料味的印度式麫包最香，原味印度式麫包入口麥味夠，巴基斯坦式麫包又軟又腍之外，重有少少香草味夠特別。呢啲麵包重係日日飛機運到，保證夠晒新鮮。</fontstyle></spanclass></p><p><spanclass><fontstyle>酥皮多士夠鬆脆  &#13;<br> 酥皮多士最多人買，入口鬆脆，用多士爐加熱約1-3分鐘可食用。日日飛機運到，保證夠晒新鮮，再配呢兩款又酸又甜的香檸果醬及紅西柚果皮醬同食，簡直是一流享受。果醬開封後，必須存於雪櫃，可放約4星期。</fontstyle></spanclass></p><p><spanclass><fontstyle>低脂美味醬汁  &#13;<br> 低脂蛋黃醬（圖右），脂肪含量低達50%，加落沙律撈勻食，不但增加沙律味道，又唔會太肥，重可以用來塗麫包，或用作伴煮炸食品同食一樣得，由兩種味混合而成的香蜜芥子醬汁（圖左），不但脂肪含量低達3%，蜜糖味夠香甜，芥子味夠清甜，亦係塗麫包食最一流。兩款醬汁開封後，都必須放入雪櫃中儲存，可保存約4星期。</fontstyle></spanclass></p><p><spanclass><fontstyle>貴價高質罐頭菜  &#13;<br> 鍾意食香辣食品人士，呢幾款辣味罐頭菜，就係最佳之選，全部喺英國製造後空運到港，有少辣的泰式咖喱雞塊同椒香雞粒，中辣有中度咖喱雞，大辣就有濃味咖喱雞及特濃咖喱羊肉，款款都辣味十足兼材料豐富，只要將咖喱倒出煮3-4分鐘即可。價錢雖不平，仍然大受歡迎，只因品質佳。</fontstyle></spanclass></p><p><spanclass><fontstyle>餐前小食　醋浸洋葱  &#13;<br> 中國人有醃蒜頭作伴碟，或餐前小食，英國人同樣有，就係呢款用醋浸製的洋葱，都係用以作伴碟或餐前小食，未入口已聞到陣陣洋葱味，入口酸酸甜甜，作開胃小食就最適合。</fontstyle></spanclass></p></body></html>