<html><header><meta charset="utf-8"><title>徐母發聲明否認拆散鴛鴦<br>子淇、天明未曾深愛已無情</title></header><body><h1>徐母發聲明否認拆散鴛鴦<br>子淇、天明未曾深愛已無情</h1><p>徐子淇和洪天明的感情終於告一段落，根據最新一期《忽然１周》報道，二人分手原因是徐子淇媽咪不滿他們的學歷和背景有距離，以及不滿去年二月徐子淇跟洪天明到日本錄影無綫遊戲節目，徐子淇因天冷發生凸點事件，失禮人前。而徐子淇和洪天明昨日亦不約而同話兩人只是朋友，根本沒有拍過拖。</p><p>最新一期《忽然1周》報道，徐子淇和洪天明在兩個月前已分手，主要是徐子淇媽咪認為女兒和洪天明無論背景和學歷都有距離，以及徐子淇不滿洪天明緋聞不絕。<br> &#13;<br> <spanclass>讚天明工作努力 &#13;<br> 徐子淇上月中從英國返港，洪天明未有往接機，而徐子淇又有新男伴Matthew陪同出閘。除夕夜活動中，《忽周》記者曾向徐子淇求證二人分手事件，當時她說：「話我哋分手都好，以後可以各行各路。」洪天明則向《忽周》記者說：「有時大家唔啱時間，唔啱地方，根本同佢（指徐子淇）唔啱玩。」&#13;<br> 據知徐媽媽最不滿是去年二月，洪天明游說徐子淇結伴到日本為無綫《宇宙無敵獎門人》拍攝外景，因為天氣太凍，穿上兩件頭泳衣的徐子淇凍到凸點失禮人前，令徐媽媽對洪天明的印象更壞。《忽周》在報道中引述徐媽媽說：「我唔會對佢（指洪天明）有任何評價，我只係唔想佢同子淇經常拉埋一齊講，始終兩人分開會好啲。」</spanclass></p><p><spanclass>「對媽咪唔公平」 &#13;<br> 可是徐媽媽昨日卻向傳媒發出聲明，她除了否認自己有接受《忽周》記者訪問外，在聲明中亦讚洪天明心地善良、努力工作。徐媽媽表示，她和家人都尊重女兒的交友自由，她相信女兒的分辨能力，自己並不會干涉女兒的社交活動。&#13;<br> 至於徐子淇昨日則在電話中說：「整件事其實對我傷害唔大，反而影響咗媽咪同天明，我媽咪都冇接受過乜嘢訪問，而且媽咪同天明嘅相熟程度未可以掀起罵戰，媽咪話咁樣對天明好唔公平。」&#13;<br> 究竟徐子淇現在跟洪天明是甚麼關係，她說：「我哋係朋友，我哋從來冇講過拍拖，又點會分手，一直都係傳媒寫我哋拍拖之嘛！」<br> &#13;<br> <spanclass>「覺得報道失實」 &#13;<br> 洪天明昨日在無綫電視城接受訪問，他說：「呢件事之後，我有同子淇通電話，佢有啲唔開心，我覺得子淇媽咪唔係圈中人，唔係個個媽咪都鍾意見報。我覺得報道失實，我當睇公仔書，咁樣講對子淇同家人都唔公平。我哋唔係拍拖，如果拍拖會公開。」&#13;<br> 採訪、攝影：比華利、駱華齡</spanclass></spanclass></p></body></html>