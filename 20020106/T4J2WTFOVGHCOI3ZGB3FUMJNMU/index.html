<html><header><meta charset="utf-8"><title>事業：最好冇頒獎禮</title></header><body><h1>事業：最好冇頒獎禮</h1><p>樂壇一年一度的頒獎禮，曾經是所有歌星熱切期待的成績表，但近年的頒獎禮因利益問題，造成獎項數目氾濫，頒獎禮亦成為歌星分豬肉的天堂，得獎多寡，再也無法反映歌星的實際受歡迎程度。<br> &#13;<br> <spanclass>重視唱片銷量 &#13;<br> 陳慧琳今年雖然繼續參與這個樂壇遊戲，但她亦不諱言道：「𠵱家啲樂壇頒獎禮有自己嘅玩法，啲獎項真係多咗，有時我都覺得如果唔搞頒獎禮，我哋歌星可能會輕鬆啲，起碼唔使嘥咁多時間出席記者會同宣傳活動。我覺得畀心機唱好啲歌，唱片實際銷量好，已經代表一切。冇咗啲頒獎禮，咁就唔使俾人話攞獎少咗，個歌星今年聲勢下跌啦！」&#13;<br> 去年全力發展日本市場的Kelly，與竹野內豐主演的電影《冷靜與熱情之間》，日本票房收了約三十億日圓（約一億八千萬港元），Kelly頓時成為日本賣座保證女星。<br> &#13;<br> <spanclass>演技忽然開竅 &#13;<br> Kelly說：「今年我會繼續發展日本市場，但內地市場咁大，我都會盡力去開拓，不過𠵱家無論係日本或台灣嘅唱片公司，都重未可以配合到我嘅發展，所以對我嚟講都幾困擾。」&#13;<br> 去年Kelly在香港共推出了六張唱片，電影則僅拍了一部，今年她希望可以減少出碟量，Kelly說：「其實我同唱片公司都傾過，唔想出碟咁密，因為出碟咁密，我要嘥唔少時間錄音。」&#13;<br> Kelly自覺演技在拍完《冷》片後已開竅，所以今年她打算多放點時間在電影方面，Kelly笑說：「以前拍咗六、七部戲，我都唔明點先可以演活個角色，但《冷靜與熱情之間》呢部戲，劇本寫得好，我終於feel到點去做啦！」</spanclass></spanclass></p></body></html>