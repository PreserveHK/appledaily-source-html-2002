<html><header><meta charset="utf-8"><title>　　老董新抱鋼琴演奏闔家捧場 - 李八方</title></header><body><h1>　　老董新抱鋼琴演奏闔家捧場 - 李八方</h1><p>特首董建華媳婦董林冰蘭（Jackeline）前晚於大會堂首次與香港管弦樂團合作演出，在「莫扎特二四六」音樂會上以鋼琴演奏多首莫扎特名曲。&#13;<br> 一向團結的董家上下都有捧場。董建華、董建成夫婦、金董建萍及年輕一代如董家成員董立茂、金昌民都有捧場，不過風頭最勁則是董太趙洪娉身邊的兩個小孫女。&#13;<br> 前晚約七時半，董太在保鑣開路下進場，而她身旁一對約五、六歲的孫女，打扮則一模一樣，紮住小辮仔做孖公仔，更帶備兩束鮮花，準備完場時獻給母親董林冰蘭。董太前晚亦心情靚絕，一見記者便說：「新年快樂！好開心呀今日，（有乜新年願望？）明天會更好啦！」&#13;<br> 另外，自從特首董建華俾茶餐廳周老闆請食「握手檸檬」後，搞到特首夫人董趙洪娉有啲握手恐懼症。董太噚日到嶺南大學做「2002大專饑饉」主禮嘉賓，遇到八方，董太即刻伸手出嚟握手，重話：「你唔好唔同我握手！」八方唔想做新聞主角，當然冇畀「檸檬」董太食。佢之後同一班饑饉學生傾偈時，都逐個握手。&#13;<br> ﹙圖﹚董太兩位小孫女非常可愛，前晚捧着鮮花，捧母親董林冰蘭（小圖）場。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>