<html><header><meta charset="utf-8"><title>女優雙妹嘜深圳探險</title></header><body><h1>女優雙妹嘜深圳探險</h1><p>上月有一名亞視女優因隨老闆返深圳公幹，其間疑遭強姦，該名受害者回港後即向警方報案，消息傳出，令人關注。記者日前特別邀請亞視《超級經理人——女優選拔賽》亞軍得主黃敏燁，及「陽光活力女優獎」得主仲春菲結伴往深圳，示範如何在安全的情況下遊深圳的貼士。<br> &#13;<br> <spanclass>避免蒲夜店 &#13;<br> 仲春菲說：「平時我喺香港都少去娛樂場所，喺深圳就更加唔會去遊戲機中心或者的士高消遣啦！」<br> &#13;<br> <spanclass>小心扒手 &#13;<br> 仲春菲說：「基本上過羅湖橋只要跟住向前行就冇問題，但唯一要小心銀包同證件，我聽講有好多扒手趁混亂行事。」<br> &#13;<br> <spanclass>勿亂上的士 &#13;<br> 黃敏燁說：「我覺得踏出咗深圳聯檢大樓個門口就冇咁安全，尤其我要提醒大家，千祈咪乘搭街上司機兜搭嘅車，盡量去大樓內嘅的士站搭的士。」<br> &#13;<br> <spanclass>必食鍋燜雞 &#13;<br> 黃敏燁說：「我每次嚟深圳，都必食喺振江路呢間漓江又一軒酒家，專食桂林菜，我誠意介紹佢哋嘅特色菜鍋燜雞，用個鍋炒吓炒吓，幾得意同好好味，都好大份，價錢亦十分抵。」</spanclass></spanclass></spanclass></spanclass></p><p><spanclass>母校訪良師 &#13;<br> 黃敏燁說：「我喺湖北出世，九歲就全家搬咗去深圳住，喺呢度完成埋初中先移民去美國，今次返嚟，咪順便去母校碧波中學探吓老師，大家下次嚟開，不妨嚟參觀一下。」<br> &#13;<br> <spanclass>眼看錢勿動 &#13;<br> 黃敏燁說：「我睇新聞話呢啲踩板車唔安全，雖然只係賣八百幾蚊，但係都唔會買，不如坐喺上面影張相留念算啦！」<br> &#13;<br> <spanclass>惻隱心累人 &#13;<br> 黃敏燁說：「東門呢度成日都好多人，為免走失，我建議唔好離群，而且萬一有乞丐（圖七箭嘴示）行近問攞錢，千祈咪畀佢哋，只要畀開一個，即刻又會有另外一啲行埋嚟，會沒完沒了㗎。」<br> &#13;<br> <spanclass>十蚊買平頸巾 &#13;<br> 仲春菲說：「東門呢度啲嘢真係好平喎，近排天氣咁凍，等我都揀番條十蚊頸巾保暖先。」&#13;<br> 採訪：比華利　攝影：陳偉權</spanclass></spanclass></spanclass></spanclass></p></body></html>