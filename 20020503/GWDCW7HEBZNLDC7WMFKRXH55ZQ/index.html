<html><header><meta charset="utf-8"><title>意氣風發揚言奪標<br>求驗客手記：小馬犯兵家大忌</title></header><body><h1>意氣風發揚言奪標<br>求驗客手記：小馬犯兵家大忌</h1><p>喺NBA首圈季後賽直落三場橫掃木狼出局嘅小馬，近日真喺紅到發紫，隊中嘅德國仔奴域斯基啱啱做咗今期《體育畫報》嘅封面，加拿大仔尼殊前日又上咗大衞牙擦蘇嘅《LateShow》做嘉賓，佢哋噚日練波時重揚言對奪標信心爆棚，志在必得云云，簡直唔將龍頭一哥帝王放在眼內。&#13;<br> 今次我求大俠都有啲睇唔過眼，小馬啱啱先贏咗季後賽第一圈，離奪總冠軍重有成十萬八千里咁遠；𠵱家就口出狂言話誓要奪標，簡直大言不慚，佢真係當帝王同湖人冇到㗎？而且未開戰就到處辣着晒啲火頭，成為眾矢之的正是兵家大忌；帝王班球員今次肯定扯晒火，嚟緊第一場主場誓要攞小馬嚟祭旗洩憤，你話小馬佢哋係唔係好鬼笨呢？<br> &#13;<br> <spanclass>湯馬臣難當AC正選 &#13;<br> 飛燕諾嘅前鋒湯馬臣將會喺夏天過檔意甲勁旅AC米蘭，AC米蘭副會長加利安尼重吹晒水咁話羅致呢個丹麥國腳係重建AC米蘭嘅第一步，講到湯馬臣好似好重要。不過，相信心水清嘅朋友都同我求大俠一樣，知道湯馬臣過去都係得個擺字；畢竟，以佢嘅實力又點同AC米蘭嘅射手恩沙基同舒夫真高爭位呢？<br> &#13;<br> <spanclass>文仙尼倘執教拉素危危乎 &#13;<br> 講開意大利球會，拉素最近就傳會搵曾效力佢哋嘅前球星文仙尼嚟教波，搞到佢哋現時嘅教練沙哲朗尼要去質問拉素管理層。雖</spanclass></spanclass></p><p><spanclass>狼隊冇得升班自己攞嚟衰 &#13;<br> 狼隊雖然喺本屆英甲聯最後排名第三，分數重比第六嘅諾域治多十一分，點知喺升班附加賽準決賽兩回合合計就輸咗俾諾域治，升班夢碎。雖然狼隊嘅職球員賽後都批評升班附加賽唔公平，不過如果陣中粒粒皆星嘅狼隊唔係喺季尾自毀長城，將第二名直接升班個位畀咗西布朗，都唔使踢附加賽啦！真係早知今日，何必當初！<br> &#13;<br> <spanclass>光頭球證執法唔多掂 &#13;<br> 哥連拿噚日執法皇馬對巴塞嘅歐冠盃又試唔多掂。首先喺開賽前佢校佢隻表都搞咗成分鐘咁滯，結果當然係遲咗開波。比賽末段，皇馬嘅古迪因為俾人撞咗一吓跌低咗，應該唔算太嚴重，點知哥連拿立即吹停場波，搞到班巴塞球員𢱑晒頭；而古迪好快就彈番起身，亦因為咁又浪費咗一啲時間，巴塞球員當然火滾。接住落嚟係巴塞球員話個波唔掂，於是又去換波。我求大俠心諗，光頭球證，你重吹唔吹得掂世界盃呀！</spanclass></spanclass></p></body></html>