<html><header><meta charset="utf-8"><title>病翁需電視機解悶</title></header><body><h1>病翁需電視機解悶</h1><p>「我自己冇電視機，個廳就有一部，不過係人哋嘅，要等佢開我先有得「黐」嚟睇，重邊有得話揀自己鍾意嘅節目吖，我都唔知幾耐冇睇電視囉。」六十三歲方伯歎道。&#13;<br> 方伯以往從事服務性行業，多年前與妻子離婚，一對子女跟隨前妻生活。九四年方伯退休後依靠積蓄維生，直至三年前因經濟困難而申領綜援金過活，獨居於唐樓一個板間房，廚廁及大廳需與他人共用。&#13;<br> 近年方伯備受尿酸及膽固醇過高折騰，平日多數留在家中休息。然而他因家貧而一直無法購置電視機，只靠聽收音機解悶，生活枯燥乏味，有待善長援手。&#13;<br> 捐款編號：C0536&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></p></body></html>