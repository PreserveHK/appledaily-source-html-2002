<html><header><meta charset="utf-8"><title>一味窩輪：電盈輪9132正斗</title></header><body><h1>一味窩輪：電盈輪9132正斗</h1><p>個市升到你唔信，恒指差220點就到萬二。好多Call輪升到七彩，高價追入升幅大嘅Call輪，有一定風險，倒不如諗吓啲落後藍籌，再揀相關窩輪。&#13;<br> 大隻嘢中，今個回合最落後嘅係電盈（008），昨日只進帳5仙，收2.05元。收租股昨日炒落後，電盈隨時又會因落後而炒上。&#13;<br> 揀完正股揀輪，10隻電盈Call輪，因為槓桿率唔細，所以都有一定升幅，平均升幅都有11%，最勁嗰隻15%，最慢嗰隻5%，而9132則只有6%。&#13;<br> 𠵱家落行，最正斗係9132，成交金額第2大，僅次於9111。&#13;<br> 9132數據亦靚，現價25.5仙，11月到期，溢價7.5%，槓桿率8倍。正股升到2.40元計，隻輪值50仙左右，𠵱家上車，有機會博1個double。&#13;<br> 中移動（941）升4.1%，聯通（762）升得2.6%，可以吼吓聯通Call輪。<br> &#13;<br> <spanclass>聯通Call輪吼9035 &#13;<br> 聯通Call輪1對主角9094同9035，唔使諗其他，條件差唔多，講成交，9035多啲，50球易手，昨收18.1仙，上望有兩分錢利潤。&#13;<br> 章　盛</spanclass></p></body></html>