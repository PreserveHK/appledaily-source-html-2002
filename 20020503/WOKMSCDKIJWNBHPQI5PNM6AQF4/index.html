<html><header><meta charset="utf-8"><title>劉綽琪湯水養顏</title></header><body><h1>劉綽琪湯水養顏</h1><p>有份參與《情事緝私檔案》嘅劉綽琪(Pat)剛完成手頭上工作，忙裏偷閒之中，佢會入廚煲靚湯畀自己飲，潤喉而又養顏嘅甜湯水就至啱佢口味。經常要捱更抵夜拍電視劇嘅Pat，全賴多飲用自己煲嘅靚湯至能保持容光煥發，講到煲靚湯，Pat頗有心得，話用西施骨煲湯更勝用豬骨，無咁肥膩之餘，啖湯重比較香。佢另一撚手小菜係可樂雞翼，做法簡單快捷，所以收工後作為佢醫肚小食就最啱，無時間煮餸不妨參考吓Pat嘅示範。&#13;<br>&#13;<br>記者：陳冰麗　攝影：陳盛臣&#13;<br>髮型：TIIColpo/ArchitechStudioAndrewHor&#13;<br>鳴謝：桃源酒家行政總廚葉永雄&#13;<br>地址：尖沙嘴廣東道33號中港城一樓&#13;<br>電話：27361688</p><p><b> Pat醒目小貼士：</b> &#13;<br> 1用一般可樂則砂糖毋須落太多，如果唔鍾意味道太甜，亦可以用dietcoke替代一般可樂，糖份較低之餘，食落亦較清爽。&#13;<br> 2煎雞翼時灒少許白酒增加香味。&#13;<br> 3老抽係調色作用，想雞翼更金黃色，加適量老抽最好。</p><p><b> 材料</b> &#13;<br> 雞翼9-12隻、可樂2罐&#13;<br> 蒜頭、葱花、薑片各少許&#13;<br> 調味料：砂糖適量、生抽3/4杯&#13;<br> 老抽適量、白酒少許&#13;<br> &#13;<br> <b> 製法</b> &#13;<br> 1.雞翼洗淨，然後吸乾水份，再以少許油略煎至兩面金黃色。&#13;<br> 2.加入蒜頭、薑片再一同略炒，然後灒少許白酒，倒入可樂煮滾。&#13;<br> 3.加入生抽、老抽以慢火燜約10-15分鐘至汁略收乾。&#13;<br> 4.加入適量糖拌勻，試味後，撒入葱花即完成。&#13;<br> &#13;<br> <b> 惹味小食</b> &#13;<br> 簡單嘅一款可樂雞翼，色澤金黃，賣相相當吸引，雞翼灒過白酒，入口更甘香，而用咗可樂煮過，甜而美味，作為小食一流，個汁用作撈飯又惹味，一舉兩得。</p><p><spanclass><fontstyle>SimmeredChickenWings  &#13;<br> <b> Ingredients:</b> &#13;<br> 9-12chickenwings&#13;<br> 2cancoke&#13;<br> dashofgarlic,choppedspringonionandgingerslices&#13;<br> &#13;<br> <b> Seasoning:</b> &#13;<br> dashofsugar&#13;<br> 3/4cuplightsoysauce&#13;<br> dashofdarksoysauce&#13;<br> dashofwhitewine&#13;<br> &#13;<br> <b> Method:</b> &#13;<br> 1.Washandwipedrychickenwings,shallowfryinalittleoiltillgoldenbrownonbothsides.&#13;<br> 2.Putingarlicandginger,stirfryforawhile,thenpourinwhitewineandcoke.&#13;<br> 3.Addlightanddarksoysauce,simmeroverlowheatfor10-15mins.&#13;<br> 4.Adddashofsugar,stirwell,sprinkleinchoppedspringonion,takeoutandserve.</fontstyle></spanclass></p></body></html>