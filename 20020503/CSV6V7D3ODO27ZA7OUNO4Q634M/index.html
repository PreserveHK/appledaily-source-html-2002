<html><header><meta charset="utf-8"><title>馮仁昭四圍超：<br>小齊盡享MaggieQ挑逗</title></header><body><h1>馮仁昭四圍超：<br>小齊盡享MaggieQ挑逗</h1><p>任賢齊（小齊）為咗佢月中嘅紅館個唱，噚日去咗銅鑼灣StudioWorkshop&amp;Cafe嘅排舞室，同MaggieQ排舞，原來小齊今次邀請咗MaggieQ做佢新歌《美麗的壞女人》嘅舞伴。&#13;<br> 任賢齊會同MaggieQ喺個唱跳一part貼身舞，到時MaggieQ重會用眼神挑逗小齊㖭！問小齊怕唔怕俾MaggieQ挑逗到？佢話：「唔會啦，係感覺啫！又唔係真嘅。」<br> &#13;<br> <spanclass>夾腳護下體 &#13;<br> 小齊將會喺演唱會度玩笨豬跳，佢一向都好鍾意喺台上跳跳紮，問佢有冇諗過戴護陰罩，免得好似陳奕迅咁整傷下體？小齊即刻大叫：「點解要戴？戴咗好唔方便㗎，我會小心啲，至多我夾住嚟行囉！」小齊重隨即擺咗一個夾腳甫士。<br> &#13;<br> <spanclass>千嬅Sammi演技各有所長 &#13;<br> 林超榮（超人）同毛舜筠前晚主持有線節目《娛樂熱賣大戲候》時，講起鄭秀文（Sammi）同楊千嬅呢兩個當時得令嘅女演員。&#13;<br> 毛舜筠喺節目裏面講，話覺得Sammi嘅演技有深度啲，而超人就話千嬅就似周星馳初出道咁，無論佢做乜嘢，啲觀眾都笑定先。超人重話Sammi同千嬅都擅長演辦公室女郎嘅角色，Sammi就專做主管，而千嬅就似接待員多啲。</spanclass></spanclass></p><p><spanclass>周杰倫台金曲獎大熱 &#13;<br> 台灣金曲獎頒獎禮聽日舉行，據知周杰倫將會以大熱姿態攞「最佳流行音樂演唱專輯」獎，而最佳製作人佢亦係大熱。至於「最佳國語男演唱人」，周杰倫同庾澄慶就叮噹馬頭，「最佳國語女演唱人」就只係張惠妹同林憶蓮之爭，不過如無意外，金曲獎嘅大贏家應該係周杰倫。<br> &#13;<br> <spanclass>黃凱芹返港掘金 &#13;<br> 黃凱芹早排返嚟香港做黎瑞恩演唱會嘉賓，佢今次返嚟，梗係唔係剩係幫阿恩咁簡單，聽講環球斟緊佢出新曲加精選唱片，重會翻唱佢作畀其他歌手嘅歌，跟住喺紅館開番幾場個唱，搵番一筆先返加拿大。</spanclass></spanclass></p></body></html>