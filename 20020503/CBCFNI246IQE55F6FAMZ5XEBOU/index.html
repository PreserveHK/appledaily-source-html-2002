<html><header><meta charset="utf-8"><title>細膏蟹身小膏多</title></header><body><h1>細膏蟹身小膏多</h1><p>唔好以為蟹要大隻先會有膏，其實有啲蟹細細隻都好多膏㗎。&#13;<br> 好似呢啲膏蟹細細隻，每隻大約四両重左右，肉雖然唔多，但一斬開就可以見到滿滿嘅蟹膏，色澤紅潤，好吸引。而且價錢又夠平，買返屋企清蒸至熟，已經係一味正斗家常菜啦。我屋企人不知食得幾開心。</p><p><spanclass><fontstyle>南非紅皮螺一磅重一隻  &#13;<br> 我肥師奶平時煲湯都鍾意加啲響螺頭去一齊煲，啖湯都零舍清甜，啲仔女都飲到唔停口。急凍響螺頭喺超市可以搵到，主要嚟自美國，以之煲過嘅湯味清而甜；而最近俾我發現咗一款嚟自南非嘅紅皮螺，佢似足一隻鮑魚，一隻有成磅重，同樣可以用嚟煲湯，但煲出嚟嘅湯水則更加濃味，肉質帶爽，而且價錢重抵啲，試過後我都愛上佢，有興趣可買隻返去試！</fontstyle></spanclass></p><p><spanclass><fontstyle>沙薑香濃惹味  &#13;<br> 潮濕嘅春天，最適宜食啲有祛濕嘅食物以增加食慾。我肥師奶因為係寒底，平時煮瓜菜都比較鍾意加啲薑以驅寒，最近俾我搵到呢款沙薑之後，發覺佢比薑更好使好用，沙薑味道較香，除咗可以配以炒餸之外，將佢切粒粒煮飯亦同樣惹味。平時用到嘅沙薑多數係粉類居多，新鮮一嚿嚿嘅多數要喺泰式或印尼雜貨舖至搵到，家陣出現喺超市，就更加方便大家啦！&#13;<br> &#13;<br> 文：肥師奶</fontstyle></spanclass></p></body></html>