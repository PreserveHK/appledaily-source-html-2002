<html><header><meta charset="utf-8"><title>　　中電極品廣告員工與客登場 - 李八方</title></header><body><h1>　　中電極品廣告員工與客登場 - 李八方</h1><p>八方噚日同中電控股市場及企業關係總監顧爾言傾偈，原來中華電力新一輯廣告今日出街，主題係「滿意的笑容」。&#13;<br> 第一個故事叫「無微不至」，係真人真事，講述一位只會講客家話的老婆婆家中電力供應不穩，電燈閃吓閃吓，佢致電求援，幸好中電有曉講客家話的電話服務生，最後更由中電義工隊替婆婆更換新電線。不但屬真人真事，在廣告現身也是真人真事的員工及婆婆。至於另一個廣告同樣全部由中電員工粉墨登場。&#13;<br> 顧爾言同八方講，中電從二十至三十個構思中篩選出這輯廣告，係極品中極品，而且又係中電員工親身出鏡演繹，所以特別有意思。佢又話今次其實有其他員工報名想參演，有啲重幾靚仔㖭，所以佢話下一輪廣告都會考慮喺公司內部搵演員。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>