<html><header><meta charset="utf-8"><title>CASIO全球最薄200萬像素機</title></header><body><h1>CASIO全球最薄200萬像素機</h1><p>各大廠商都力爭二百萬像素呢個入門級市場，始終入門玩家佔大多數，對機能要求又不高，廠商毋須花費大量金錢及時間研究新技術，最緊要機形夠靚，價錢夠平。CASIO正好窺準呢個形勢，推出全球最薄嘅二百萬像素級機種EXILIMS2及M2，體積只有88×55×11.3mm，重量為87g，相當之輕巧易攜帶。機能上較有睇頭係四倍數碼變焦、1/6,400秒快門等。兩部新機在外形上無甚差別，機能上最大分別，就係M2像富士50i般，額外支援播放MP3功能，動畫拍攝方面亦達到30秒，或為相片加入30秒旁白等功能。EXILIMS2及M2支援SD及MMC記憶卡，最正係兩部機均已內置128MB記憶體，普通用家已毋須另買記憶卡擴充。&#13;<br> 記者：徐影龍&#13;<br> &#13;<br> 捷成洋行&#13;<br> 查詢電話：29262320&#13;<br> &#13;<br> </p></body></html>