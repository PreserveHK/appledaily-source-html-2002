<html><header><meta charset="utf-8"><title>新車速報：<br>奧廸A4Avant3.0Quattro　激劈去旅行</title></header><body><h1>新車速報：<br>奧廸A4Avant3.0Quattro　激劈去旅行</h1><p>唔知係咪RV熱潮驅使下，近期五門旅行車款亦備受追捧；咁又係呀！五門Wagon除有更闊落嘅車廂同多變座椅編排之外，設備更媲美同級轎車；正如新近引入嘅奧迪A4Avant3.0Quattro版，佢重有埋原廠出名嘅Quattro恒式四驅裝置，令行車倍感安全外，重帶出有一份Off-road特性㗎！&#13;<br>&#13;<br>記者、攝影：陳偉林</p><p><spanclass><fontstyle>造型豪邁有RV風采  &#13;<br> 呢部屬頂級版嘅新款A4Avant，不僅有標準化嘅車頂行李架、Xenon大燈連自動角度調校，佢重有埋前後原廠泊車感應器，加大尺碼嘅17吋跑車合金胎軨組合，單係造型經已變得既時尚，又見有RV嘅豪邁本色啦！而四輪拋沙板設計，加上雙出式尾喉配搭，重帶出有多一份跑意㖭！</fontstyle></spanclass></p><p><center> ■尾廂備有伸縮簾幕同繩網，而遇有需要時更可將尾排椅背放平，令容量倍增。</center> &#13;<br> <br> &#13;<br> <spanclass><fontstyle>設備先進又見保護性  &#13;<br> 頂級版嘅車廂裝潢，四周以瑰麗桃木配襯真皮座椅，烘托出一份高級轎車氣派之餘，後排椅背重可以左右獨立收摺放平，令尾廂空間倍增㖭！再者，設備除四門電窗、門邊電鏡及電天窗外，佢重有6+1高級CD音響同左右獨立恒溫冷氣；還有前後房燈獨立照明、首飾箱內置電雪櫃，以及前後共10個安全氣袋同充氣簾幕組合㗎！</fontstyle></spanclass></p><p><br> &#13;<br> <spanclass><fontstyle>3.0公升V6偈配Quattro出色  &#13;<br> 新車用上一台3.0公升V6偈，匹配5前速Tiptronic半自動波箱，加上恒式四驅Quattro配搭，起跑加速有力又見反應敏銳外，難得引擎中、低轉表現順滑又見寧靜性；而四輪Racing化避震設計，加上17吋合金胎軨組合，以及原車備有電子ESP系統、四輪碟煞、ABS連EBD裝置，重畀到你有可靠嘅循迹感㖭！</fontstyle></spanclass></p><p><br> &#13;<br> <spanclass><fontstyle>試完車，覺得點？  &#13;<br> 呢部A4Avant3.0Quattro一台3.0公升V6偈，匹配5前速Tiptronic半自動波箱，起跑加速有力又見寧靜，兼有好玩嘅手波車操控感覺，而新加入嘅電雪櫃亦好啱喺炎夏使用。可惜造型未見新意，一如同系A4嘅包裝，以接近50萬嘅車價，可有較多同級車選擇。</fontstyle></spanclass></p><p><spanclass><fontstyle>奧迪A4Avant3.0Quattro規格  &#13;<br> 引擎：2976ccV6DOHC&#13;<br> 馬力：226ps/6300rpm&#13;<br> 扭力：30.6kgm/3200rpm&#13;<br> 傳動：5前速Tiptronic半自動波，恒式四驅&#13;<br> 懸掛：（前）四連桿（後）雙搖臂&#13;<br> 制動：（前）透氣碟（後）碟式（ABS）&#13;<br> 尺碼：4545×1772×1428mm&#13;<br> 軸距：2650mm&#13;<br> 車重：1610kg&#13;<br> 輪胎：235/45ZR17　DunlopSPSport9090&#13;<br> 0-100公里：8.9秒&#13;<br> 極速：236km/h&#13;<br> 平均耗油：10.9L/100km&#13;<br> 新車售價：$490,000&#13;<br> 車輛提供：合迪汽車（21538181）</fontstyle></spanclass></p><p><center> <spanclass><fontstyle>同級對手比較  </fontstyle></spanclass></center> </p><p><spanclass><fontstyle>富豪V70XC  &#13;<br> 引擎：2435cc直5DOHCTurbo&#13;<br> 馬力：206ps/6000rpm&#13;<br> 扭力：29.0kgm/1800-5000rpm&#13;<br> 尺碼：4730×1860×1560mm&#13;<br> 軸距：2760mm&#13;<br> 車重：1630kg&#13;<br> 新車售價：$389,900&#13;<br> 查詢：太古汽車（29273488）&#13;<br> 簡評：造型包裝好有一份RV獨特味道，予人性格鮮明，惟引擎輸出卻稍嫌欠缺一份爆炸力。</fontstyle></spanclass></p><p><spanclass><fontstyle>福士Passat2.8V64MotionVariant  &#13;<br> 引擎：2771ccV6DOHC&#13;<br> 馬力：193ps/6000rpm&#13;<br> 扭力：28.6kgm/3200rpm&#13;<br> 尺碼：4682×1746×1498mm&#13;<br> 軸距：2702mm&#13;<br> 車重：1622kg&#13;<br> 新車售價：$369,000&#13;<br> 查詢：合泰汽車（28828938）&#13;<br> 簡評：論性能同設備均媲美奧迪A4Avant，惟車迷接受程度卻有距離。</fontstyle></spanclass></p></body></html>