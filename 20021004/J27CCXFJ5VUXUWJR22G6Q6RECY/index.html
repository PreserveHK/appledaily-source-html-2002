<html><header><meta charset="utf-8"><title>鄭伊健、鄺美雲為籮記解悶</title></header><body><h1>鄭伊健、鄺美雲為籮記解悶</h1><p>患上肝癌的羅文（籮記），自本周二出院後一直留在家中休息，前晚鄭伊健、林珊珊及鄺美雲先後前往探望籮記，鄭伊健逗留近五小時才離開，他說：「我哋喺上面打牌，籮記冇打，只係睇住我哋打咋。」而鄺美雲則於凌晨一時四十分才離開，不過她沒有回答記者的提問。<br> &#13;<br> <spanclass>肥姐信大步檻過 &#13;<br> 對於有報道指籮記情況不妙，以及要賣樓籌醫藥費一事，身為好友的沈殿霞（肥姐）昨日在電視城說：「唔好寫埋呢啲嘢，搞到佢唔開心，一句講晒佢會衣食無憂，前日佢重同我講未驚過，過咗重九就得，總之佢會大步檻過。」籮記前助手Terry昨日亦往瑪麗醫院為籮記收拾私人物品，而前晚及昨日亦有無綫及港台新聞部採訪車到籮記寓所門外拍攝。&#13;<br> 此外，一向熱愛音樂及電影的籮記，據悉未入醫院前曾到中環HMV訂購了一批DVD，當中包括柯德莉夏萍（AudreyHepburn）的作品，上周便有人目睹籮記的助手阿東到該店領取DVD。</spanclass></p></body></html>