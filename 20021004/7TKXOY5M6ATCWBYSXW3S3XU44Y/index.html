<html><header><meta charset="utf-8"><title>冇眼睇霆鋒入獄新聞<br>王菲：唔坦白即係廢話</title></header><body><h1>冇眼睇霆鋒入獄新聞<br>王菲：唔坦白即係廢話</h1><p>王菲前晚於郵輪舉行簽約記者會，舊愛謝霆鋒同日則因串謀妨礙司法公正案罪成，還押監房候判。但阿菲前晚表現輕鬆，還罕有地大談對愛情的看法，她說：「如果連坦白同誠信都做唔到，你講乜嘢都係廢話。」</p><p>王菲前晚乘坐集美郵輪出公海，舉行「菲世紀跨國簽約記者會」，正式與新力唱片簽約，並會推出四張唱片。&#13;<br> 阿菲舊愛謝霆鋒前日因串謀妨礙司法公正罪名成立，還押壁屋懲教所，待本月十六日判刑。阿菲前晚在記者會中看來心情輕鬆，她亦罕有地在兩位經理人邱王黎寬和陳家瑛陪同下接受傳媒訪問。<br> &#13;<br> <spanclass>難以完全放鬆 &#13;<br> 阿菲在訪問中表示沒有看霆鋒入獄新聞。但在談及對愛情的想法及做人態度時頗為矛盾，似乎在掙扎是否該放棄與霆鋒的感情。她說：「如果連坦白同誠信都做唔到，你講乜嘢都係廢話。」似乎是指霆鋒瞞着她和張栢芝交往一事。&#13;<br> 記者會開始時，擔任主持的台灣名嘴陶子問阿菲心情如何，她笑着以國語說：「還好，好像放假一樣。」問她最近放假如何消磨？阿菲說：「有看書，有時思考一下，想一些問題，總結以前，展望將來。」&#13;<br> 後來阿菲接受傳媒訪問時再表示近來花很多時間思考，她說：「好多時可以放鬆下，但好難完全放鬆。」問阿菲對事情是否想通？她說：「我唔會認為自己所有嘢都諗通咗，每個人都有成長階段，但唔代表完全可以諗通。」<br> &#13;<br> <spanclass>「唔執迷好困難」 &#13;<br> 阿菲這幾年來經歷了很多，問她對感情方面是否不再執迷不悟？她說：「希望唔好再咁執迷，但要做到好困難，唔係所有嘢都諗得通，有時諗得通好困難，所以要反省自己。」問阿菲在感情方面的結解開了沒有？此時她一臉感觸地說：「冇一個結論，我唔覺得自己完全諗通，但好多經歷令我諗呢啲嘢。」那麼阿菲是否放得下？她開玩笑地反問：「放低乜呀？放低個袋呀？」</spanclass></spanclass></p><p><spanclass>「我會檢討自己」 &#13;<br> 至於對愛情的感覺，阿菲則說：「我唔會喺呢度講你聽我對愛情好絕望，你哋唔好問得咁曖昧，直接啲啦。」但當大家單刀直入問阿菲與霆鋒是否已正式分手時，她卻笑着說：「呢個問題我唔會講。」&#13;<br> 阿菲感情屢遇波折，會否覺得相愛容易相處難？她說：「大部份人可能會將責任歸咎於老天爺或者緣份，我唔會歸咎緣份，我會檢討自己。我自己諗好多嘢，本身都有問題，好似好難同人溝通，有距離感，我有諗方法去改，但呢個係天生嘅問題，好難改。」&#13;<br> 阿菲在這段思考的時間有何啟示？她說：「做人坦白同誠信係基礎，如果連坦白同誠信都做唔到，你講乜嘢都係廢話，但係一個人要對自己坦白係好困難。」阿菲此番話，不知是否影射被裁定串謀妨礙司法公正罪成立的謝霆鋒，而霆鋒亦曾被指瞞着阿菲與張栢芝交往，令阿菲十分傷心。<br> &#13;<br> <spanclass>無意傷害他人 &#13;<br> 但隨後阿菲若有所思地補充說：「我係講我自己，唔好將呢啲說話放喺人哋度，我唔會做傷害人嘅嘢，亦唔希望你哋咁做。」問阿菲是否連「謝霆鋒」都不想再提？她說：「唔係。」那麼她有否看霆鋒入獄的新聞？阿菲說：「冇，有聽人講。」阿菲透露她已超過半年沒有看報紙，是否怕看到不想看的新聞？阿菲說：「唔係怕，只係唔想接觸。」&#13;<br> 採訪：胡比　攝影：陳志嵐<br> &#13;<br> <spanclass>《執迷不悔》節錄 &#13;<br> 主唱、作詞：王菲&#13;<br> 作曲：袁惟仁&#13;<br> "我不是你們想得如此完美&#13;<br> 我承認有時也會辨不清真偽&#13;<br> 並非我不願意走出迷堆&#13;<br> 只是這一次這次是自己不是誰"</spanclass></spanclass></spanclass></p></body></html>