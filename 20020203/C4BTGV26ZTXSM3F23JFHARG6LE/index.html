<html><header><meta charset="utf-8"><title>柴油車輛只可出貨車牌</title></header><body><h1>柴油車輛只可出貨車牌</h1><p>讀者阿強：&#13;<br>本人有以下問題，請代為解答：&#13;<br>1.本人如經拍賣行投得一部柴油四驅車（退役政府車輛），究竟可否出牌（如私家車或貨車登記）呢？而出牌手續又應該係點呢？&#13;<br>2.如當作貨車出牌時，該車嘅乘重量係點樣釐定呢？係由廠方提供定係由運輸署決定呢？</p><p>阿強：&#13;<br> 首先多謝閣下嘅傳真，現謹覆閣下的問題如下：&#13;<br> 1.由於香港法例規定，所有私家車都唔能夠用柴油引擎，所以你喺拍賣行所投得嘅退役政府柴油四驅車，一定無可能出到私家車牌，並只可以出貨車牌罷了。另外，以一部退役政府四驅車出牌嘅過程，最快都要四個月嘅時間；而購買政府退役車輛嘅最大問題，就係要重新驗車，即是將之當作一部新車嚟檢驗；首先係驗環保（即噪音及廢氣），而事前必須搵一間政府指定嘅噪音及廢氣檢驗中心進行測試，取得有關方面嘅合格證明書，才可到運輸署申請驗車出牌。&#13;<br> 過咗驗環保呢關後，你又要準備呢部車嘅原裝規格表；因為有部分政府車輛因公事需要而將車廂改裝，最普遍係改裝車內嘅座椅，一旦座椅同原廠規定嘅尺寸有偏差，都屬於不合規格。而非警隊嘅紀律部隊四驅車，可能係由軍部賣出，並往往會被改裝得面目全非。&#13;<br> 要留意嘅係，當申請驗車出牌時，運輸署會核對車名及型號，例如好多警方嘅四驅車車頭，都會貼有LandRover110嘅型號牌，但賣車時政府所交予你嘅文件，上面卻係Defender110，咁樣就會有好大問題，因為運輸署會以車身型號不對而拒絕申請出牌。另外，車身同機器方面要無鐵銹及漏油情況，而煞車系統、廢氣催化、輪胎尺碼等都要合乎指定嘅規格。而呢種大驗車，通常要早於一個多月前申請。&#13;<br> 同時，柴油車除咗廢氣及噪音嘅標準較嚴外，以貨車出牌更要將最尾排嘅座椅拆去，並將尾窗封上不透明嘅膠板，又要喺車廂同乘客席之間裝一個大鐵網。如果你所投得嘅車輛，係短陣兩門版的話，咁就只剩下司機同一個乘客席喇。&#13;<br> &#13;<br> 2.一般嚟講，你手頭上嘅退役政府四驅車，應該係當作五噸半以下貨車出牌，而大部分政府四驅車運輸署已有</p><p>如果大家對汽車有任何問題，可傳真或郵寄畀我哋，我哋會盡快為你解答。&#13;<br> 傳真：27420542&#13;<br> 郵寄：香港將軍澳工業邨西駿盈街八號《蘋果日報》副刊「車天車地」版「汽車Q&amp;A」收。</p></body></html>