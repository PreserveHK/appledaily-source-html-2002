<html><header><meta charset="utf-8"><title>影音專區：<br>史提芬京封筆嚇餐勁DVD回顧</title></header><body><h1>影音專區：<br>史提芬京封筆嚇餐勁DVD回顧</h1><p>美國驚慄小說大師史提芬京，最近在接受《洛杉磯時報》訪問時表示感到自己已經江郎才盡，並打算再寫多5本小說同一部劇作之後就會封筆，相信這是各驚慄片迷嘅損失。基本上，荷李活大部分經典驚慄電影，都係由佢嘅書改編而成，佢最厲害之處，係能捕捉讀者心理，將日常生活中的事物，化作極度恐怖嘅驚慄片題材，當中經典之作包括有《閃靈》同《凶靈》等，睇過嘅人都好難唔發噩夢。&#13;<br>&#13;<br>記者：馮彥彰</p><p><spanclass><fontstyle>《凶靈》  &#13;<br> <b> 玩超能力殿堂級之作</b> &#13;<br> 戲名：凶靈(Carrie)&#13;<br> 區碼：3區&#13;<br> 售價：約$120&#13;<br> &#13;<br> 最經典必睇之作，自然係史提芬京初出道之作《凶靈》（Carrie）啦！呢套電影取材自史提芬京1974年推出嘅首本同名小說，由於呢部小說非常好賣，所以被當時電影商看中拍成電影，而且搵來名導演白賴仁狄龐馬操刀。好多人都話《凶靈》呢套電影，真係能夠拍出原著神髓。&#13;<br> 故事主要講述有一個超能力女孩——卡麗，在一次聯歡晚會中被同學玩弄，因而引發出她體內潛伏的超能力並進行報復。好多人都話呢套《凶靈》係玩超能力橋段嘅殿堂級之作，往後好多講述超能力的電影（例如《X檔案》），都有抄佢橋之嫌。</fontstyle></spanclass></p><p><spanclass><fontstyle>《閃靈》  &#13;<br> <b> 巔峯之作最多經典場面</b> &#13;<br> 戲名：《閃靈》（Shinning）&#13;<br> 區碼：3區&#13;<br> 售價：約$150&#13;<br> &#13;<br> 1977年作品，得到電影大師史丹利寇比力克垂青，所以由大師拍出的電影，經典場面特別多。故事主要講述作家傑克帶着妻兒入住一間荒山酒店，後來傑克被酒店的幽靈所驅使，令他狂性大發，追殺自己的妻兒，再加上公路被風雪所封，變成一個困獸鬥的格局。電影最嚇人嘅幾幕包括有「電梯出血」、「鏡中反射Murder」同「雪地追逐」等，故事恐怖之餘，導演亦能利用鏡頭表現出故事的張力，真係由頭嚇到尾，絕無冷場！好多人都認為《閃靈》係史提芬京筆下最嚇人的驚慄電影。</fontstyle></spanclass></p><p><spanclass><fontstyle>《魅力姬絲汀》  &#13;<br> <b> 超自然汽車四出殺人</b> &#13;<br> 戲名：《魅力姬絲汀》(Christine)&#13;<br> 區碼：3區&#13;<br> 售價：約$140&#13;<br> &#13;<br> 《魅力姬絲汀》都係一部講超自然力量的作品，不過今次唔係玩人，而將呢股超自然力量，賦予於我們日常生活的必需品——一輛紅色汽車之上，故事主要講述一部擁有超自然力量的汽車，懂得自己開動及四出殺人，而最變態係架車點撞都唔壞，殺人方法亦非常殘忍！筆者自睇完呢套片之後，到𠵱家都會對離遠開着「車頭燈」嘅汽車有一重心理陰影，膽小者真係唔好睇！</fontstyle></spanclass></p><p><spanclass><fontstyle>《伴我同行》  &#13;<br> <b> 史提芬京都有玩溫情</b> &#13;<br> 戲名：《伴我同行》（StandbyMe）&#13;<br> 區碼：3區&#13;<br> 售價：約$200&#13;<br> &#13;<br> 史提芬京都唔係套套戲都咁變態，鮮有人記得的溫情及人情味極重的電影：《伴我同行》（StandbyMe）。可能大家只係記得變態嘅史提芬京，所以香港嘅DVD舖會比較少入貨，因此個賣價都會較正常為貴。《伴我同行》改編自史提芬京寫的短篇故事《TheBody》。全片最正都係可以睇到天才演員RiverPhoenix小時候嘅精采演出（原來未拍《不羈的天空》之前，已經有咁好嘅演出），可惜英年早逝。所以睇史提芬京的電影，點可以唔睇埋呢齣呢！</fontstyle></spanclass></p><p><spanclass><fontstyle>其他必睇經典正片  &#13;<br> <b> 《綠里奇蹟》</b> &#13;<br> 史提芬京的作品不是全靠驚嚇取勝，在法蘭達拉本特美麗而出奇清潔的布景和鏡頭下，拍出一個被屈殺人，有異能的黑人的無辜慘事，是電影史上最乾淨的監獄片，卻劇力萬鈞，感人至深，自認有深度的觀眾必看。</fontstyle></spanclass></p><p><b> 《危情十日》</b> &#13;<br> 故事被安排在一個被風雪隔絕的小鎮，一個瘋狂的女書迷，將因車禍受傷的作家綁在家中，漸漸露出猙獰面目，史提芬京其實頗多以作家為主角的小說，很有自嘲味道，導演洛連納用盡所有驚嚇的手段來令觀眾從椅子上彈起，嘉菲貝絲憑本片獲奧斯卡最佳女主角獎。</p><p><b> 《夜半仔敲門》</b> &#13;<br> PetSematary曾經有國內版中文本，名字叫《寵物公墓》，我認為是史提芬京最殘暴恐怖的作品之一，硬生生將一個美好家庭搞得分崩離析，場面令人心寒，改成電影後不及原著好看，卻仍核突驚嚇，年前曾有VCD出版，現在市面應已絕版，到租帶店找找看。&#13;<br> &#13;<br> 售賣點：DVSHOP&#13;<br> 電話：21949100&#13;<br> 地址：九龍深水埗福榮街107號舖</p></body></html>