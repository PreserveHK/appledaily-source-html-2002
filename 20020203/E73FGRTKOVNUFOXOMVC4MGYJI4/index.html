<html><header><meta charset="utf-8"><title>　　美心響應國泰送飲食券 - 李八方</title></header><body><h1>　　美心響應國泰送飲食券 - 李八方</h1><p>國泰航空搞嘅「萬張機票贈全城」活動，大受市民歡迎，國泰嘅知名度隨即大增。&#13;<br> 美心集團噚日都唔執輸，話要響應國泰，出番分力推動本港飲食業咁話喎，諗住送出總值一百萬元飲食禮券，畀攞到免費機票嚟香港嘅海外旅客，喺美心集團旗下嘅酒樓同埋指定嘅西餐廳，飲飲食食。美心重話今次計劃純粹係優惠，咁睇嚟呢班中獎嘅旅客，今次來港嘅行程真係愈來愈「筍」，唔知重會唔會有其他大集團送埋酒店住房、交通津貼呢！咁啲旅客一定對香港好好印象！&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>