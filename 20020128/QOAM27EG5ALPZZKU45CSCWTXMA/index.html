<html><header><meta charset="utf-8"><title>勁Game搶先睇：《MedalofHonor:AlliedAssault》<br>體驗《雷霆救兵》搶灘戰</title></header><body><h1>勁Game搶先睇：《MedalofHonor:AlliedAssault》<br>體驗《雷霆救兵》搶灘戰</h1><p>第二次世界大戰有名的諾曼第登陸戰中，盟軍共由五個地點進行搶灘，當中戰鬥最激烈嘅就係奧馬哈海灘。有睇過《雷霆救兵》嘅讀者，都知道當時血流成河嘅慘況。無獨有偶，新登場的第一身射擊Game《MedalofHonor:AlliedAssault》，亦揀選咗這場歷史有名的戰役，作為遊戲的重頭任務。&#13;<br>&#13;<br>文：李淮</p><p><spanclass><fontstyle>諾曼第搶灘快格  &#13;<br> 由你乘坐登陸艇到正式開始行動，每一分鐘玩家都籠罩於當時戰況慘烈的氣氛之中：士兵被重機槍掃射、軍醫冒死進行急救、怯戰者跌坐地上痛哭，同一時間你則要盤算如何避過重機槍的掃射，設法衝往石灘準備下一步突入行動，電影感堪稱PCGame史上經典之作。</fontstyle></spanclass></p><p><spanclass><fontstyle>遊戲過程極富戲劇性  &#13;<br> 《MoHAA》的任務以直線方式進行，換言之玩家必須完成指定的目標，方可繼續餘下的任務。雖然聽落好公式化，不過在出色的劇情鋪排下，整個遊戲過程依然極之緊張刺激，高難度的任務亦給予玩家一定的挑戰性。例如在登陸戰完成之後，玩家將肩負起搜索失散的82和101空降師隊員重任，一邊又要追查德軍的重要軍備位置，然後通知空中支援部隊進行轟炸，行程可謂非常緊密。</fontstyle></spanclass></p><p><spanclass><fontstyle>敵軍躲閃反擊力強  &#13;<br> 《MoHAA》採用《QuakeIII》引擎開發，畫面質素相信都唔使多講，但人工智能方面又點樣？遊戲中玩家所面對的納粹德軍，全部均為經驗豐富的軍人，懂得充分利用周遭環境掩護自己，所以有時你只會見到佢支槍，而個人就收得好密。當你以為掟個手榴彈就可以解決問題，對手往往會將這份厚禮回敬番畀你，有時真係好難應付。</fontstyle></spanclass></p><p><spanclass><fontstyle>攻略秘技：  千祈唔好同隊友走散，因為跟住大隊，會有如何避過機槍掃射的向前衝口令，另外隨隊重有個軍醫，佢會間唔中過嚟同你打支「補血針」（體力補充50%）。</fontstyle></spanclass></p><p><b> 槍械超真實</b> &#13;<br> <spanclass><fontstyle>沿用二次大戰設定  &#13;<br> 為求將遊戲的真實感進一步提高，《MoHAA》內登場的武器全都依照史實複製，由模造、射擊模式到彈數均一絲不苟，以下三款就係當中經典：&#13;<br> &#13;<br> <b> M1Garand</b> &#13;<br> 由二次大戰中期到韓戰，美軍都以M1Garand作為制式步槍，其特點是槍管長，集彈性高，不過每次只可開一發，並沒有連射功能，是玩家最基本的槍械。M1Garand採用0.30口徑子彈和內置式8發彈匣，最令人印象深刻之處，是彈匣會隨着最後一發空彈殼彈出，一聲巨響等於告訴敵人現在是最佳反擊機會。</fontstyle></spanclass></p><p><b> ThompsonSubMachineGun</b> &#13;<br> 憑電影《雷霆救兵》再次大熱的ThompsonM1A1，是美軍二次大戰中另一制式武器，能一秒連續發射12發0.45口徑子彈，提供極高的壓倒性火力，而缺點則是重量超過十磅，而且在連發時後座力非常大，好難描準目標，但仿真程度亦是全Game最高的。</p><p><b> Springfield1903</b> &#13;<br> 第一次世界大戰到第二次世界大戰初期，美軍制式步槍便是著名的Springfield1903，槍支採用典型的推膛式步槍設計，射程達600碼。由於佢有望遠鏡功能，所以玩家好多時需要用他作刺探敵情之用。</p><p><spanclass><fontstyle>可作網上多人連線對戰  &#13;<br> 好多軍事迷都對德軍裝備情有獨鍾，偏偏遊戲中只能扮演盟軍，咁點辦？上網打咪得囉！&#13;<br> 《MoHAA》嘅網上多人對戰模式，可以支援盟軍對德軍，透過對戰軟件Gamespy（<ahref http:> http://www.gamespy.com  ），你將可以搵到唔少志同道合的戰友。除此之外，近日EA重推出咗改善對戰功能嘅更新檔，上戰場之前記得下載（<ahref http:> http://mohaa.ea.com/  ）。&#13;<br> &#13;<br> 《MedalofHonor:AlliedAssault》&#13;<br> 發行：ElectronicArts&#13;<br> 開發：2015inc.&#13;<br> 售價：$240</ahref></ahref></fontstyle></spanclass></p></body></html>