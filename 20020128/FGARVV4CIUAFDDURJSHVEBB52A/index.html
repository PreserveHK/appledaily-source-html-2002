<html><header><meta charset="utf-8"><title>新車速報：<br>新版蓮花Elise極速起步</title></header><body><h1>新車速報：<br>新版蓮花Elise極速起步</h1><p>一直以研製高性能跑車而聞名世界嘅英國蓮花車廠，旗下一款Elise跑車最為車迷矚目，除咗佢獨到嘅造型外，相信係因整個不用焊接，而改用特製膠水黏合嘅車架構造。而2002年嘅新版Elise亦剛運抵香港，新車除予人有一新耳目之感外，重新修飾嘅車廂同設備，加上只需5.6秒嘅0至100公里嘅加速度，倒令鍾情嘅車迷躍躍欲試Elise嗰種馳騁嘅滋味呢！	&#13;<br>&#13;<br>記者、攝影：陳偉林</p><p><spanclass><fontstyle>我輕巧有型最吸引  &#13;<br> 我造型突出又夠In，一台1.8公升偈表現又唔錯，而唔使焊接嘅車架同極輕巧嘅車重，更係賣點所在。</fontstyle></spanclass></p><p><spanclass><fontstyle>造型出位有瞄頭  &#13;<br> 今趟新引入嘅2002年版Elise，為首批配用軟篷頂嘅Roadster型號，至於擁有Hardtop硬頂嘅Elise，廠方仍未有正式公布推出日期，但目下所見嘅新款Elise，不僅擁有一對炯炯有神嘅聚焦大燈組合，全新氣覇及頭冚設計，重令人留有深刻印象呢！</fontstyle></spanclass></p><p><spanclass><fontstyle>簡潔車廂透現跑味  &#13;<br> 相比下，車廂鋪排亦較前講究，物料及色澤選配，要來得更切合高質要求。惟要做好前後車重及輕量車重（僅710kg）嘅關係，電窗、電鏡及電動座椅均一一欠奉，僅留有音響、冷氣，以及一對纖薄嘅桶形跑車座椅而已。</fontstyle></spanclass></p><p><spanclass><fontstyle>加速凌厲收放自如  &#13;<br> 至於Elise一台1.8公升直4DOHC偈，為符合Euro3廢氣排放標準嘅新型號，另外新車仍舊用上中置式布局，以後輪驅動行車，配合埋短行程CloseRatio嘅波箱組合，由於車重極輕嘅關係，因而令加速感倍見勁度十足，引擎嘅咆哮聲響，更教人目眩心動㗎！雖然無風油軚嘅輔助，但轉向反應靈敏富路面感，而直驅式制動器更見收放自如㖭！</fontstyle></spanclass></p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：較舊款Elise更見時尚，跑意盎然。&#13;<br> 車廂：鋁合金製成嘅車廂簡潔有序，完全表現出跑車強悍一面。&#13;<br> 設備：冷氣及音響配搭一應俱全，使用方便。&#13;<br> 操控：輕量化嘅車架，匹配中置引擎組合，加速凌厲循迹性高。&#13;<br> &#13;<br> <b> 缺點</b> &#13;<br> 1.新車仍見蓮花車廠我行我素嘅作風，無風油軚嘅轉向，以及無壓力泵輔助嘅制動，非要付出巨大嘅體能不可。&#13;<br> 2.電窗、電鏡及電動座椅調校一一欠奉，跑車風格表露無遺。</fontstyle></spanclass></p><p><spanclass><fontstyle>蓮花Elise規格  &#13;<br> 引擎：1796cc直4DOHC&#13;<br> 馬力：122ps/5600rpm&#13;<br> 扭力：17.1kgm/4500rpm&#13;<br> 傳動：5前速手波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟&#13;<br> 輪胎：&#13;<br> （前）175/55R16BridgestonePotenzaRE040&#13;<br> （後）225/45R17BridgestonePotenzaRE040&#13;<br> 尺碼：3785×1672×1143mm&#13;<br> 軸距：2301mm&#13;<br> 車重：710kg&#13;<br> 0-100公里：5.6秒&#13;<br> 極速：200km/h&#13;<br> 平均耗油：7.33L/100km&#13;<br> 新車售價：約港幣40萬&#13;<br> 車輛提供：嘉信汽車（28938286）</fontstyle></spanclass></p></body></html>