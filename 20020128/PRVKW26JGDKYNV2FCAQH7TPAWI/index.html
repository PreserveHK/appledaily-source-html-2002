<html><header><meta charset="utf-8"><title>Nokia皇牌手機黑金剛8855開賣$5,300</title></header><body><h1>Nokia皇牌手機黑金剛8855開賣$5,300</h1><p>論外觀，Nokia8855黑色啞面金屬殼，絕對係走高檔路線；但論內涵，主攻年輕人的入歌、ScreenSaver、SMSChat、遊戲等功能亦一一落齊，諾記可能想憑一部8855同時擄走呢兩班用家。不過，無論係愛其外形，抑或好其內涵，都暫時未需要去專門店排隊，皆因今勻又被水貨搶先一步，以$5,300率先開賣。&#13;<br>&#13;<br>記者：招佩珊攝影：林木百鈞</p><p><spanclass><fontstyle>黑金屬殼行高檔  &#13;<br> 若然覺得8850的金色或銀色Sell貴氣，深黑色啞面外殼的8855絕對係走高一線。而8855大部分機身都採用鋁鎂合金製造，兼用上滑動式外殼，似乎同8850無乜分別。不過改以較圓滑線條設計的8855，反而好跣手。</fontstyle></spanclass></p><p><spanclass><fontstyle>遊戲入歌攻年輕  &#13;<br> 沒有自編鈴聲而要靠下載的8310，令不少諾記Fans為之卻步，至於8855就……萬二個放心，可以自行鍵入音符，自編鈴聲更多達7首。至於遊戲方面，除了見慣的貪食蛇（二）外，還有星空大戰、彈珠枱及撿金豆合共4款遊戲。另外，8855亦備有短訊聊天室，單睇手機功能玩味十足，似乎主打年輕人市場。</fontstyle></spanclass></p><p><spanclass><fontstyle>16款ScreenSaver隨時換  &#13;<br> 雖則SreenSaver並非甚麼新玩意，但唔係部部機都有咁多款可以畀你揀。8855就內置16款螢幕保護圖案，而且重有3大類，分別是尺寸有大細之分的模擬時鐘顯示；有花、小提琴、夜景等固定圖案，以及會郁的動畫ScreenSaver。若然唔係對豬仔、貓仔或老鼠仔呢幾類公仔ScreenSaver情有獨鍾，唔使嘥一、兩蚊Download，16款都怕且夠你換。</fontstyle></spanclass></p><p><spanclass><fontstyle>Nokia8855Profile  &#13;<br> 制式：GSM900/1800雙頻&#13;<br> 尺寸：102×46×21mm&#13;<br> 重量：98克&#13;<br> 通話時間：3小時20分-4小時15分&#13;<br> 備用時間：75-225小時&#13;<br> 功能：&#13;<br> ～WAP上網&#13;<br> ～自編7首鈴聲	&#13;<br> ～短訊聊天室&#13;<br> ～螢幕保護動畫	&#13;<br> ～內置4款遊戲&#13;<br> ～行鐘式時鐘顯示&#13;<br> ～兩星期日程表顯示&#13;<br> ～群組短訊&#13;<br> &#13;<br> 店舖：嘜哥電訊&#13;<br> 地址：旺角先達廣場地下79號舖&#13;<br> 電話：23931300</fontstyle></spanclass></p><p><spanclass><fontstyle>街訪：翻炒8850人氣依舊  </fontstyle></spanclass></p></body></html>