<html><header><meta charset="utf-8"><title>袁人祥講水貨袋內訌事件</title></header><body><h1>袁人祥講水貨袋內訌事件</h1><p>走水貨「直角V」手袋搞到內訌，重要禁錮追數上埋新聞頭版，呢舖都可謂水貨界代表作。&#13;<br> 好多人問乜走水貨袋真係咁好搵？一於向裏原宿叔父袁人祥請教，袁人祥滔滔不絕講水貨袋：「走直角V水貨梗係好賺，話你知，法國同香港已有兩成差價，再計埋退稅十零個巴仙，如果以佢哋嗰筆八十萬嘅袋數計，一舖可以輕易執二十零萬，今時今日咁嘅經濟環境算唔錯。&#13;<br> 「好多水貨舖都唔會夾份，最好以家族式經營，朋友檔做生意好易因財失義，話晒走水貨都係偏財，好容易反目成仇。」&#13;<br> 袁人祥對走水貨充滿經驗，難怪有水貨教父之稱。雖然佢只走日本水，但都靠法國水作幫補，每次過日本就帶兩三個喺香港買嘅直角V手袋過去，到「買取」店（即潮流當舖）套現，就可賺到張機票錢。&#13;<br> 「好多人以為走日本水貨易做，其實係逐蚊咁慳番嚟。」袁人祥呼出水貨煙圈，非常感性。&#13;<br> &#13;<br> 主持人：大食Jack&#13;<br> 八卦熱報：<ahref>tai_sick_jack@yahoo.com.hk </ahref></p></body></html>