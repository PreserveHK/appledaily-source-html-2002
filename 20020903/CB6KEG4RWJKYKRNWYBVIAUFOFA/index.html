<html><header><meta charset="utf-8"><title>新車速報：<br>抵歐寶Omega2.2Elegance</title></header><body><h1>新車速報：<br>抵歐寶Omega2.2Elegance</h1><p>早前，日本車一輪減價熱潮影響所及，連帶系出德國歐寶嘅Omega豪華轎車，亦相應調低車價作招徠；當中，一款Omega2.2Elegance有齊歐洲高級轎車必備嘅配套，但車價不過22萬，較一般中價歐洲車吸引之餘，對比起日本車更有過之而無不及。想用咁超值嘅價錢，享受吓歐洲車舒適嘅體驗同安全性，就真係唔好錯過機會喇！&#13;<br>記者、攝影：陳偉林</p><p><spanclass><fontstyle>高級配套享受超值  &#13;<br> 歐寶Omega唔算係新車款，惟配套同操控性，響歐洲高級轎車界中一直有高評價；而呢款Omega2.2Elegance既有齊原廠貼身剪裁嘅真皮椅，又有前排全方位電控，加埋四門隔熱電窗、車尾電動遮陽簾，又有原廠恒溫冷氣同高級音響組合，唔少得重有四個安全氣袋同難得一見嘅免提電話系統，確實予人有愜意嘅體驗。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>2.2Ecotec偈柔韌有力  &#13;<br> 一台2.2公升直4DOHC偈內附有Ecotec設計，起跑加速柔韌有力之餘，引擎運轉嘅寧靜性同暢順轉檔感覺亦予人評價甚高。再者，偏重舒適性嘅懸掛設計亦有不俗嘅循迹演繹，加上四輪碟煞、電子TCS同ABS系統，重予人有多一份可靠感呢！</fontstyle></spanclass></p><p><spanclass><fontstyle>歐寶Omega2.2Elegance規格  &#13;<br> 引擎：	2198cc直4DOHC&#13;<br> 馬力：	144ps/5800rpm&#13;<br> 扭力：	20.7kgm/4000rpm&#13;<br> 傳動：	4前速自動波，後輪驅動&#13;<br> 懸掛：	（前）柱式獨立&#13;<br> 　　　	（後）多連桿&#13;<br> 制動：	（前）透氣碟&#13;<br> 　　　	（後）碟式（ABS）&#13;<br> 輪胎：	225/55R16MichelinPilotHX&#13;<br> 尺碼：	4898×1776×1455mm&#13;<br> 軸距：	2730mm&#13;<br> 車重：	1640-1680kg&#13;<br> 0-100公里：	11.5秒&#13;<br> 極速：	206km/h&#13;<br> 新車售價：	$218,000&#13;<br> 車輛提供：	福方汽車（29888080）&#13;<br> &#13;<br> <b> 記者試後簡評</b> &#13;<br> 優點：歐寶Omega2.2Elegance屬德國出品嘅高級轎車，既有原廠皮椅，又有隔熱電窗同車尾遮陽簾，唔少得重有免提電話同Xenon頭燈等裝備。&#13;<br> &#13;<br> 缺點：車系推出至今多年，稍嫌欠缺時代感同活力。</fontstyle></spanclass></p></body></html>