<html><header><meta charset="utf-8"><title>血癌女病人急需援手</title></header><body><h1>血癌女病人急需援手</h1><p>二十八歲內地血癌女子黃詩蓮，經過五期化療後，癌細胞初步受到控制，並於今天進行骨髓移植。「好開心，我細佬嘅骨髓同我脗合，可以捐畀我，希望做完骨髓移植之後，我真係好得番。」身處隔籬病房的阿蓮氣若游絲地說。&#13;<br> 在骨髓移植前，阿蓮接受鞏固化療，每天服一百三十多粒藥物，亦出現過暈眩、嘔吐、脫髮等副作用，但阿蓮咬緊牙關熬下去。「雖然手術得五成機會，但我選擇博一博，醫生話如果唔博，生存機會好渺茫，我唔捨得鄉下嘅爸媽。」<br> &#13;<br> <spanclass>移植骨髓留港覆診 &#13;<br> 一生坎坷的阿蓮，經歷過不少不如意的事，去年六月旅港期間，發現患上急性血癌，生命危在旦夕，急需延醫，當時身無長物、彷徨無助的她，全賴本報讀者捐款支持，才能夠存活至今。「呢段日子，真係好多謝、好感激《蘋果日報》嘅讀者，如果冇你哋嘅支持，我都唔知點算。」&#13;<br> 然而，經過一年多的時間，阿蓮坦言，善款已差不多耗盡，不禁令她再次焦急起來。「因為就算今次手術成功，我重要留喺香港覆診一段長時間，暫時唔可以返鄉下，生活會好成問題。」阿蓮祈盼善長能再次伸出同情之手，助她度過這個生命難關。	捐款編號：C0330&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>