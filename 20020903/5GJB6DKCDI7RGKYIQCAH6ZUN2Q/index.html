<html><header><meta charset="utf-8"><title>大劉楊受成前後腳到場</title></header><body><h1>大劉楊受成前後腳到場</h1><p>昨日羅麗莎的家具店開幕，大劉劉鑾雄和楊受成前後腳出現。大劉六時左右到場，兩分鐘後楊受成和新人王嘉敏（Koey）、英皇高層霍紋希一齊到場。Koey曾參加今年度的新秀歌唱比賽，現年十七歲。霍紋希透露Koey將會於明年出唱片。<br> &#13;<br> <spanclass>祖兒獨收梳化 &#13;<br> 楊受成到場後不到兩分鐘，大劉便離開。不過據現場消息透露，在場的黃毓民拉着大劉、羅麗莎和何柱國一齊影合照時，及時趕到的楊受成亦有埋位一起影相，不過當時記者不能進場，未能證實這一幕。&#13;<br> 而大劉離開時，記者將他團團圍住，大劉說：「你哋返入去啦，咁樣唔掂㗎！」&#13;<br> 容祖兒於晚上七時離開時，透露楊受成買了一套杏色梳化給她，她說：「唔止我一個有，個個都有份，最緊要大家開心。」據悉梳化約值一萬八千元。&#13;<br> 緊接離開的楊受成則說：「我剩係送咗畀Joey（容祖兒），其他人冇份，佢咁啱睇中所以送畀佢啫！」記者問他可有見到大劉，楊受成即時黑面。</spanclass></p></body></html>