<html><header><meta charset="utf-8"><title>海外車訊：<br>Maybach超豪華轎車正式登場</title></header><body><h1>海外車訊：<br>Maybach超豪華轎車正式登場</h1><p><spanclass><fontstyle>本報記者美國直擊&#13;<br>德國平治車廠嘅全新高級汽車品牌——Maybach正式面世；早前，第一部Maybach製成品，更隆而重之響廠方安排下，乘坐豪華郵輪伊利沙伯二世，從英國修咸頓港橫渡大西洋直抵美國紐約市。呢部Maybach存放在特製嘅玻璃貨櫃中，置於郵輪嘅上層甲板面；抵達紐約港時，Maybach連玻璃櫃由軍方直升機調離甲板，在曼克頓區降落，再由多部警方電單車護送下，直馳往華爾街55號。我哋《車天車地》版特約記者，香港資深車評人陳自齊先生有幸能參與其中，見證呢次史無前例海陸空新車發布盛況。	&#13;<br>&#13;<br>特約記者、攝影：陳自齊　&#13;<br>部份相片提供：德國平治車廠</fontstyle></spanclass></p><p><spanclass><fontstyle>見證歷史一刻  &#13;<br> 首部Maybach由英國赴運美國，當乘坐豪華郵輪QE2抵達紐約港時，在場更有消防船噴射水柱歡迎，及後更以大型軍用直升機吊運到曼克頓區上岸㖭！</fontstyle></spanclass></p><p><spanclass><fontstyle>跟Maybach近距離接觸  &#13;<br> 舉行Maybach首個全球發布會嘅展場上，有展示出Maybach經由英國赴運紐約嘅歷程表，重有新車象徵嘅意義詮釋；當首部Maybach展現眼前一刻，各地嘉賓傳媒經已按捺不住，蜂擁圍抱呢部超級轎車呢！</fontstyle></spanclass></p><p><spanclass><fontstyle>Maybach坐QE2  <spanclass><fontstyle>象徵意義多於一切  &#13;<br> 新車涵蓋海陸空嘅層面，如同20世紀初生產嘅Maybach引擎，應用於船、汽車，以及飛船同飛機上。再者，從歐洲著名港口赴笈美國紐約，一如當年以Maybach為名嘅汽車型號，給富有人家購買，德國製造，都係乘船前往美國呢！而選搭富豪級嘅QE2郵輪，Maybach嘅身份同地位自然不言而喻。</fontstyle></spanclass></fontstyle></spanclass></p><p><spanclass><fontstyle>尖端汽車科技  <spanclass><fontstyle>演繹精湛工藝  &#13;<br> Maybach嘅製作理念，係以平治最尖端科技配合精湛工藝，生產出高科技高品質嘅超級轎車；一台5.5公升V12TwinTurbo偈輸出強勁，0至100公里不過5.4秒，會係當今至快嘅四門轎車。而新車重裝有平治最新嘅電子科技，包括前後AirmaticDC主動懸掛等等，重有車內被動式嘅10個安全氣袋呢！全車大部份用上鋁金屬製造，以表現出車廠高精密製作水平嘛！</fontstyle></spanclass></fontstyle></spanclass></p><p><spanclass><fontstyle>定位較平治S-Class  <spanclass><fontstyle>更高級  &#13;<br> 平治聲稱新Maybach將開拓全新豪華和舒適嘅汽車境界，經由德國平治生產，並獨立成品牌，市場定位較平治S-Class更甚；不言而知Maybach嘅競爭對手，會係英國賓利同勞斯萊斯呢！Maybach分有兩個型號，頂級版為Maybach62同稍後面世嘅Maybach57。62代表車長6.165米，57為車長5.73米；在紐約發布首部編號為001嘅Maybach，為Maybach62嘅長陣版。</fontstyle></spanclass></fontstyle></spanclass></p><p>&#13;<br> <spanclass><fontstyle>車廂鋪排  <spanclass><fontstyle>悉隨選擇  &#13;<br> 作為一部超級豪華轎車，Maybach嘅精髓都在於車廂。廠方聲稱以基本設備跟個人化嘅配搭計算，Maybach嘅車主可有220萬個心水選擇；亦即係話，車廂配套係由個人決定，想點做就點做。正如首部Maybach62嚟講，後排恍如兩張頭等機艙座椅，既可大幅調低椅背角度，兼且重有舒適腳墊。車廂前後有兩個獨立冷氣系統，而車頂天窗亦提供有濾色隔片，不同陽光度有不同功能，重備有TV、DVD、手提電話等等，數目多少悉隨尊便。而皮椅用料亦有六個選擇，而桃木裝飾都有三款備用。</fontstyle></spanclass></fontstyle></spanclass></p><p>&#13;<br> <spanclass><fontstyle>港設MaybachCentre  <spanclass><fontstyle>顯地位  &#13;<br> Maybach62基本售價為36萬歐元（約港幣263萬元）未連稅，主要市場係美國、歐洲及亞洲區；至於廠方有計劃響全球開設嘅MaybachCentre，響亞洲只有日本同香港兩地，亦意味着整個中國市場，亦以香港為後勤同陳列嘅唯一地方。據知，香港首部Maybach預計會響明年中到埗，而落訂買Maybach嘅準車主，重可以乘坐頭等機位到德國，選擇心水式樣嘅超級豪華轎車。若閣下公務繁忙無暇前往德國的話，Maybach重會有專人同你進行視像會議，親身了解閣下所需，倒真係汽車銷售嘅新體驗呀！</fontstyle></spanclass></fontstyle></spanclass></p><p><spanclass><fontstyle>Maybach62規格  &#13;<br> 引擎：5513ccV12TwinTurbo&#13;<br> 馬力：500ps/5250rpm&#13;<br> 扭力：91.7kgm/2300-3000rpm&#13;<br> 傳動：5前速半自動波，後輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：275/50R19&#13;<br> 尺碼：6165×1980×1573mm&#13;<br> 軸距：3827mm&#13;<br> 車重：2855kg&#13;<br> 0-100公里：5.4秒&#13;<br> 極速：250km/h&#13;<br> 平均耗油：15.9L/100km&#13;<br> 新車售價：約港幣263萬起（未連稅）&#13;<br> 查詢：奔馳中國（25948800）</fontstyle></spanclass></p></body></html>