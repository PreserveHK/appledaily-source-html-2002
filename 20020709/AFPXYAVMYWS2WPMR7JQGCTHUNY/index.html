<html><header><meta charset="utf-8"><title>熾熱消費：街頭直擊<br>3大潮流新玩意</title></header><body><h1>熾熱消費：街頭直擊<br>3大潮流新玩意</h1><p>今個暑假特別多新嘢玩，除咗喺街頭街尾都見到人玩暴走鞋同激光劍外，日本YAMAHA都不甘後人，推出變聲結他王，主打除咗結他聲外，更可以彈出鋼琴、二胡、大提琴等多種樂器聲，更只需6粒筆芯電就可以拎出街玩，夠晒方便！而最近喺歐洲大熱嘅ajball亦正式登陸香港，更有人喺旺角即席表演，製造熱潮，今個暑假，你又認為邊樣最好玩。&#13;<br>&#13;<br>記者：張穎倫　攝影：陳盛臣&#13;<br>ImageGirl：Kay</p><p><spanclass><fontstyle>來勢洶洶ajball  &#13;<br> 近半年橫掃歐洲嘅ajball，雖然啱啱登陸香港，不過小記發現喺旺角、銅鑼灣一帶已經好多人玩。點解咁Hit？因為佢玩法簡單，只需學曉4、5招花式，不斷連續配搭變化，就可演變出其他花式。最過癮係ajball講求配合節奏，聽住歌最好玩，無論快歌、慢歌，只要跟到Beat就玩得，所以佢瞬即同HipHop、Rave等不同音樂結合，外國好多DJ都喺Disco同RaveParty大玩ajball㗎！</fontstyle></spanclass></p><p><spanclass><fontstyle>高手街頭教你玩  &#13;<br> 每日行過旺角行人專用區，都會發覺有班人齊齊玩ajball。事關每日都會有幾位高手喺度教人玩兼切磋技術，所以拍攝當日雖然30幾度高溫，依然有小朋友同大人齊齊玩。嚟緊漫畫節更會有2位瑞士嘅ajStar表演，佢哋唔單止識用手玩，更可以用手指轉，全香港都未有人識㗎！</fontstyle></spanclass></p><p><spanclass><fontstyle>最新激光劍暴走鞋好拍檔  &#13;<br> 暴走鞋愈玩愈多花式，最近佢哋更興揸住激光劍跣嚟跣去，呢把由日本TOMY推出嘅新劍，比舊款更多聲音變化，唔單止揮動時有「嗚．嗚」嘅效果聲，更有埋反彈激光槍嘅聲，又會講出“remembertheforcewillbewithualways”等名對白，又識發光同震動，劍長雖然只得3呎，但唔會咁易撞親人，劍身輕巧更易做出凌空劈劍的動作，星戰Fans同暴走鞋玩家一定啱。</fontstyle></spanclass></p><p><spanclass><fontstyle>變聲結他王  &#13;<br> 呢支結他王，一支可以彈出20種不同樂器的聲音，表面上佢同一支電結他一樣，而且更採用實木製造，外形美靚。佢除咗可以當普通電結他，有齊爛聲同清聲彈奏外，更好似電子琴一樣內置咗20種不同樂器嘅聲音，要結他轉調彈出鋼琴、古箏、小提琴任你話事。另外佢又內置36首Demo，由TheBeatles嘅AHardDay'sNight到Simon&amp;Garfunkel嘅TheSoundofSilence都有，唔單止可以自動播出嚟畀你扮高手，更畀你同時彈奏一齊Jam歌。Chord位更會自動着燈，等你跟住彈，慢慢學彈結他都得，似足結他機一樣。&#13;<br> &#13;<br> 型號：YAMAHAEZ-EG&#13;<br> 體積：L809×W300×D72mm&#13;<br> 重量：1.6kg&#13;<br> 售價：$2,880（JCSHOP）&#13;<br> &#13;<br> <b> 大解構</b> </fontstyle></spanclass></p><p><B> 街頭試玩</B> </p><p><b> 售賣點</b> &#13;<br> JCSHOP（31022783）&#13;<br> 銅鑼灣時代廣場833號店&#13;<br> &#13;<br> ajball（23423380）&#13;<br> 旺角荷李活商場地庫&#13;<br> &#13;<br> J&amp;A日美專門店（23988618）&#13;<br> 旺角彌敦道570-572號基利商業大廈13樓1303室</p></body></html>