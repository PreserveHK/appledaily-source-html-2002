<html><header><meta charset="utf-8"><title>黑氣橫跨上海香港<br>張智霖中完毒又撞車</title></header><body><h1>黑氣橫跨上海香港<br>張智霖中完毒又撞車</h1><p>身在上海拍劇的張智霖，近日交上厄運。繼日前他被毒蚊刺傷右手中指，大前日又幾乎暈倒後，前晚他那價值三十多萬的豐田Estima七人車，則在港被司機撞毀，認真當黑。</p><p>與朱茵在上海拍攝電視劇《如來神掌》的張智霖（Chilam），前晚在上海錄影廠開工時，向記者大吐苦水，指自己厄運接踵而來。&#13;<br> 日前張智霖先被毒蚊針到右手中指，腫起一大片，須連續三天用冰敷傷口。大前天，他拍劇期間又幾乎暈倒，險些要送院救治，Chilam說：「工作人員本來想送我去醫院打點滴，但我同女友（袁詠儀）唔贊成，所以我休息吓就算。」<br> &#13;<br> <spanclass>車頭嚴重損毀 &#13;<br> 正當Chilam向記者大談近日如何當黑之際，他忽然接獲香港司機電話，指他那價值三十多萬、心愛的豐田Estima（大霸王）七人車剛剛撞毀，令Chilam心痛不已。Chilam無奈地說：「我個司機啱啱送完阿靚（袁詠儀）返屋企，跟住就撞樹，情況一般嚴重，錢反為事小，好在當時阿靚唔喺車度，司機亦都冇乜事。」&#13;<br> 昨日靚靚則在好友李燦森陪同下，往九龍灣一停車場查看Chilam愛車的撞毀情況，就記者所見，車頭部份損毀最為嚴重。靚靚表示，原來那位司機跟了Chilam到上海工作，所以前晚撞車的司機是替工。<br> &#13;<br> <spanclass>朱茵為償心願 &#13;<br> 此外，近日有報道指朱茵自資三百萬出寫真集，以催谷新唱片，朱茵否認是為催谷她新碟而出寫真，她說：「我一向好鍾意影相，今次只係了咗自己心願啫，再講，我唱片班底咁強勁，有男友（黃貫中）幫手，使乜催谷呀。」&#13;<br> 朱茵在《如》劇中一人分飾三角，分別飾演一對孖女，以及其中一孖女下嫁孫興後所生的女兒，對朱茵來說挑戰性甚大。&#13;<br> 記者何永寧上海直擊</spanclass></spanclass></p></body></html>