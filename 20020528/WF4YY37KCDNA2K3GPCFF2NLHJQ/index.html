<html><header><meta charset="utf-8"><title>狹路遇情敵　當佢透明<br>小春一提霆鋒扯火：不談！</title></header><body><h1>狹路遇情敵　當佢透明<br>小春一提霆鋒扯火：不談！</h1><p>陳小春前晚出席《萬眾同心公益金》活動時，和謝霆鋒擦身而過，其後記者在小春面前提及霆鋒，他即時說「有乜好講」。對於是否以後都不談霆鋒，小春晦氣地說：「不談、不談、不談呀！」</p><p>自從早前謝霆鋒和張栢芝同遊泰國事件曝光後，一直傳被橫刀奪愛的陳小春，每逢在公開場合見到霆鋒，均表現不悅，更多次當對方「透明」。<br> &#13;<br> <spanclass>與黎明講波經 &#13;<br> 前晚小春在電視城出席《萬眾同心公益金》活動時，於錄影廠外與霆鋒擦身而過，有記者目睹兩人的手臂曾有接觸，但提起此事時，陳小春即時面黑，並說：「我冇嘢講！呢啲只係你哋一廂情願嘅諗法。有乜好講？講完好耐啦，係你哋不停咁講之嘛！」記者問小春是否以後都不想談論霆鋒，他說：「係呀，不談，不談，不談呀！」<br> &#13;<br> <spanclass>霆鋒演出走樣 &#13;<br> 不過談到自己的唱片時，小春即表現得十分投入，並表示唱片的銷量在多間唱片舖都排第一。&#13;<br> 而小春在化妝間時，黎明專程走到他身邊聊天，小春說：「我同佢傾世界盃，佢捧中國同巴西，我就捧英格蘭。」&#13;<br> 另一邊廂，霆鋒與伍佰合作演出「鋒In佰回響知音」環節時，似乎未能跟隨伍佰的歌唱節拍，伍佰事後說：「霆鋒一向有自己的風格，這次是唱我的歌，這當然是我唱得好一點，如果換轉是唱他的歌，一樣可能好怪，我覺得他這次都唱得不錯呀。」<br> &#13;<br> <spanclass>Shine無緣任嘉賓 &#13;<br> 此外，Shine透露日前出席完「唱好霆鋒弦燒音樂會」後，曾到過霆鋒的Band房，對於霆鋒未能請Shine做演唱會嘉賓，兩位成員說：「我哋因為太多嘢做所以出席唔到，又冇問過公司係咪有政治因素喎！」&#13;<br> 採訪：李珮洳、卓寶花&#13;<br> 攝影：陳偉權、林德雄、黃文偉</spanclass></spanclass></spanclass></p></body></html>