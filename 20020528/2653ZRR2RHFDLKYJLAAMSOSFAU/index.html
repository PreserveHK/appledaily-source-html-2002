<html><header><meta charset="utf-8"><title>洪朝豐出書無懼談寶寶</title></header><body><h1>洪朝豐出書無懼談寶寶</h1><p>洪朝豐和盧冠廷昨日到荃灣有線電視，為《娛樂熱賣友唱友跳》擔任嘉賓。<br> &#13;<br> <spanclass>稱是創作手法 &#13;<br> 洪朝豐表示最近忙於寫三本書，並會趕及七月書展推出，他說：「酬勞重未傾，三本書之中，有兩本係我以前做電台節目嘅廣播稿，我會喺《昨日星辰》嘅序裏面寫自己狂躁症嘅事，另外一本就係歐洲遊記。」&#13;<br> 洪朝豐曾與寶詠琴歐遊，當中內容可有涉及寶詠琴？他說：「唔會有佢個名出現，但當中有少少情節，大家會feel到係講我女朋友，即係佢（寶詠琴）。」問他怕不怕寶詠琴不喜歡內容跟她有關，他說：「只係一種創作手法，我又冇中傷佢、又冇鬧佢、又冇借佢宣傳。」&#13;<br> 此外，盧冠廷四年前染上怪病，他說：「個病叫做多元化學敏感症，所以我唔可以用電腦，聞到機器味就會氣管收縮，香港好多人有呢種病。」	&#13;<br> 採訪、攝影：楊潔雯</spanclass></p></body></html>