<html><header><meta charset="utf-8"><title>新車速報：<br>凌志ES300設備不變售價反降</title></header><body><h1>新車速報：<br>凌志ES300設備不變售價反降</h1><p>近期，不少汽車代理為刺激旗下車款嘅銷路，除會推出特別版以吸引用家注意外，以相同嘅設備配搭，但將原有車價調低作招徠，亦可算係必勝嘅伎倆之一；就正如全新凌志ES300，雖已在港推出一段時間，但最近就將原來接近40萬嘅售價，調低至$369,000，設備配搭亦沒有因而作出刪減，可謂瞄頭十足。若你正想選購一部3.0公升級房車作座駕的話，ES300可算係一個唔錯嘅選擇。&#13;<br>&#13;<br>記者：鄭達基　&#13;<br>攝影：陳偉林</p><p><spanclass><fontstyle>前衞造型富吸引力  &#13;<br> 全新凌志ES300嘅造型設計，不但較原有車款來得前衞突出，相比起其他同級車款更見有一份獨特個性。低斜嘅頭燈組合襯以闊大鬼面罩配搭，就最能將呢個特點展露出來；另外，流線型車體設計，加上有四輪16吋合金胎軨襯托下，更能予人有年輕活力之感。</fontstyle></spanclass></p><p><spanclass><fontstyle>車廂布局氣派十足  &#13;<br> 至於車廂布局方面，不但空間闊落實用，以高級真皮鑲嵌而成嘅前後排座椅，除承托力甚豐之餘，乘坐又見貼服舒適，當中後排更備有中央手枕連杯座，因而令享受程度進一步提升；另外，喺車內桃木裝飾嘅襯托下，一股豪邁氣派亦見表露無遺。設備配搭又見齊全，除備有電窗、電鏡、電天窗及中央門鎖等設備外，中控台上更備有高級音響，以及恒溫冷氣系統；當然唔少得重有前後共8個安全氣袋及充氣簾幕組合，以確保車上乘客安全啦。</fontstyle></spanclass></p><p><spanclass><fontstyle>3.0V6引擎表現出色  &#13;<br> 一台附有VVT-i技術嘅2995ccV6引擎，能為新車提供高達212匹嘅馬力輸出，以及較低嘅耗油量表現，匹配一套5前速全自動波箱，從而令其可有更出色嘅性能表現；而由前輪麥花臣支柱，及後輪雙連桿所組成嘅懸掛系統，加上16吋高性能輪胎及VSC等電子系統嘅輔助，亦能予人有不俗嘅路面循迹感覺。另外，四輪高效能碟式制動，加上有ABS、EBD及BA等電子系統嘅輔助，亦可予人收放自如之感。</fontstyle></spanclass></p><p><spanclass><fontstyle>凌志ES300規格  &#13;<br> 引擎：2995ccV6&#13;<br> 馬力：212ps/5800rpm&#13;<br> 扭力：30.4kgm/4400rpm&#13;<br> 傳動：5前速自動波，前輪驅動&#13;<br> 懸掛：（前）麥花臣支柱（後）雙連桿&#13;<br> 制動：（前）透氣碟（後）碟式（ABS）&#13;<br> 輪胎：215/60R16BridgestoneTuranzaER33&#13;<br> 尺碼：4855×1810×1455mm&#13;<br> 軸距：2720mm&#13;<br> 車重：1565-1590kg&#13;<br> 新車售價：$369,000&#13;<br> 車輛提供：皇冠汽車（25119430）</fontstyle></spanclass></p></body></html>