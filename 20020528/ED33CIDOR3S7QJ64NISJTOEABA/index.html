<html><header><meta charset="utf-8"><title>一味窩輪：9115跌9%合價買</title></header><body><h1>一味窩輪：9115跌9%合價買</h1><p>恒指跌62點，期指跌23點，變成高水22點。禮拜四期指結算，炒好多過炒淡。要搵啲彈力強嘅藍籌Call輪落手。&#13;<br> 新地（016）收65元，跌50仙，已經連跌3日，同4日前最高價69元比較，冇咗4元，跌得差唔多矣，係時候有技術性反彈。揀新地Call輪炒，完全唔使傷腦筋，一定係隻9115。隻輪收58仙，散9%，啱價買。等正股反彈1.50至2.0元，揸隻輪大概會有兩成利潤落荷包。&#13;<br> 長實（001）昨日亦跌50仙，但隻長實Call輪9043好硬淨，收41仙，只係微順1格。正股有乜變化，窩輪先行；9043跌得少，預示正股就快有運。揀長實Call輪埋手，對象係9063，8月到期，現價50仙，溢價5.4%，槓桿率14.7倍。&#13;<br> 電盈（008）最低1.94元，尾市抽番上1.97元，仍Fall2仙。1.94/1.95元乃係上個月試過幾乎跌唔破嘅水平，今回亦係見底。<br> &#13;<br> <spanclass>9111跌得過龍 &#13;<br> 電盈Call輪可博反彈，9111昨日跌11%，過度，吼呢件唔會錯得去邊。隻輪8月夠鐘，現價20.4仙，8月到期，溢價4.0%，槓桿率9.7倍。&#13;<br> 章　盛</spanclass></p></body></html>