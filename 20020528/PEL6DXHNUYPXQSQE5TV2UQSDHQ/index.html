<html><header><meta charset="utf-8"><title>傳被飛結果走全場做正主人<br>黎明、華仔收視輸晒畀克勤</title></header><body><h1>傳被飛結果走全場做正主人<br>黎明、華仔收視輸晒畀克勤</h1><p>日前傳遭飛出《萬眾同心公益金》節目的黎明，前晚以主人家姿態現身，雖然他個人的籌款數目輸給劉德華，收視率又敗給李克勤，但卻無損他的靚靚心情，慶功宴時，黎明更高舉紅酒逐枱敬酒。</p><p>前傳黎明因瞓身為有線宣傳世界盃，而被飛出前晚舉行的《萬眾同心公益金》。但前晚黎明以公益金籌委的主人家身份，在電視城打頭陣演出。&#13;<br> 黎明前晚的歌舞表演共籌得善款一百五十萬元，而在綵排「壁虎」環節時面部受傷的劉德華，則籌得一百八十萬元，成為全晚籌得最多善款的環節。<br> &#13;<br> <spanclass>收視比去年差 &#13;<br> 以主人家姿態亮相的黎明，籌款數字輸給劉德華，收視方面，亦輸了給李克勤。克勤獻唱無綫世界盃宣傳歌曲《Victory》時，收視有二十四點（即有一百五十八萬觀眾收看），成為全晚最高收視的時段。而黎明與劉德華表演環節的時段，收視分別有二十二點（即有一百四十五萬觀眾）和二十點（即有一百三十二萬觀眾）。&#13;<br> 至於整個節目，平均收視只得二十一點（即有一百三十八萬觀眾），比去年跌了兩點，流失十三萬觀眾。<br> &#13;<br> <spanclass>慶功宴頻敬酒 &#13;<br> 但前晚黎明心情仍然甚靚，出席公益金在桃源軒酒家舉行的慶功宴時，手持紅酒的黎明滿場飛不停向人敬酒。記者向黎明講及華仔受傷一事時，黎明說：「我都係睇報紙先知佢受傷，聽聞佢係錄影時發生意外。」黎明又即時向身邊助手打探華仔受傷的消息，然後又向記者報料說：「喺綵排時有人『責』親華仔，導致佢心口受傷（其實華仔只是弄傷下巴），所以唱唔到歌。」&#13;<br> 黎明又說：「我覺得為咗慈善受傷好唔值得，因為慈善表演應該係溫和嘅，我希望佢快啲冇事，我下次見到佢先慰問佢啦！」&#13;<br> 對於早前有傳黎明被飛出公益金節目，黎明說：「係有人收錯料，跟住又起錯題啫，做完大家咪知乜事咯，無綫係大台應該大方。」</spanclass></spanclass></p><p><spanclass>自言被擺上枱 &#13;<br> 而各為其主宣傳世界盃的李克勤和黎明，前晚在化妝間應記者之邀合照，並互祝對方好運。事後黎明說：「克勤一定唔會覺得尷尬，我亦唔係有大將之風，只係有經驗啫！」記者問他有甚麼經驗，黎明笑說：「咪俾人擺上枱經驗咯！」&#13;<br> 此外，劉德華昨日就受傷一事回應說：「我多謝黎明對我嘅關心。我只係擦傷下巴，戴頭套只係唔想化妝。我一心做善事，而黎明係籌委會成員，佢係主人家，我只係幫手啫！」&#13;<br> 採訪：卓寶花、李珮洳、楊潔雯&#13;<br> 攝影：陳偉權、林德雄、黃文偉</spanclass></p></body></html>