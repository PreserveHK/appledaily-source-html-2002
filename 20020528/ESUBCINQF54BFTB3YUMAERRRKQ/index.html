<html><header><meta charset="utf-8"><title>購物焦點：<br>Twins廣告單車近期熱賣</title></header><body><h1>購物焦點：<br>Twins廣告單車近期熱賣</h1><p>學生哥雖然未放暑假，但自從Twins喺電視廣告中嘅踩單車造型曝光後，唔少Fans都去單車舖詢問廣告中嘅單車究竟有無得賣，特別係阿Sa揸嗰架GIANT，憑住反光藍色嘅搶眼車身和大眾化嘅價錢，令佢成為近期熱賣單車之一。除此之外，全港首次曝光嘅超級迷你單車亦預計會大熱，想知今季單車潮流，就要快啲睇以下嘅新車速報啦！&#13;<br>&#13;<br>記者：張穎倫　部份攝影：陳智良&#13;<br>鳴謝：強生（香港）有限公司</p><p><spanclass><fontstyle>阿Sa效應　去貨速度快  <spanclass><fontstyle>人氣之選  &#13;<br> 據老闆透露，自從Twins嘅廣告推出後，呢架GIANTR1000立即成為搶手貨，去貨速度比同類單車勁兩倍。其車身以反光藍色嘅鋼材製成大部份嘅車架，唔單止外觀睇落夠Sharp，而且鋼架亦十分硬淨，夠晒穩陣。另一方面，波掣設計與車架相連，令轉波更方便，呢個裝備通常只會喺貴價單車上先會有，估唔到呢部中價車都有呢個功能。再加上波掣配備SIS系統，清楚顯示每個波段，大大減少入錯波嘅機會，啱晒單車初哥。&#13;<br> &#13;<br> <b> 型號：GIANTR1000</b> &#13;<br> 體積：L160×H80×W14cm&#13;<br> 售價：$2,580（天寶）</fontstyle></spanclass></fontstyle></spanclass></p><p><spanclass><fontstyle>超級迷你單車  <spanclass><fontstyle>首度曝光  &#13;<br> 剛剛到港嘅最新款迷你單車，輪胎直徑只得14cm，同Skate-bic一樣咁細，全車採用鋁架製造，車重只得2.5kg，唔玩時又可以將佢摺埋，絕對又細又輕巧。唔單止方便攜帶，車身夠細又夠輕，要玩花式亦比較容易。據老闆講上星期三鄭伊健已搶先試玩，大有可能成為今個暑假潮流玩意，𠵱家開始接受預訂，約6月尾有貨。&#13;<br> &#13;<br> <b> 玩家試玩</b> &#13;<br> 有10年玩車經驗嘅文哥覺得呢架車雖然好細，但操控都算容易，大人同細路都一樣玩得。「當年Skate-bic都係勝在方便先至大行其道，呢架迷你車去到邊玩到邊，啱晒怕麻煩嘅香港人，所以睇好佢可以Hit得起。」&#13;<br> &#13;<br> <b> 型號：HANDYBIKE</b> &#13;<br> 體積：L86×H47×W25cm（摺叠後）&#13;<br> 預訂價：$2,280（旺角）</fontstyle></spanclass></fontstyle></spanclass></p><p><spanclass><fontstyle>德國摺車速度夠快  &#13;<br> 玩開摺車嘅朋友都會覺得摺車雖然方便，但速度就冇其他單車咁快，可以改車嘅零件又唔夠多，未夠完美。不過呢架由一位德國學生設計嘅最新摺車，就成功打破咗摺車唔夠快嘅定律，佢唔單止可以隨時更換其他爬山單車、公路車嘅零件，而且日本更有人試過將佢同爬山單車鬥快，速度竟然係不相伯仲，可見佢絕對有資格成為最快嘅摺車。&#13;<br> &#13;<br> <b> 型號：Birdy</b> &#13;<br> 體積：L70×H50×W30cm（摺叠後）&#13;<br> 售價：$6,880（旺角）</fontstyle></spanclass></p><p><spanclass><fontstyle>抵玩日本摺車  &#13;<br> 一直以嚟Panasonic出嘅摺車都比較貴，話晒都係日本製造，4、5千蚊實屬正常。所以呢部同樣都係日本製造嘅Harmony，只賣$2,880確係抵玩。內涵方面佢亦唔弱，除咗大部份車架都以不銹鋼材製造，唔怕風吹雨打外，車頭、座位均可調校高低，摺車之中實屬罕見。&#13;<br> &#13;<br> <b> 型號：PanasonicHarmony</b> &#13;<br> 體積：L74×H80×W30cm（摺叠後）&#13;<br> 售價：$2,880（旺角）</fontstyle></spanclass></p><p><spanclass><fontstyle>小朋友BMX有彈弓避震  <spanclass><fontstyle>型到爆  &#13;<br> 嘩！單係睇到前後避震，再加沙冚同黑色車身再配塗鴉拉花，重以為係大人揸嘅街車，見到有原裝輔助轆，先發現係小朋友嘅BMX。呢架號稱最細嘅前後避震BMX，雖然冇煞掣，玩法似三輪車，但全車裝備同圖案就學足大人嘅單車，似模似樣小朋友一定鍾意。&#13;<br> &#13;<br> <b> 型號：BMXMONGOOSE</b> &#13;<br> 體積：L90×H70×W34cm&#13;<br> 售價：$680（天寶）</fontstyle></spanclass></fontstyle></spanclass></p><p>出車點&#13;<br> 旺角單車專業公司（23809868）&#13;<br> 旺角通菜街180號地下&#13;<br> &#13;<br> 天寶單車公司（23923863）&#13;<br> 旺角通菜街152號閣樓</p></body></html>