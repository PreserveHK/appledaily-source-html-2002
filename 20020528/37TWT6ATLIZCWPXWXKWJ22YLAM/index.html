<html><header><meta charset="utf-8"><title>身手不凡　倒豎葱濕濕碎<br>馮仁昭四圍超：張家輝識蜈蚣彈留番床戲</title></header><body><h1>身手不凡　倒豎葱濕濕碎<br>馮仁昭四圍超：張家輝識蜈蚣彈留番床戲</h1><p>由張家輝、湯盈盈、張可頤、滕麗名同楊婉儀等主演嘅無綫重頭劇《十萬噸情緣》，噚日喺電視城完成廠景拍攝，隨即進行煞科拜神儀式，成班女演員都着上靚靚性感裝束現身，非常養眼。<br> &#13;<br> <spanclass>打觔斗都得 &#13;<br> 喺噚日嘅試播片段中，見到張家輝經常施展絕技「倒豎葱」，後來佢應記者要求即場示範絕技，家輝講笑咁話：「呢啲好濕碎啫，我細細個時已經識，重有打觔斗同蜈蚣彈都識，但蜈蚣彈就要留番床上戲時先施展。」&#13;<br> 另外，楊婉儀前日因為拍攝劇集《戇夫成龍》發生意外，鏡頭要佢向後跌落地，點知佢跌歪咗，率之整傷咗頸部，所以帶住頸箍。<br> &#13;<br> <spanclass>華仔叫價高片商頭痛 &#13;<br> 最近有啲電影公司話，要搵有份量嘅男主角拍戲係一件難事，聽聞港片喺外地嘅版權收益愈嚟愈少，電影公司開戲製作成本就要控制得好好。唔怪之得坊間盛傳華仔叫價一千萬片酬，要先袋五百萬，其餘五百萬當係佢嘅投資，部戲版權又要有份，啲老闆覺得呢啲合作條件完全冇着數，所以同佢啲合作計劃好難傾得成。<br> &#13;<br> <spanclass>楊紫瓊為覓男角頭痛 &#13;<br> 楊紫瓊拍完《天脈傳奇》後，又開始籌備新片《花木蘭》，佢好想斟周潤發做男主角，不過發哥啲期排到出年暑假，因為拍完吳宇森套戲後，出年三月又會再拍一部西片，最快要等到六月先有期，所以楊紫瓊都等唔切，要另覓人選，但要搵有國際知名度嘅男星演出就唔容易。</spanclass></spanclass></spanclass></p><p><spanclass>健仔內地飯碗危危乎 &#13;<br> 內地又有新政策箝制港台幕前幕後人員返內地搵食，以前內地電視台買港台劇集價錢都幾好，所以製作公司可以有較高條件，搵有實力嘅導演、紅星演出，但𠵱家內地電視台要聯手壓價，搞到唔少港台製作單位將啲拍劇計劃立刻叫停，成日返內地拍劇嘅張衞健肯定受影響。<br> &#13;<br> <spanclass>無綫恃強勢播悶戲 &#13;<br> 無綫呢輪真係迫人轉台，兩個黃金時間都做內地劇集，播完《鐵齒銅牙紀曉嵐》後又推出《少年張三豐》同《少年包青天》，無綫有咁多存貨唔播，係要迫人睇內地劇，你估慣性收視大晒咩！好心亞視爭氣啲，趁𠵱家播套好嘢。好彩明珠台有新一輯《X檔案》同《仁心仁術》補數。<br> &#13;<br> <spanclass>陳嘉上執導甄子丹新片 &#13;<br> 英皇下個月原本要開拍一部由梁詠琪同古仔演出嘅喜劇，但佢兩個都要為《絕世好B》趕戲，中國星又唔肯放人，結果佢兩個都接唔成呢部戲。不過英皇同甄子丹簽咗幾部片約，早前佢同英皇電影部阿頭陳嘉上同張承勷喺康城見面，初步傾好十一月會演出由陳嘉上執導嘅動作片。</spanclass></spanclass></spanclass></p></body></html>