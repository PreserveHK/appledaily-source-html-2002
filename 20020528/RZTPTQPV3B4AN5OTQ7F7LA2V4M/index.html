<html><header><meta charset="utf-8"><title>採訪手記：「搶截」的士唔要得</title></header><body><h1>採訪手記：「搶截」的士唔要得</h1><p>對中國國家隊而言，中文球場訓練環境當然一流；但對前來採訪記者就未必係理想球場，交通不便肯定係最大問題，結果發生記者「搶截」的士事件。<br> &#13;<br> <spanclass>往返球場可預先租車 &#13;<br> 只要唔係首次到中文球場採訪嘅記者，都會識得租車、「包的士」或者透過大會援助繙譯熱線召車，等採訪完操練後即時有車離開；但係唔少第一次到球場嘅記者唔知球場難搵車，出現有車去無車返情況。&#13;<br> 中國隊今日下午操練完畢後已經係夜晚七點半，呢類「初哥」記者為咗可以快啲離開球場，居然到球場外較遠範圍，將其他人電召嘅的士「攔途截劫」，一走了之。&#13;<br> 小記亦遇上呢個情況，喺球場等好耐都無車到，後來先知架車已經被人「搶截」咗，幾經辛苦先等到第二架車返酒店。後來聽司機講，原來佢到球場附近一直有唔少中國記者截停佢架車強行上車，好辛苦先趕走呢班「強盜」；真係多得呢位司機大佬咁有職業道德，唔使又白等一趟。</spanclass></p></body></html>