<html><header><meta charset="utf-8"><title>有線3花同你講波經</title></header><body><h1>有線3花同你講波經</h1><p>雖然時代不斷進步，但「男主內、女主外」還是難以接受。男仔講波，很天經地義，女仔講波，總給人有點那個的感覺。若說「有線三花談世界盃」，肯定有人用「有色」眼光去看這件看似噱頭多於一切的事，很不公平吧！</p><p>自己也是女性，多少也希望今年有線「世界盃三花」──陳欣欣（欣欣）、梁禮勤（阿勤）及林定勤（Maggie）可以平反這件事。訪問地點是有線位於荃灣的大本營，室外陰沉的天色與室內三花面上的化妝及身上鮮豔的波衫成了個大對比。<br> &#13;<br> <spanclass>「平反」事例1 &#13;<br> 欣欣（駐守香港）：九八年曾任亞視「世界盃乜都有」，到訪荷蘭、德國、意大利各球會；繼而是有線二○○○年歐洲國家盃「互動波神」遊戲節目。她說：「最初是因為工作關係才睇足球，睇睇吓發覺球員扭波時好正，每當有埋門個心就跳得好厲害。」&#13;<br> 阿勤（駐日本）：商台體育節目助導。她說：「小學時已經跟家人睇波，十幾歲就去球場睇本地足球，曾經有段時間好迷南華，現在就睇英超聯。好鍾意球賽的現場氣氛，我會對每場比賽做賽後檢討。」&#13;<br> Maggie（駐南韓）：做了有線體育記者約半年，入行前是田徑及排球運動員。她說：「以前認識體院足球員，曾為了捧場去球場睇波。後來加入有線就不時到球場做波，對足球認識加深了。」<br> &#13;<br> <spanclass>「平反」事例2 &#13;<br> 欣欣：「上年有線開始做世盃前奏，我已開始裝備自己。」&#13;<br> 勤：「我在日本住過，打算捐窿捐隙搵多啲世盃嘢。」&#13;<br> Maggie：「女仔唔一定是足球白癡，現正苦練韓文，希望將韓國世界盃帶到香港人身邊。」<br> &#13;<br> <spanclass>後記 &#13;<br> 本來以為女人是感性的，勢估唔到「三花」對第一次打入世界盃決賽周的中國隊感受不深。阿勤只可以聯想起隊中的李鐵好「酷」，知道他平時不大理睬傳媒，但私底下好孝順母親；Maggie話隊中的李瑋峰曾在中韓友賽前講過「贏硬」，覺得他們有點自大。而欣欣就話范志毅除了好波外，人品亦很好，對記者好友善。&#13;<br> 圖：黃賢創?文：徐嘉華</spanclass></spanclass></spanclass></p></body></html>