<html><header><meta charset="utf-8"><title>股海實戰錄：華能挑戰52周新高</title></header><body><h1>股海實戰錄：華能挑戰52周新高</h1><p>美股假期，港股噚日窄幅上落，高低波幅不足100點，恒指最後收11564，跌62點。&#13;<br> 恒指噚日低位11612，回補5月2日上升裂口11497-11577嘅大部份，亦係首次跌穿裂口頂部11577支持位收市，其他技術指標亦進一步轉弱，如果今日恒指未能守喺11600之上收市，倉內嘅恒指Call輪9045會先計數離場。&#13;<br> 港股5月份以大成交在11600至12000區域橫行，一旦確認跌穿呢個橫行區，量度跌幅將下試11200水平。因此，好友一旦確認棄守11600，趙飛雲亦會沽出9045離場。&#13;<br> 趙飛雲過去兩個月集中炒藍籌輪，雖然收穫唔錯，但睇番過往短炒過嘅佑威（627）、深圳國際（152）、中航興業（1110）嘅升幅，其實亦係有得有失，炒輪快上快落，炒股則需要講耐性。趙飛雲亦打算等港股完成調整，買番啲實力股嚟長揸。<br> &#13;<br> <spanclass>6.1元附近可吸納 &#13;<br> 華能國際（902），近日傳出將組考察團，邀請芬佬及大行返內地考察業務，公司肯大力做工夫，唔排除稍後有消息跟尾。華能噚日有一手約293萬股特別成交上板，成交價6.43元。短期守穩6.10元，有機再挑戰52周高位6.65元，可候低吸納。&#13;<br> 趙飛雲</spanclass></p></body></html>