<html><header><meta charset="utf-8"><title>新版日產Elgrand氣派十足</title></header><body><h1>新版日產Elgrand氣派十足</h1><p>繼豐田推出全新Alphard豪華MPV後，屬同級對手嘅日產Elgrand，亦於日前推出新一代版本與之抗衡；新車不但造型突出，經改良嘅車廂布局，同埋出色嘅性能表現，亦成為咗新車嘅賣點。&#13;<br> 先從造型設計而言，雖然新版Elgrand仍以方匣子嘅造型出現，但經過重新設計嘅車首部份，以及極富肌肉感嘅車身線條，可謂既突出又吸引；同時，由於新版Elgrand用上低地台設計，因而令乘客上落車時變得更方便。車廂布局亦有改動，除座椅仍以靈活多變為大前提外，表板及中控台上嘅陳設，亦變得較前更具吸引力；設備配搭亦見齊全，用落既方便又容易。另外，新車則以一台3.5公升V6引擎，作為佢嘅動力核心，馬力輸出為240ps/6000rpm，以及高達36.0kgm/3200rpm嘅扭力輸出，配合一套5前速+/-半自動波箱，從而令新車能有不錯嘅性能表現。有興趣嘅車迷，就要密切留意新車嘅抵港日期喇。</p></body></html>