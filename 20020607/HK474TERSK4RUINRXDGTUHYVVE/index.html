<html><header><meta charset="utf-8"><title>掃平貨：<br>名牌鞋特賣場$190靚款慢慢揀</title></header><body><h1>掃平貨：<br>名牌鞋特賣場$190靚款慢慢揀</h1><p>好多OL都愛Shopping，不過𠵱家經濟差，買嘢惟有左計右計，或者格到最抵先至買。小記今次介紹呢個設喺新世界中心地庫嘅歐美名牌鞋特賣場，場內大部份貨色以超筍價$190發售，而鞋款重係夏季最流行的高踭拖鞋或涼鞋款式，買嚟返工或去街着就最啱啦！&#13;<br>記者：區佩嫦&#13;<br>攝影：伍慶泉&#13;<br>Model：Betty（Stareasy.com）</p><p><spanclass><fontstyle>夏季靚款  &#13;<br> <spanclass><fontstyle>搶眼珠片人字款  &#13;<br> 人字拖其實也可以好大方得體，好似呢對西班牙RBC的人字款高踭拖鞋，桃紅色的鞋身已經夠搶眼，加埋鞋面七彩繽紛的珠仔、珠片作點綴，簡直Sharp到搶晒鏡，加上吋半的鞋踭，着上後雙腿分外顯得修長，襯埋短裙就最Perfect！&#13;<br> 尺碼：36-38&#13;<br> 貨量：約30對&#13;<br> 原價：$890&#13;<br> 特賣價：$190</fontstyle></spanclass></fontstyle></spanclass></p><p><spanclass><fontstyle>立體花富動感  &#13;<br> 講到靚，小記一定推介這款充滿立體感的靚鞋。呢對ELLE高踭拖鞋選用人造皮，鞋面上的立體花設計，充滿動感之餘又極富心思，襯短裙或西褲同樣大方得體，一吋的矮踭設計，着上腳夠晒舒服。備有活潑的藍色襯白色及沉實的黑色襯白色兩款選擇，兩者各具特色。&#13;<br> 尺碼：36-38&#13;<br> 貨量：約110對&#13;<br> 原價：$590&#13;<br> 特賣價：$190</fontstyle></spanclass></p><p><spanclass><fontstyle>耀眼閃石女人味十足  &#13;<br> 這對亦是西班牙RBC的產品，閃石涼鞋充滿濃濃的女人味，鞋面選用極幼身的人造皮，皮上鑲有恍如鑽石般耀眼的人造閃石，着上腳分外高貴，用嚟襯晚裝就最適合不過。&#13;<br> 尺碼：36-38&#13;<br> 貨量：約29對&#13;<br> 原價：$990&#13;<br> 特賣價：$190</fontstyle></spanclass></p><p><spanclass><fontstyle>鉚釘點綴富心思  &#13;<br> 鍾意簡約設計的你，可能會鍾意呢對ELLE的高踭拖鞋，全對以紅色人造皮製成，質料舒服，顏色極為搶眼，鞋面以整齊的鉚釘作點綴，簡單中見心思，令原本女人味濃郁的鞋款立時添上幾分豪爽的感覺。&#13;<br> 尺碼：36-38&#13;<br> 貨量：約75對&#13;<br> 原價：$690&#13;<br> 特賣價：$190</fontstyle></spanclass></p><p><spanclass><fontstyle>白色涼鞋潮流之選  &#13;<br> 夏天的衣服多以淺色為主，一對白色的涼鞋可說是百搭之選，貪佢配襯任何粉色色調的衣服均可。好似這對CharlesDavid的涼鞋，設計看似簡單，若留心的話可看見鞋面有四朵白色珠片花作為點綴，愛花之人絕對不容錯過。&#13;<br> 尺碼：36-38&#13;<br> 貨量：約50對&#13;<br> 原價：$690&#13;<br> 特賣價：$190</fontstyle></spanclass></p><p><spanclass><fontstyle>蝴蝶結起神奇作用  &#13;<br> 有啲鞋款齋睇樣同着上腳係完全兩回事，好似呢對ELLE涼鞋，齋睇實物可能會覺得無甚特別，但當Model着上腳後，貼腳的設計，加上蝴蝶結的神奇作用，令到整對鞋立時充滿活潑的感覺。而且鞋身用上柔軟的仿皮製做，唔會出現刮腳的情況，感覺極為舒服。&#13;<br> 尺碼：36-38&#13;<br> 貨量：約120對&#13;<br> 原價：$590&#13;<br> 特賣價：$190</fontstyle></spanclass></p><p><spanclass><fontstyle>皮繩鞋面見心思  &#13;<br> 呢對涼鞋設計夠晒特別，鞋面以多條仿皮幼繩製成，仿皮質地夠軟，再加上寬身的鞋頭設計，着上腳夠晒舒適，襯裙襯褲都咁好睇。&#13;<br> 尺碼：36-38&#13;<br> 貨量：約100對&#13;<br> 原價：$550&#13;<br> 特賣價：$190</fontstyle></spanclass></p><p><spanclass><fontstyle>牛仔高踭拖剛中帶柔  &#13;<br> 想買對涼鞋襯西褲或者牛仔褲的話，小記就推介這對ELLE的牛仔布高踭拖鞋。金色的珠片鑲在深色的牛仔布上，粗獷的感覺中又帶點女人味道，絕對是剛中帶柔的表現。&#13;<br> 尺碼：36-38&#13;<br> 貨量：約53對&#13;<br> 原價：$550&#13;<br> 特賣價：$190</fontstyle></spanclass></p><p><spanclass><fontstyle>復古厚底鞋  &#13;<br> 打算買番對厚底鞋迎合今年潮流的話，不如慳慳哋買呢款ELLE的厚底鞋。呢對三吋高的厚底鞋，除咗能顯露雙腿的曲線外，復古味亦很濃，鞋面以三角通窿設計，配上雙圈式的鞋扣設計，再襯條連身紗裙，古典美人立時活現眼前。&#13;<br> 尺碼：36-38&#13;<br> 貨量：約48對&#13;<br> 原價：$550&#13;<br> 特賣價：$190</fontstyle></spanclass></p><p><spanclass><fontstyle>潮流推介：牛記懶佬鞋  &#13;<br> 講到抵買抵着，$190買到今季款的懶佬鞋的確幾吸引，呢對NM70布鞋，選用牛仔布質料，配上膠底，感覺夠晒舒服。鞋面更有蝴蝶印花及繡線作點綴，絕對是抵買之選。備有深藍色及黑色牛仔布兩種顏色選擇。&#13;<br> 尺碼：36-38&#13;<br> 貨量：約400對&#13;<br> 原價：$490&#13;<br> 特賣價：$190</fontstyle></spanclass></p><p><b> 名牌鞋特賣場</b> &#13;<br> 特賣日期：6月8日至6月16日&#13;<br> 營業時間：11:00am-7:30pm&#13;<br> 地址：尖沙嘴新世界中心地庫大堂&#13;<br> 查詢電話：27227848&#13;<br> ＊只收現金</p></body></html>