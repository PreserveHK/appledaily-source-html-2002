<html><header><meta charset="utf-8"><title>九蝦　量少較矜貴</title></header><body><h1>九蝦　量少較矜貴</h1><p>靜咗一排，呢輪又開始多蝦賣，而且連一向比較少量嘅九蝦都有，我肥師奶都立即買咗啲回家煮。九蝦個樣好易認，蝦頭係黃色嘅，而個體形則同中蝦差不多大小。&#13;<br> 九蝦由於數量較少，所以一向價錢都貴少少，但可能係經濟差咗，𠵱家都只係賣$48/斤，比以前要賣差唔多$58/斤時平咗好多。佢肉質鮮甜，點煮都可以。&#13;<br> &#13;<br> 約$48/斤&#13;<br> 各大魚檔有售</p><p><spanclass><fontstyle>養殖石蚌價錢下滑  &#13;<br> 野生海石蚌由於較少見，所以價錢都幾貴，分分鐘要成幾百蚊先至買到一條。我肥師奶就唔捨得食咁貴嘅魚。不過好彩石蚌都有養魚，雖然質素比唔上野生貨色，但以養魚計都算質素唔錯嘅一種。&#13;<br> 而且以前連養魚都要六十幾蚊斤，𠵱家就四十零蚊斤，平咗好多。蒸石蚌時記住要將魚膏放魚背上一齊蒸，先至食到魚嘅甘香。&#13;<br> &#13;<br> 約$38/斤&#13;<br> 各大魚檔有售</fontstyle></spanclass></p></body></html>