<html><header><meta charset="utf-8"><title>OL新寵日本繭Cocoon到港</title></header><body><h1>OL新寵日本繭Cocoon到港</h1><p>講OL打扮，近日又有一品牌Cocoon抵港，老實唔客氣，由女人街行到尖沙嘴，由地檔到各名牌舖位，個個都話賣日本OL衫，有乜賣點先？答案係：有齊各日本名牌雜誌《ELLE》、《non-no》等狂谷，又參加過NewYorkFashionShow，相信各OL見呢幾樣牌頭已夠藉口入貨。&#13;<br>Cocoon即繭的意思，也取自繭的柔軟及包裹着的特徵為設計主線，故材料上以網布及柔軟為大前提，女士着上身有一種輕柔的感覺，但又不失立體曲線！而系列多以OL衫為主，但也有較高貴及Casual的Tee！&#13;<br>記者：馮彥彰&#13;<br>攝影：陳盛臣&#13;<br>Model：Stella（Chocolate）</p><p><spanclass><fontstyle>Casual之選  &#13;<br> 唔少Cocoon貨都玩限量，各抵港貨品都係一件起兩件止，唔怕撞衫，有買要快手！Casual打扮中都是以Tee為主，全部都有少少Detail玩，當中印花Tee的公仔都唔錯，畫得頗有個人風格。</fontstyle></spanclass></p><p><spanclass><fontstyle>Cocoon品牌解碼  &#13;<br> Cocoon乃日本品牌，中文即是繭的意思。由兩名年輕日本美女所組成，而公司設於自己家中，過着典型日本SOHO式生活！兩位美女分別是石兒廣海及吉元葵，都極年輕，只二十多出頭。於上年初試牛刀後，到紐約參加FashionWeek備受注目，更得到不少日本雜誌追捧，大部份報道都以其剪裁及用料為題，這些設計元素雖然在香港未係大熱，但在日本就注目度甚高。</fontstyle></spanclass></p><p>&#13;<br> &#13;<br> &#13;<br> <spanclass><fontstyle>DeQUE賣乜？  &#13;<br> AnotherEdition、CapitolHillProduct、bajra和Alumina是4隻日本OL品牌，當中以AnotherEdition比較出名，始終都有明星着過。而香港就有代理統籌，以一間DeQUE舖集合4隻牌子，唔使大家搵得咁辛苦，可以喺尖沙嘴隨時入貨。&#13;<br> &#13;<br> DeQUE（31040620）&#13;<br> 地址：尖沙嘴海港城2503舖</fontstyle></spanclass></p></body></html>