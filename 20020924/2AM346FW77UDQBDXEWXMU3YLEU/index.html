<html><header><meta charset="utf-8"><title>今日至Shoot：罪人</title></header><body><h1>今日至Shoot：罪人</h1><p>一睇羅馬球員彭路基（右）同埋托迪（中）個樣，就知同緊球證求情啦。禮拜日羅馬對摩德納輸咗個十二碼之後，彭路基重對球證爆粗，累到隊波踢少件，搞到後尾輸埋。任何情況下衰多口都唔會有好結果，彭路基，你啱啱入行咩！路透社</p></body></html>