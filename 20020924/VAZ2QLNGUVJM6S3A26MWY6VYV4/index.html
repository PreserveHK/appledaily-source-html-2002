<html><header><meta charset="utf-8"><title>新車速報：<br>年輕力壯豐田Voltz</title></header><body><h1>新車速報：<br>年輕力壯豐田Voltz</h1><p>日本豐田車廠跟美國通用汽車合作，響北美生產回流至東瀛嘅Voltz車系，可視作為豐田WiLLVS另類RV變種。雖然呢部兩驅S版本，既沒有裝上頂級1.8公升（190匹）引擎，又沒有恒式四驅輔助，惟一身CityRV包裝跟多變嘅車廂組合，相信會為新一代車迷所受落。	記者、攝影：陳偉林</p><p><spanclass><fontstyle>RV外形討好又夠In  &#13;<br> 或許RV熱潮成風，今趟豐田跟通用合作嘅Voltz，既有一個跳脫活潑嘅車首造型，加上四輪拋沙板設計、Two-tone車身色調及標準車頂行李架配搭，匹配埋四輪大口徑16吋跑車合金胎軨組合，相信定必可以討好一班年輕車迷㗎。</fontstyle></spanclass></p><p><spanclass><fontstyle>車廂鋪排好啱水上活動用  &#13;<br> 雖然話呢部豐田Voltz，擁有一身RV打扮，惟車廂布置卻見有一份跑車意識，尤其係電鍍裝飾配襯黑底透有紅光嘅表板組合，加上三幅式跑車軚環，就更能將呢個特性展示出來。然而，尾排椅背卻跟尾地台同樣鑲以防水膠面板設計，將之放平後用嚟擺放水上活動嘅裝備，真係好適合㗎！而前排乘客椅背可放平做桌几，以及尾門玻璃可獨立開關，用以提取物件或較長器具，都係此車賣點之一。</fontstyle></spanclass></p><p><spanclass><fontstyle>引擎低轉表現突出好力  &#13;<br> Voltz嘅定位規格跟豐田WiLLVS好相近，既有兩驅及四驅選擇，又有兩台份屬1.8公升直4DOHC偈組合；而今趟率先抵港嘅Voltz，為標準版兩驅配以一台1.8公升（132匹）直4DOHC型號，引擎並附有VVT-i設計，有輸出寧靜低轉有高扭力嘅特性㗎！新車底盤以同廠CorollaVerso為基礎，懸掛採用歐式前輪麥花臣支柱，後輪扭力連桿組合，加上低重心布局，可有不錯循迹反應外，四輪重附有ABS連EBD裝置，制動倍見收放自如㗎！</fontstyle></spanclass></p><p><spanclass><fontstyle>豐田VoltzS規格  &#13;<br> 引擎：	1794cc直4DOHC&#13;<br> 馬力：	132ps/6000rpm&#13;<br> 扭力：	17.3kgm/4200rpm&#13;<br> 傳動：	4前速自動波，前輪驅動&#13;<br> 懸掛：	（前）麥花臣支柱　（後）扭力連桿&#13;<br> 制動：	（前）透氣碟　（後）鼓式（ABS）&#13;<br> 輪胎：	205/55R16ContiTouringContact&#13;<br> 尺碼：	4365×1775×1605mm&#13;<br> 軸距：	2600mm&#13;<br> 車重：	1250kg&#13;<br> 平均耗油：	13.0km/L&#13;<br> 新車售價：	$239,000&#13;<br> 車輛提供：	富利堡汽車（23330747）&#13;<br> &#13;<br> <b> 記者試後簡評</b> &#13;<br> 優點：呢部經由豐田跟美國通用汽車合作，響北美生產嘅CityRV有突出造型之餘，裝嵌手工亦見精進不少，好有一份RV獨特感。&#13;<br> &#13;<br> 缺點：虛有RV嘅外表，委實係豐田WiLLVS嘅變種，既沒有RV嘅越野性，加上一台跟CorollaVerso相同嘅慳油偈組合，只能當作一部玩樂車看待。</fontstyle></spanclass></p></body></html>