<html><header><meta charset="utf-8"><title>問過雜誌係乜性質後拒拍照<br>河利秀嫌棄港版《Penthouse》?</title></header><body><h1>問過雜誌係乜性質後拒拍照<br>河利秀嫌棄港版《Penthouse》?</h1><p>韓國變性巨星河利秀，昨日被韓國報章指她來港時，因嫌要穿上太薄及太短的服裝，而臨時拒絕為香港版《Penthouse》拍攝寫真。本報向宣傳人員求證時，發現報道與事實有所出入。</p><p>韓國變性巨星河利秀上周來港時，原本接受香港版成人雜誌《Penthouse》邀請，拍攝不裸露的性感照片，但她最終拒絕拍攝。昨日韓國報章大肆報道，指河利秀因嫌棄雜誌社提供的服裝而拒絕拍攝。<br> &#13;<br> <spanclass>嫌裙短衣料薄 &#13;<br> 據韓國報章《日刊Sports》報道，河利秀上周來港時，原安排為香港版《Penthouse》七月號拍攝寫真，雜誌社事前已講明不需要她裸露，但當雜誌負責人讓河利秀看過拍攝當日的服裝之後，她卻即時婉拒拍攝。&#13;<br> 韓國報章指河利秀因嫌《Penthouse》提供的衣服質料太薄、裙太短，所以臨時拒絕接受這項工作，令讀者無緣欣賞她比真女人更正的身材。<br> &#13;<br> <spanclass>雙方和氣收場 &#13;<br> 不過，本報記者昨日向河利秀香港宣傳的負責人求證時，該負責人卻說：「河利秀係喺為《Penthouse》拍照之前一晚，同經理人研究過《Penthouse》係一本乜嘢性質嘅雜誌之後，先作出拒拍嘅決定。雜誌社根本冇攞過衫畀佢睇，而河利秀話唔拍，《Penthouse》方面都話冇問題，雙方亦冇發生過唔開心嘅事。」&#13;<br> 此外，記者致電香港版《Penthouse》負責人黃先生，他說：「河利秀上次嚟香港係約咗做訪問，但事前佢唱片公司突然通知話要取消。佢冇睇過啲衫，唔明點解會咁傳！」</spanclass></spanclass></p></body></html>