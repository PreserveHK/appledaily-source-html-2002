<html><header><meta charset="utf-8"><title>150吋投射螢幕睇波最好Feel</title></header><body><h1>150吋投射螢幕睇波最好Feel</h1><p>英格蘭大戰阿根廷當晚，所有有轉播世界盃的酒吧食肆都幾乎爆場，吸取教訓後唔想再臨急四圍搵靚位睇波的話，快啲揀好日子訂位，用150吋大電視專心欣賞餘下賽事，兼有特色小食送波，實行全情投入世界盃的白熱化階段。&#13;<br>記者：莫麗嫦</p><p><spanclass><fontstyle>日式壽司波$45（右上）&#13;<br> 南非免治羊肉球$38（左上）&#13;<br> 西班牙辣肉丸$38（下）  &#13;<br> 今日南非大戰西班牙，一邊食住羶香的羊肉球，一邊大啖咀嚼惹味辣肉丸，兩隊「球」員在口腔內一觸即發；同場重有日本隊加入戰團，以特色的壽司波成為全場焦點，成為各食客心中的大熱之選。</fontstyle></spanclass></p><p><spanclass><fontstyle>德國啤酒炸生蠔$48（上）&#13;<br> 太平洋海鮮芒果球$48（下）  &#13;<br> 睇下晝波，啤酒、花生、生果盤送波唔夠喉，又嫌主菜太飽滯？來一個啤酒炸生蠔同海鮮芒果球，份量不大，勝在一個惹味另一個清甜，作為睇波小食就啱晒。</fontstyle></spanclass></p><p>店名：花園軒&#13;<br> 電話：28872888&#13;<br> 地址：北角城市花園道9號北角城市花園酒店</p></body></html>