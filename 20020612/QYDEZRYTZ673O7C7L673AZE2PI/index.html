<html><header><meta charset="utf-8"><title>　　葉劉淑儀收埋反對信 - 李八方</title></header><body><h1>　　葉劉淑儀收埋反對信 - 李八方</h1><p>遮打花園清場行動重有下文，當時警方用手銬鎖起兩個記者，八方最近收到記協、新聞工作者聯會、攝影記者協會同新聞行政人員協會一齊發出嘅一份問卷，收集業內人士睇法。結果會由中大新聞系分析資料，用作跟進之前向警方作嘅投訴。&#13;<br> 講開又講，支持「清場」嘅Fans信，葉劉淑儀就高調攞去立法會騷畀人睇，反對信就收收埋埋。噚日八方就見到保安局回覆「長洲東堤小築業主立案法團」郭先生嘅反對信。郭先生話警方對記者用手銬，係因為「怕真相被人看見」。保安局就話係「沒有根據的臆測」。不過反對信到底有幾多？就冇人知嘞。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>