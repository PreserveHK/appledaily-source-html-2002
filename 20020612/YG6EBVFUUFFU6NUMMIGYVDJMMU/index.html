<html><header><meta charset="utf-8"><title>　　譚尚渭為公開大學呻窮 - 李八方</title></header><body><h1>　　譚尚渭為公開大學呻窮 - 李八方</h1><p>香港公開大學校長譚尚渭（圖）榮獲行內鼻祖──英國公開大學頒授榮譽博士學位，表揚佢多年嚟對高等教育嘅貢獻。譚校長日前喺英國嘅頒獎禮度，高興之餘亦不忘訴苦，佢話公開大學嘅經濟境況並唔令人羨慕，所有經常性開支都冇乜政府資助，經營過程中飽歷不為人知嘅困難，例如向公私營機構募捐時，結果往往令人氣餒。&#13;<br> 公開大學𠵱家有二萬六千個學生，政府資助係零，過去一年嘅私人捐款只得一千一百萬，主要係獎學金。公開大學公關阿頭黃展華話，兩年前要求政府撥款四億興建第二期校舍，𠵱家都未有着落。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>