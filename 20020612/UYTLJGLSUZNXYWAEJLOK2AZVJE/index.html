<html><header><meta charset="utf-8"><title>新車速報：<br>奧迪A31.8TTiptronicSport真多Fun</title></header><body><h1>新車速報：<br>奧迪A31.8TTiptronicSport真多Fun</h1><p>向以身手矯捷，被看成高性能房跑車嘅奧迪A31.8T型號，近期代理引入追加新版，除換裝有一套5前速Tiptronic半自動波箱及時款桃木裝飾外，四輪懸掛更屬跑車化設計，大大加強咗車子本身嘅高速操控同循迹性，較前更具玩味呢！&#13;<br>記者、攝影：陳偉林</p><p><spanclass><fontstyle>跑車桶椅出眾吸引  &#13;<br> 然而，新版A31.8T型號另一個吸引嘅地方，會係佢新換裝有紅雀木嘅車廂布置，加埋原有高級真皮組合，以及前排一雙桶形跑車座椅設計，均凝聚出一份豪邁個性。再者，電窗、電鏡、中央門鎖及電天窗，重有原廠高級音響連左右獨立恒溫冷氣裝置，還有四個不可或缺嘅安全氣袋，都可謂一應俱全㗎。</fontstyle></spanclass></p><p><spanclass><fontstyle>Tiptronic波箱發揮至極  &#13;<br> 呢部奧迪A3一台1.8公升直4DOHCTurbo偈，一直有不錯嘅口碑，惟早前僅有4前速自動波版供應，稍嫌未能盡如人意。然而，今趟代理引入埋5前速Tiptronic+/-半自動波箱，既有暢順嘅全自動操作，又具備有手波車嘅好玩換檔，兼且重可以給引擎發揮至極，這才是關鍵所在。再者，新車另備有跑車化懸掛結構，加埋原車ASR同EDL嘅電子主動系統，令行車操控更見有一份巡迹可靠性㖭！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>時尚賣相討好有跑意  &#13;<br> 擁有一身矯捷操控性，以及被視為房跑車新一代嘅奧迪A31.8T型號，一直為車迷所追捧，皆因佢造型富線條美之餘，時尚吸引嘅雙圓大燈組合，重加有原廠聚焦霧燈及16吋跑車合金軨配搭，每每透現有一身誘人嘅魅力呢！</fontstyle></spanclass></p><p><spanclass><fontstyle>奧迪A31.8TTiptronicSport規格  &#13;<br> 引擎：1781cc直4DOHCTurbo&#13;<br> 馬力：150ps/5700rpm&#13;<br> 扭力：21.4kgm/1750-4600rpm&#13;<br> 傳動：5前速半自動波，前輪驅動&#13;<br> 懸掛：（前）麥花臣支柱&#13;<br> 	（後）扭力連桿&#13;<br> 制動：（前）透氣碟&#13;<br> 	（後）碟式（ABS）&#13;<br> 輪胎：205/55R16&#13;<br> MichelinPilotPrimacy&#13;<br> 尺碼：4152×1735×1403mm&#13;<br> 軸距：2513mm&#13;<br> 車重：1195kg&#13;<br> 0-100公里：9.2秒&#13;<br> 極速：214km/h&#13;<br> 平均耗油：8.9L/100km&#13;<br> 新車售價：$235,000&#13;<br> 車輛提供：合迪汽車（25281862）&#13;<br> &#13;<br> <b> 記者試後簡評</b> &#13;<br> 優點：加入5前速Tiptronic半自動波箱，性能表現淋漓盡致．極具駕駛樂趣及玩味。&#13;<br> 缺點：外觀及車廂僅有個別修飾，車迷難以容易察覺得出。</fontstyle></spanclass></p><p><spanclass><fontstyle>同場加映：勁辣TTCoupeQuattroS-Line特別版  &#13;<br> 唔講唔知，原來早前代理秘密運嚟兩部至新至Top嘅TTCoupeQuattro跑車，並屬高檔次嘅S-Line款式；除車頭大燈改換上頗有神氣嘅Xenon燈之外，佢重有18吋特製跑車合金胎軨組合，以及車身S-Line字樣作識別㗎！再者，佢重有強化改裝嘅四輪懸掛及吸震筒同彈簧，重有特製前後防傾桿㖭！可大大提高行車嘅操控性㗎！而車價則依舊係45萬9千元咋！真係有買就趁手喇！</fontstyle></spanclass></p></body></html>