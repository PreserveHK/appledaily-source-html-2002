<html><header><meta charset="utf-8"><title>　　醫管局傳播界攞奧斯卡 - 李八方</title></header><body><h1>　　醫管局傳播界攞奧斯卡 - 李八方</h1><p>醫管局傳來喜訊，佢哋個「思覺失調」健教活動，奪得國際傳播專業人士協會（IABC）之GoldQuillAward，呢個獎係傳播界奧斯卡，今年參賽作品有1,347件，香港只有六人得獎。&#13;<br> 八方打電話恭喜喺醫管局有關嘅主事人AmyChan，佢好開心，猛話今次係健康教育嘅突破，畀大家知道宣傳健康資訊可以好科學好有系統，可以準確量度效果，而唔係上電視唱隻歌咁簡單。&#13;<br> 香港人怕精神病，諱疾忌醫，本來醫得好嘅病都拖到好嚴重，思覺失調就係呢類病；以前有人譯做「重性精神病」，嚇都嚇死，但醫管局改過個名，咁就得咗。單係思覺失調四個字，都抵佢得獎。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>