<html><header><meta charset="utf-8"><title>宣萱大懵疑遺失銀包</title></header><body><h1>宣萱大懵疑遺失銀包</h1><p>前晚一眾無綫包薪藝員在將軍澳新都城二期的美心酒樓食團年飯，出席藝員包括宣萱、廖碧兒、陳慧珊等，另外無綫高層何麗全都有出席。眾藝人在現場開賭，包括打麻雀、啤牌射龍門等等，其間宣萱大呼不見銀包，其他演員包括羅嘉良等都幫她找尋。<br> &#13;<br> <spanclass>每日袋二十元 &#13;<br> 宣萱說：「平日我只係帶二十蚊出街，但今日銀包有八百幾蚊，因為之前艾威結婚，我攞定啲錢去輸，輸淨八百幾，所以有多咗錢喺銀包。」不過宣萱致電工人在家找她的銀包，最後卻發現自己根本沒有帶銀包出街。&#13;<br> 此外，對於以前無綫全盛時期有四十位包薪藝員，但現時只得二十五位，宣萱說：「多人未必係好事，因為公司未必照顧到咁多人。」&#13;<br> 採訪、攝影：卓寶花</spanclass></p></body></html>