<html><header><meta charset="utf-8"><title>先達鴨記水貨黨年尾大選A200最賺錢</title></header><body><h1>先達鴨記水貨黨年尾大選A200最賺錢</h1><p>唔理係大品牌抑或名不經傳，今年約莫有近百部新型號手機，響先達同鴨記呢個行水機嘅集中地出現過。咁邊部最好賣，邊部又至唔掂？適逢年尾，一於搵班水貨大哥埋單計一計，原來有「單眼仔」之稱嘅三星A200就至賣得，而坐艇機就係……唔好咁揚，都係留番閣下自己睇！&#13;<br>記者：招佩珊&#13;<br>攝影：周旭文</p><p><spanclass><fontstyle>旺角先達幫  &#13;<br> <spanclass><fontstyle>平價機最賣得  &#13;<br> 店舖：嘜哥電訊&#13;<br> 最賣得：三星A200&#13;<br> 最仆直：Nokia5510&#13;<br> 黑馬機：AlcatelOT511&#13;<br> 冧價勁：MotorolaV66&#13;<br> 有嘢講：阿華話大牌子嘅熱門機當然多人捧，不過，一千蚊左右就賣得最多，好似3310就係一個好例子。</fontstyle></spanclass></fontstyle></spanclass></p><p><spanclass><fontstyle>賓妹都捧諾記機  &#13;<br> 店舖：數碼移動通訊&#13;<br> 最賣得：Nokia8250&#13;<br> 黑馬機：三星A400&#13;<br> 最仆直：三星N400&#13;<br> 冧價勁：三星A400&#13;<br> 有嘢講：邊個牌子最好賣？Eric就舉咗個例：「假設每日賣100部，當中有60-70部係Nokia，家陣連賓妹都買佢。」</fontstyle></spanclass></p><p><spanclass><fontstyle>Nokia三星最多人捧  &#13;<br> 店舖：鉑匯科技&#13;<br> 最賣得：三星A200&#13;<br> 最仆直：西門子6618&#13;<br> 黑馬機：AlcatelOT511&#13;<br> 冧價勁：NECDB5000&#13;<br> 有嘢講：全年有咁多機，其實好難講邊部最好賣，不過阿良話以Nokia同三星呢兩個牌子嘅機就最多人捧場。而冷門牌子Alcatel標明MadeInChina，本來無諗過會有人買，點知行貨賣到斷晒！</fontstyle></spanclass></p><p><spanclass><fontstyle>鴨寮街水貨派  &#13;<br> <spanclass><fontstyle>生意差過舊年  &#13;<br> 店舖：科域電訊&#13;<br> 最賣得：Nokia8310&#13;<br> 最仆直：OKWAPi66/TriumCOSMO&#13;<br> 黑馬機：AlcatelOT302&#13;<br> 冧價勁：NECDB5000&#13;<br> 有嘢講：做咗兩年嘅阿偉話，今年的確出咗好多新機，而Hit機一定有捧場客，不過同2000年比，今年嘅生意差過舊年。</fontstyle></spanclass></fontstyle></spanclass></p><p><spanclass><fontstyle>8250賣到唔夠貨  &#13;<br> 店舖：金輝電子&#13;<br> 最賣得：Nokia8250&#13;<br> 最仆直：ERICSSONT65&#13;<br> 黑馬機：AlcatelOT511&#13;<br> 冧價勁：三星A400&#13;<br> 有嘢講：Nokia8250成年都咁好賣，平均每個月都賣300部，最多嗰個月有成500部，有個月只係賣得二百幾，但都係因為無貨先至會賣得咁少。</fontstyle></spanclass></p><p><spanclass><fontstyle>鯊魚機賣五千部  &#13;<br> 店舖：冠東科技&#13;<br> 最賣得：三星A200&#13;<br> 最仆直：ERICSSONR380&#13;<br> 黑馬機：西門子6688&#13;<br> 冧價勁：ERICSSONR310&#13;<br> 有嘢講：年頭8250賣得，年尾就有A400，但以全年計就係雙面王A200。另外，西門子本身唔入四大牌子，而且都係低檔機，但6688就令人完全改觀。</fontstyle></spanclass></p><p><spanclass><fontstyle>大總結  &#13;<br> 最賣得：三星A200&#13;<br> 最仆直：西門子6618&#13;<br> 黑馬機：AlcatelOT511&#13;<br> 冧價勁：三星A400&#13;<br> 綜合各大水貨舖投票，最賣得的手機個個一口就講得出：唔係諾記8250，就係成為頭位嘅三星A200！原因係英文版A200改成中文版後售價僅二千頭，但中文行貨就賣到成六七千銀，精明的消費者自然識計數。雖然小記唔覺身邊有咁多人用A200，但據水貨大哥講，呢部機響國內受歡迎嘛！收到。</fontstyle></spanclass></p></body></html>