<html><header><meta charset="utf-8"><title>數碼影音：<br>AIWA首部8cm飛碟王搶先曝光</title></header><body><h1>數碼影音：<br>AIWA首部8cm飛碟王搶先曝光</h1><p>MP3嘅音樂潮流真係無可抵擋，最近好多新推出嘅Discman，都會借住MP3呢項追加功能，再戰流動音樂市場，好似AIWA最近亦打算推出佢哋首部MP3Discman——飛碟王XP-Z3，新機最強之處，係加入咗AIWA獨門嘅120秒E﹒A﹒S﹒S（ElectronicAnti-ShockSystem）防震系統！真係就算當佢飛碟咁飛，都唔怕跳線。飛碟王XP-Z3會喺二月底前香港到貨，今日就為大家搶先介紹。&#13;<br>&#13;<br>記者：馮彥彰　攝影：陳智良</p><p><spanclass><fontstyle>兼容CD及MP3光碟  &#13;<br> 飛碟王XP-Z3，係AIWA首部推出嘅MP3Discman，基本上佢可以完全對應播放所有8cm嘅AudioCD同MP3制式光碟。而且今次AIWA好似有心叫大家玩燒碟！點解？事關現時香港市面上一般音樂CD，都是以12cm的大碟設計，所以如果要搵8cm嘅音樂CD，真係只可以自己燒啦！所以對於一啲喜愛網上音樂同電腦迷，今次真係一大佳音。至於播放功能方面，佢可以完全對應AudioCD、CD-R同CD-RW光碟，相對番一啲要用記憶卡嘅MP3機，燒碟嘅成本最多只係十零蚊度（CD-RW重可以重複錄製），而且容量又大，所以真係好抵玩。</fontstyle></spanclass></p><p><spanclass><fontstyle>一碟收錄3小時MP3音樂  &#13;<br> 大家唔好睇小一隻只有8cm嘅光碟，因為佢可以有成200MB嘅容量，如果用嚟錄製MP3音樂的話，閒閒哋都可以燒錄到50首歌（以4MB一首計算），甚至用嚟錄製一個3小時以上嘅音樂節目，所以用嚟作消閒用途就至啱。&#13;<br> 至於電源方面，飛碟王XP-Z3真係勁搞鬼，跟機有兩塊鋰電池，喺兩電齊用嘅情況下，佢可周街播足15小時（每次叉滿電時間約需4小時）。另外，XP-Z3還有一個外置2A電池匣嘅設計，如果加埋佢，播放時間就可以延長至26小時（大家唔會唔瞓覺聽啩！），不過外置電池加在機身上感覺頗大，相信係設計作為座枱用途。</fontstyle></spanclass></p><p><b> 記者意見</b> &#13;<br> <spanclass><fontstyle>用光碟燒MP3勁抵  &#13;<br> 如果你未買過MP3機，又想擁有一部，唔使諗，呢部XP-Z3必買，原因：細、輕、記憶容量大，已經係所有買機嘅基本要求，而且CD-RW價錢又平，容量又大，解決MP3機用記憶卡貴嘅問題。&#13;<br> &#13;<br> <b> 飛碟王XP-Z3產品資料</b> &#13;<br> 尺寸：90×28×104mm（寬×高×深）&#13;<br> 重量：145克&#13;<br> 配件：LCD遙控器、氣墊式耳筒、充電器、兩粒充電池、專用電池匣。&#13;<br> &#13;<br> 售賣點：愛華&#13;<br> 電話查詢：28826901</fontstyle></spanclass></p></body></html>