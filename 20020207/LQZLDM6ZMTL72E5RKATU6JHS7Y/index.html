<html><header><meta charset="utf-8"><title>TAGHeuer最強復刻MonzaCalibre36殺到</title></header><body><h1>TAGHeuer最強復刻MonzaCalibre36殺到</h1><p>勢估唔到早前報道重未見街嘅TAGHeuer極速賽車王MonzaCalibre36及Monaco，終於有得賣！前者實屬「豪華」近年示範作，後者更加係「豪華」鎮山寶！坦白講，「豪華」新作系列小弟未必隻隻瞓身推薦，但講到呢兩款劃時代型號，老套講句，若然「勞力士」老頂係Daytona；OMEGA係Speedmaster；「豪華」則MonzaCalibre36及Monaco莫屬！話就話家吓經濟唔多好，不過名牌嘅精密時計就永遠保值！&#13;<br>記者：陳嘉文&#13;<br>攝影：楊錦文</p><p><spanclass><fontstyle>豪華勁作MonzaCalibre36($27,500)  &#13;<br> 與其說MonzaCalibre36係「豪華」新作，倒不如說此表為30年代經典型號Monza的強化矜貴版；Calibre36一方面忠於Monza原有Cushion表殼設計，另一方面當然係用盡靚料，諸如其雙面防反光的藍寶石水晶表面、表底玩藍寶石透視窗；重有，Calibre36最要命的，就係用上從前ROLEX指定御用嘅Zenith精密機肉！可謂「豪華」歷年來最落本之作！</fontstyle></spanclass></p><p><spanclass><fontstyle>原汁原味Monza復刻版($16,800)  &#13;<br> 價位平「皮鬆」之餘，其賣相更係依足30年代首度面世的Monza；具備Cushion精鋼表殼，配以真鱷魚皮表帶；並配置體積超薄自動機芯。不過價位平咁多，當然唔會畀Zenith機肉你啦！</fontstyle></spanclass></p><p><spanclass><fontstyle>原汁原味Monaco復刻版($15,900)  &#13;<br> 1969年問世的Monaco，屬當年全球第一隻設有方形表殼的自動時計，其外形設計更被表壇公認為史上最前衞表款之一。</fontstyle></spanclass></p><p><spanclass><fontstyle>史提夫麥昆Monaco特別版($17,800)  &#13;<br> 豪華最前衞最破格之作首推Monaco，而圖中Monaco為史提夫麥昆特別版，最搶鏡當然係藍色表面配大橙針，並設有兩個計時表盤，極盡RetroDesign之能事！</fontstyle></spanclass></p><p>明星效應呢招早於70年代已有先例，1970年，荷李活巨星SteveMcQueen在經典賽車電影《LeMans》中就是佩戴Monaco，從而令佢在大銀幕上躍升為明星表。</p><p><spanclass><fontstyle>「豪華」賽車明星  &#13;<br> 豪華看得中的車手，全部都屬頂級。50年代有車神Juan-ManuelFangio，曾獲5次世界一級方程式冠軍。80、90年代有車迷心中的永遠車神，曾獲3次世界一級方程式冠軍的冼拿。而現役則為DavidCoulthard，屬現時麥拿侖車隊車手之一。</fontstyle></spanclass></p><p><spanclass><fontstyle>佐治古尼捧「豪華」  &#13;<br> 近日荷李活電影《OceanEleven》中，佐治古尼佩戴正是「豪華」出品，據聞重係私伙表，絕非贊助！都話豪華表０２年上位！</fontstyle></spanclass></p><p><spanclass><fontstyle>TAGHeuer小史  &#13;<br> 1860年，由當年僅只有20歲的EdouardHeuer創立。1910年，發明了第一個用來計算行程時間的計時器，精確度達5秒。1920~28年，分別成為奧林匹克運動會指定計時器。1935年，率先為賽車增設表板儀器—AUTAVIA&amp;HERVUE。1971-79年，成為世界一級方程式大賽指定計時器。1985年，Heuer售予TAG集團(Techniqued’AvantGarde)，並易名為TAGHeuer。99年，加入LVMH(LouisVuittonMoetHennessy)。至1992-2001年，再次成為世界一級方程式大賽指定計時器。</fontstyle></spanclass></p></body></html>