<html><header><meta charset="utf-8"><title>一味窩輪：9059數據靚博得過</title></header><body><h1>一味窩輪：9059數據靚博得過</h1><p>華創（291）企定喺7.10元，但隻Call輪9059則跌7仙，收1.29元。&#13;<br> 9059值得博吓，理由係正股先一排好多新聞，市場唔多鍾意，股價唔靚，不過連續3個月，4次掂親7元，即刻止跌，今日有機會見底反彈，揸Call輪有機會搵銀。&#13;<br> 華創Call輪中，9059數據最靚，7月到期，溢價6.2%，槓桿率5.5倍。其他兩隻Call輪，9013又係7月到期，溢價18.9%，槓桿率15.1倍；9121明年1月到期，溢價29%，槓桿率9.2倍。後邊兩隻輪，買唔過。&#13;<br> 恒指收市唔見16點，收市後期指做10645，高水53點。大市守穩10500，相信近期已見底。&#13;<br> 賭大市升，可以賭恒指Call輪，盈富（2800）嗰隻Call輪9128亦可以諗吓。<br> &#13;<br> <spanclass>9128溢價吸引 &#13;<br> 9128現價20.8仙，明年1月到期，大把時間，溢價好低，得3.0%，槓桿率5.1倍，唔係冷嘢，有31球易手，麥記發行，幫襯指定嗰三十幾間行買賣，免佣㖭。盈富基金上落，跟恒指，所以隻輪可以當作恒指Call輪賭。</spanclass></p></body></html>