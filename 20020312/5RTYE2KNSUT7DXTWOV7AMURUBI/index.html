<html><header><meta charset="utf-8"><title>新車速報：<br>寶馬Z32.2i換偈增設備減售價</title></header><body><h1>新車速報：<br>寶馬Z32.2i換偈增設備減售價</h1><p>寶馬汽車近期積極求變，繼早前推出多款新車新型號後，最近佢哋又運嚟全新Z32.2i開篷跑車；雖然引擎配搭由原來3.0公升偈，改為2.2公升直6偈組合，但仍不減呢部跑車嘅強悍本色；加上多項MPower配件嘅粉飾，但車價卻下調至30萬8千，足足有近14萬蚊嘅差距，又難怪會再一次觸動車迷嘅心靈呢！	&#13;<br>&#13;<br>記者、攝影：陳偉林&#13;<br>&#13;<br><spanclass><fontstyle>我有咩吸引地方？&#13;<br>我裝上一台2.2公升直6偈，不減跑車本色之餘，車價更較原來3.0型號便宜近14萬，以30萬8千元嘅定價嚟睇，我自然更具吸引性啦！</fontstyle></spanclass></p><p><spanclass><fontstyle>新車賣點所在  </fontstyle></spanclass></p><p>&#13;<br> <spanclass><fontstyle>全新修飾見特色  &#13;<br> 車廂鋪排方面，除兩邊有銀白電鍍Roadster腳踏外，重有桶形跑車座椅組合，加埋MPower三幅式真皮軚環，以及新加入嘅Chameleon皮料裝飾，配襯上High-tech電鍍部件，可謂跑意盎然，而當中全自動電動軟篷頂組合，屬一按式上落編排，更予人有愜意嘅觀感呢！</fontstyle></spanclass></p><p><spanclass><fontstyle>包裝時尚見吸引力  &#13;<br> 呢部新版Z3開篷跑車經過早前Facelifted後，不但變得趨時吸引，全車大包圍、MPower跑車矮避震，以及時款17吋跑車合金軨組合，重有雙出式尾喉配搭，可謂不減本身嘅辣車本色㗎。</fontstyle></spanclass></p><p><spanclass><fontstyle>新偈帶來全新體驗  &#13;<br> 新車最受人矚目嘅，相信會係新換裝有一台2.2公升直6DOHC偈，雖然引擎容積下調，但起跑及加速感仍見有剛猛嘅一面；其中，此車所造出0至100公里8.9秒嘅紀錄，會係一個保證嘛！而呢台新偈重有慳油嘅一面，若然你係喜歡駕馭一部開篷跑車，響公路上飛馳及享受一分自然氣息的話，呢部新車絕對可以滿足你嘅要求㖭。</fontstyle></spanclass></p><p><spanclass><fontstyle>寶馬Z32.2i規格  &#13;<br> 引擎：2171cc直6DOHC&#13;<br> 馬力：170ps/6250rpm&#13;<br> 扭力：21.4kgm/3500rpm&#13;<br> 傳動：5前速半自動波，後輪驅動&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：&#13;<br> （前）225/45ZR17DunlopSPSport&#13;<br> （後）245/40ZR17DunlopSPSport&#13;<br> 尺碼：4050×1413×1293mm&#13;<br> 軸距：2446mm&#13;<br> 車重：1385kg&#13;<br> 0-100公里：8.9秒&#13;<br> 極速：220km/h&#13;<br> 平均耗油：9.6L/100km&#13;<br> 新車售價：$308,000&#13;<br> 車輛提供：寶馬汽車（27145271）</fontstyle></spanclass></p><p><spanclass><fontstyle>記者試後簡評  &#13;<br> <spanclass><fontstyle>優點  &#13;<br> 外形：時尚富動感嘅開篷小跑車，依舊有一分誘人魅力。&#13;<br> 車廂：全新Chameleon皮椅配襯，跑意盎然。&#13;<br> 設備：多項MPower裝備加上全自動軟篷頂組合，吸引又出眾。&#13;<br> 操控：新加入一台2.2公升偈，匹配MPower跑車避震，有不錯轉向及循迹力。&#13;<br> &#13;<br> <spanclass><fontstyle>缺點  &#13;<br> 1.改換一台新偈後，車價及耗油量雖然大減，惟稍欠一分爆炸力。&#13;<br> 2.全新Chameleon車廂鋪排有真皮質感，但單一色調卻欠新意。</fontstyle></spanclass></fontstyle></spanclass></fontstyle></spanclass></p></body></html>