<html><header><meta charset="utf-8"><title>蕭芳芳拒為幼女鋪路</title></header><body><h1>蕭芳芳拒為幼女鋪路</h1><p>香港藝術節今年節目多籮籮，前晚於尖沙嘴文化中心上演的分別有爵士樂隊「明格斯大樂隊」音樂會和來自阿根廷的《一夜探戈》舞蹈表演，蕭芳芳張正甫夫婦及其十六歲幼女張雅、施南生和林海峰彭羚夫婦等前來欣賞。<br> &#13;<br> <spanclass>耳鳴怕嘈吵 &#13;<br> 蕭芳芳表示前來觀賞《一夜探戈》，她說:「我好鍾意睇跳舞，但又唔可以聽啲太嘈嘅，一陣間可能要喺散場前走先，因為觀眾啲拍掌聲會令到我耳鳴得好辛苦。」&#13;<br> 記者大讚芳芳姐的幼女靚女，問她會否鼓勵女兒加入娛樂圈，她說：「我都唔覺得佢靚，細路女個樣會成日變，入唔入影圈就等佢讀完大學先由佢自己揀，不過佢𠵱家最鍾意打籃球。」&#13;<br> 採訪：ChenMuiHeung、FredaLee、DebbieLum、JessicaNgan&#13;<br> 攝影：EdwardChou</spanclass></p></body></html>