<html><header><meta charset="utf-8"><title>馬來西亞 - 谷德昭</title></header><body><h1>馬來西亞 - 谷德昭</h1><p>農曆新年假期前後，先後出埠兩趟，一冰一火。火者，熱辣辣新加坡、馬來西亞是也；冰者，北海道札幌滑雪去也。&#13;<br>當時的馬來西亞領導層一定是雄心勃勃，結果勃出了一個鬼咁靚的機場，好似重靚過香港國際機場。從高速公路駛入市區，遠遠已見到那兩座摩天雙子塔，馬來西亞友人告訴我，當日美國發生九一一事件後，雙子塔內工作人員有得震、冇得瞓，曾經一度緊急疏散，但今日一切已回復正常。&#13;<br>在馬來西亞玩，一字記之曰：「平」，以睇戲為例子，UA時代咁嘅級數嘅戲院，周末亦只係收大約港幣二十元，唔怪得𠵱家港產片賣價咁奀。&#13;<br>馬來西亞「蒲」的氣氛很濃厚，在雙子塔附近的「星光大道」就有很多酒吧及的士高。不需等到周末，就算是閒日晚上，酒吧內也聚滿人。消費方面比香港便宜得多，開一瓶威士忌連果汁、梳打水也不過港幣五百元，平到你唔信。&#13;<br>在馬來西亞逗留了幾天後，坐了五個鐘頭車程的豪華巴士到新加坡去。這次旅程的主要目的是到戲院與當地觀眾一起看《嫁個有錢人》，看看不同文化背景的觀眾在看同一齣戲時會有甚麼不同反應，希望對日後的創作會有指引性的幫助。</p></body></html>