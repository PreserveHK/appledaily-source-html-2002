<html><header><meta charset="utf-8"><title>　　香港話劇團搵阿姐孭飛 - 李八方</title></header><body><h1>　　香港話劇團搵阿姐孭飛 - 李八方</h1><p>香港話劇團唔經唔覺已經成立二十五年，八方以前都係發燒友，每次買兩張飛，唔係兩個人睇，而係一套劇連睇兩次。所以，昨日去佢哋個記者會，見到班演員都有啲親切感。&#13;<br> 今個劇季，佢哋首套劇係《如夢之夢》，由阿姐汪明荃做上海名妓顧香蘭，不過阿姐人在北京開會，只係打長途電話嚟。至於劇團理事會主席周永成就好幽默，佢話近日做主席講多錯多，所以自己唔講咁多。點解咁講？佢係藝發局前任主席嘛，何志平單嘢咁「杰」，當然有感而發啦。&#13;<br> （圖）阿姐幫香港話劇團做話劇，會扮演上海名妓，大家等睇好戲啦。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>