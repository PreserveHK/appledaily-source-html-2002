<html><header><meta charset="utf-8"><title>2002「夢之車」展多款名車任你睇</title></header><body><h1>2002「夢之車」展多款名車任你睇</h1><p>現正舉行嘅2002「夢車」展，除有不少超級跑車展出外；當中兩部有多年歷史嘅日本超級跑車——童夢，更係焦點所在。另外大家喺睇車嘅同時，又可以投票選出心目中嘅「香港賽車皇后」，同埋欣賞不少特備表演項目；而部分門券收益，更會撥捐公益金作慈善用途，大家既可一睹多部名車嘅風采，又能夠做善事，何樂而不為呢？</p><p>二十年前日本設計生產咗一部太空科幻車——童夢，佢擁有一台3.0公升V8引擎，馬力輸出達500匹，而扭力則為70.0kgm，極速達300km/h；以當時嘅日本汽車科技嚟講，都可算係一個神話。</p><p>呢部JiottoCaspita係道路用嘅跑車，其設計有如麥拿侖F-1；喺一個方程式車架上，配上道路跑車嘅外殼，賣相十分突出；而一台3.0公升直6偈，馬力輸出達300匹，表現真係一啲都唔差㗎。</p><p>此車係日本GT賽事中，純賽車組別嘅戰車；而為咗減低風阻系數，以全空氣動力學設計嘅車身，其高度只有960mm，另為增強車尾嘅穩定性，更加長咗尾輪後嘅車尾㖭。而一台V8引擎，亦能為其提供高達550匹嘅馬力。</p><p>2002「夢之車」展資料：&#13;<br> 日期：3月9日至3月17日&#13;<br> 地點：前啓德機場&#13;<br> 時間：上午10時至下午6時&#13;<br> 入場費：$45（成人）&#13;<br> $35（長者、全日制學生及傷殘人士）&#13;<br> （門券已於快達票售票網及ESDLife自助購票生活站發售。）</p></body></html>