<html><header><meta charset="utf-8"><title>地產多聲道：中原中國豬籠入水</title></header><body><h1>地產多聲道：中原中國豬籠入水</h1><p>中原（中國）賴國強表示，公司上季佣金收入超過4500萬元，較舊年同期大升近50%，另因3同4月佣金都多過2000萬元，所以估計全年佣金收入可達1.9億元，比舊年多35.7%。𠵱家中原（中國）響內地11個城市共有分行38間，員工逾1700人。&#13;<br> 近期各大代理行都話要增聘人手，中原今日同聽日就響旺角創興廣場，及柴灣新翠商場舉行招聘日。另外，沙田九肚山今年以來共有8間獨立屋易手，其中5間由中原促成，重係有莫炳坤份，好似4月份成交嘅金鞍花園獨立屋，佢就用咗3個幾月先至做得成，因單位銀碼有成2480萬元，淨係呢單買賣，莫炳坤已經收到10幾萬落袋。<br> &#13;<br> <spanclass>海名軒招待內地傳媒參觀 &#13;<br> 紅磡摩天大廈海名軒，果然名氣非凡，近期內地報章亦有不少篇幅報道。有見及此，和黃索性搞個內地傳媒團，來港參觀海名軒。昨日正當長實於紅磡一酒家招待本港記者，介紹即將推出的傲雲峰之際，湊巧和黃正在隔鄰房間招待內地傳媒，執行董事趙國雄並親自介紹物業詳情。據知，這班約40多人的自費來港的內地傳媒，一連3天將參觀長實系物業，入住紅磡海逸酒店。&#13;<br> 蘭西</spanclass></p></body></html>