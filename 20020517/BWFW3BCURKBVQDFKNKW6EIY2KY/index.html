<html><header><meta charset="utf-8"><title>一味窩輪：9131有得炒</title></header><body><h1>一味窩輪：9131有得炒</h1><p>恒指微跌，期指上升，近期當旺嘅大紅籌如華創（291）、中信泰富（267）等，繼續去。其實升得最多嘅係招商局（144），收6.30元，升25仙，升係因為連續回軟咗幾日，跌夠自然好番。&#13;<br> 正股升，相關Call輪跟住升。9120收52仙，進帳12%，12月到期，溢價9.5%，槓桿率12.1倍。9131收61仙，升10%，9月夠鐘，溢價3.6%，槓桿率10.3倍。正股個勢靚靚，Call輪有得炒，重有得去，9131抵過9120，成交亦多啲，炒招商局Call輪就要揀9131。另外重有件9277，數據其實唔錯，弊在交投一片空白。&#13;<br> 中電（002）唔聲唔聲升40仙，收32.10元，自從禮拜一宣布派首季季息38仙後最威昨日。中電Call輪9171收31仙，差不多跟貼正股升，負溢價2%，槓桿率10.4倍。減去正股股息，9171仍有負溢價0.8%，仍然抵買。<br> &#13;<br> <spanclass>遠藥公司輪買得過 &#13;<br> 遠東制藥（399）回落12.5仙，公司輪637跌10%，1年後到期，現價65仙，溢價20%，槓桿率4.2倍，買得過。正股調整過後升番上去，637睇85仙。&#13;<br> 章　盛</spanclass></p></body></html>