<html><header><meta charset="utf-8"><title>鈴聲Logo預付卡打通電話即Download</title></header><body><h1>鈴聲Logo預付卡打通電話即Download</h1><p>下載手機鈴聲或者Logo又多個新方法，最近市面上推出了一張名為「CRAZYPHONE」的預付卡，呢張卡面值$30，只要以音頻電話致電指定的Download熱線，然後依語音指示輸入卡上的密碼、鈴聲或Logo的代號及手機號碼等資料，鈴聲或Logo就會以SMS形式傳送到手機。&#13;<br>&#13;<br>記者：招佩珊攝影：楊錦文</p><p><spanclass><fontstyle>每首鈴聲收你$7.99  &#13;<br> 「CRAZYPHONE」預付卡在各大書報攤、OK便利店或電腦商場都可以買得到，每首鈴聲或每個圖案同樣都係收$7.99。當舊卡的儲值額唔夠扣，就可以買張新卡並將儲值額轉過去張舊卡度繼續用，而進行增值或查詢結餘就要致電增值熱線。&#13;<br> 其實，市面上亦有類似的預付卡，好似Sina的樂元點數卡、易快訊的預付卡及ClubNokia積分卡，不過，Sina、易快訊同ClubNokia都要上網Download，而CRAZYPHONE卡就係靠音頻電話，喺無電腦的情況下，打電話Download鈴聲或Logo就比較方便。</fontstyle></spanclass></p><p><spanclass><fontstyle>下載步驟  &#13;<br> <b> 1.預先揀歌Download快</b> &#13;<br> 跟卡有張印有大部份鈴聲及Logo的單張，預先揀定鈴聲或Logo方便下載。致電熱線聽歌名或上網（<ahref http:> http://www.crazyphone.com.hk  ）睇有乜選擇。</ahref></fontstyle></spanclass></p><p><b> 2.聽指示入代號</b> &#13;<br> Download時要先輸入卡背後的密碼，然後再跟指示輸入其他資料。</p><p>查詢熱線：82001617&#13;<br> Download熱線：34060388&#13;<br> 增值熱線：34060382</p></body></html>