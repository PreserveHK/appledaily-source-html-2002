<html><header><meta charset="utf-8"><title>一味窩輪：電盈轉勢吼Call輪</title></header><body><h1>一味窩輪：電盈轉勢吼Call輪</h1><p>電盈（008）唔再「仍Fall」，收1.93元，微升1格。有氣勢，氣勢唔係在於升1格，而係在於成交似樣，上晝11.6球，下晝34球，有啲挾空倉嘅味道。全日成交計，亦較前市大增5成。&#13;<br> 8號仔昨日最低1.90元，已經係過去5日第3次見呢個低位，即係話已經完成見底，見底轉勢，啲相關Call輪開始郁，可以短炒。&#13;<br> 電盈Call輪例牌對象係9132同9111。9132壽命長啲，11月底夠鐘，有11.4倍槓桿率夠爆炸力。9111有7個禮拜炒，勝在槓桿率12.4倍更加爆炸，而溢價3.7%則非常吸引。9111現價15.6仙，同上月頭比較碌低一半。正股若然上到2.15元，隻輪就升1倍，唔係絕對冇機會㗎。&#13;<br> 滙豐（005）係少數下跌大藍籌之一，收93.25元，跌1元。個市欲跌還升，有止跌回升迹象，滙豐好快會跟隨大隊上番去，Call輪有得炒。<br> &#13;<br> <spanclass>滙豐Call輪吼兩件 &#13;<br> 滙豐Call輪有兩件最值得捧場，就係9030同9020，兩隻溢價都係得1%鬆啲，槓桿率則分別係8.6倍同14倍。穩健派揀9030，搏殺派揀9020。&#13;<br> 章　盛</spanclass></p></body></html>