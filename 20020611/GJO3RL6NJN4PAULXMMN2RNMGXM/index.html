<html><header><meta charset="utf-8"><title>新車速報：<br>歐寶Zafira2.2加裝RV配件添活力</title></header><body><h1>新車速報：<br>歐寶Zafira2.2加裝RV配件添活力</h1><p>響一眾家庭七人MPV當中，歐寶Zafira亦不乏捧場客支持，佢除咗價錢吸引設備多之外，最近代理重替Zafira2.2加添有全車RV配件，令人倍見動感活力之餘，響同級車中重更見有號召力㗎！&#13;<br>記者：陳偉林&#13;<br>攝影：陳偉強　&#13;<br>ImageGirl：Marcella</p><p><spanclass><fontstyle>RV配搭見活力  &#13;<br> 查實，歐寶Zafira嘅賣相亦好有個人風格，既時尚又有一份氣派感外，今番代理重替其加有一身RV配件，包括頭冚整流板、車身RV貼紙、車頂行李架、四門車窗RV雨擋及四輪泥擋組合，自然更添活力及個性啦！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>座椅多變設備十足  &#13;<br> 講到車廂鋪排方面，三排七座位組合空間闊落，中排座椅既可收摺起之餘，就連尾排座椅亦可整幅收摺於地台下，從而令尾廂空間倍增；加上全車真皮座椅配搭，乘坐既貼身又舒適。設備配搭又見齊全，不但備有四門電窗、門邊電鏡及中央門鎖外，兼且重備有原廠高級音響、前後獨立送風冷氣及照明裝置，當然唔少得重有前排四個安全氣袋配搭㖭！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>2.2公升偈反應柔韌有力  &#13;<br> 以同級家庭MPV當中，惟有歐寶Zafira用上一台2.2公升直4DOHC偈，性能表現不凡之餘，引擎低轉重有高扭力輸出，令起跑加速更見勁度外，就算滿載七名乘客，仍見綽綽有餘㗎！再者，歐式穩紮車架設計，加上Zafira本身嘅低重心布局，亦能令行車倍見暢順同富循迹感㗎！</fontstyle></spanclass></p><p>&#13;<br> &#13;<br> &#13;<br> <center> <spanclass><fontstyle>ZafiraRV配件升級增號召力  </fontstyle></spanclass></center> </p><p><b> 規格</b> &#13;<br> 歐寶Zafira2.2CDX&#13;<br> 引擎：2198cc直4DOHC&#13;<br> 馬力：147ps/5800rpm&#13;<br> 扭力：20.7kgm/4000rpm&#13;<br> 傳動：4前速自動波，前輪驅動&#13;<br> 懸掛：	（前）麥花臣支柱&#13;<br> 	（後）扭力連桿&#13;<br> 制動：	（前）透氣碟&#13;<br> 	（後）碟式（ABS）&#13;<br> 輪胎：195/65R15MichelinVivacy&#13;<br> 尺碼：4317×1742×1634mm&#13;<br> 軸距：2694mm&#13;<br> 車重：1475kg&#13;<br> 0-100公里：10.0秒&#13;<br> 極速：200km/h&#13;<br> 平均耗油：8.9L/100km&#13;<br> 新車售價：$169,000&#13;<br> 車輛提供：福方汽車（29888080）</p></body></html>