<html><header><meta charset="utf-8"><title>電腦新產品：<br>SONY娛樂機王升級減價引你買</title></header><body><h1>電腦新產品：<br>SONY娛樂機王升級減價引你買</h1><p>SONYVAIO一向以密集式推出新型號，當中主要分別都係硬件升級，而呢部PCG-NV99M/BP就與別不同，除DVD外重支援MD，可算係集精采多媒體功能於一身嘅娛樂型機種，不但硬件配備升級，而且賣價亦回落，比原本售價足足平三千蚊！&#13;<br>&#13;<br>記者、攝影：徐影龍&#13;<br>ImageGirl：王穎</p><p><spanclass><fontstyle>娛樂實用兼而有之  &#13;<br> 呢部PCG-NV99M/BP娛樂王雖以Notebook為設計藍圖，不過市場定位為Laptop類型，一體化全機能設計在流動性上並非太強，最大賣點在於全天候功能，及比桌面電腦更慳地方嘅設計。機內配備P4-M1.6MHz處理器，底板晶片組只係i845MP，並非最新嘅i845G，主記憶體有256MB，若仍嫌不足，最多可擴充至512MB，硬碟方面為40GB，可安裝大量軟件及剪輯DV之用。&#13;<br> 較為吸引係8×DVDROM及ATIRADEON7500顯示晶片，不但以軟件解壓DVD嘅MPEG2影像都好流暢，就算以高解像度打3DGame都冇問題，配合特大15"TFT屏幕，足以代替桌面電腦地位。</fontstyle></spanclass></p><p><spanclass><fontstyle>支援無線網絡  &#13;<br> PCG-NV99M/BP支援大熱嘅無線網絡，採用制式為Wi-Fi標準（IEEE802.11/b），令用家在戶外都可接駁上寬頻網絡，又或辦公室作簡布會之用。值得一提擴充插頭夠晒睇頭，除VGA、Ethernet、Modem、USB及PCMCIATypeIII等基本插頭外，重有已成VAIO標準配備嘅i.LINK（FireWire）高速傳輸插頭、MemoryStickSlot、駁電視用嘅AVOut等，接駁各種唔同制式嘅周邊都唔使加Docking。</fontstyle></spanclass></p><p><spanclass><fontstyle>可換式功能配件  &#13;<br> PCG-NV99M/BP同其他VAIO最大分別嘅地方，就係設有一個功能轉換插座，即係本身擺放磁碟機嘅插座，可換入各式唔同功能嘅配件，跟機有下列三款功能配件：</fontstyle></spanclass></p><p><spanclass><fontstyle>PCG-NV99M/BP規格表  &#13;<br> 處理器：P4-M1.6GHz&#13;<br> 記憶體：256MB&#13;<br> 硬碟：40GB&#13;<br> 顯示屏：15"TFT	&#13;<br> 顯示晶片：ATIRADEON7500(16MB)&#13;<br> 光碟機：DVD/CD-RWComboDrive&#13;<br> 多功能配件：磁碟機、NetMD、數字鍵、重低音喇叭&#13;<br> 體積：336(W)×42.8至53.3(H)×276.1(D)mm&#13;<br> 重量：3.7kg&#13;<br> &#13;<br> <b> 記者意見</b> &#13;<br> 抵讚：多媒體表現一流，功能插座靈活配合用家習慣，值得一讚。&#13;<br> 要彈：定位為Laptop機種，體積及重量並不適合流動用途。</fontstyle></spanclass></p><p><b> iCAP</b> &#13;<br> 查詢電話：22956821</p></body></html>