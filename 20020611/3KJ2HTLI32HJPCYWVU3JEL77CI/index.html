<html><header><meta charset="utf-8"><title>韓戰地手記：度假勝地集訓「齊香」</title></header><body><h1>韓戰地手記：度假勝地集訓「齊香」</h1><p>隨着米路唔能夠神奇地連續五次帶領球隊晉身世盃最後十六強，中國亦正式結束喺濟州西歸浦嘅集訓。無巧不成話，同樣選擇西歸浦作訓練基地嘅斯洛文尼亞，在B組亦係兩戰出局，唔知咁樣能唔能夠證明濟州只係一個度假勝地，卻唔係一個集訓基地。<br> &#13;<br> <spanclass>度假生活一樂也 &#13;<br> 小記為採訪中國隊首次打入世界盃，已經逗留濟州接近二十日，從這大半個月觀察，濟州氣候宜人、風景如畫；陽光與海灘、小橋與瀑布；賭場與夜生活以及魚生、烤肉，如果唔係呢十幾日晝夜不斷工作，可享受濟州度假天堂嘅生活，實在是一樂也。去年中國成功晉身決賽周後，選擇了濟州西歸浦作為集訓基地，可惜經過兩場令人失望嘅賽事後，注定出局，未踢土耳其最後一仗，已買定機票在十四日「返歸」。<br> &#13;<br> <spanclass>抱學習態度會較輕鬆 &#13;<br> 姑勿論今次中國隊嘅成敗得失，小記連日採訪國足成員，發現他們在濟州西歸浦嘅生活，應該高興時間比不愉快的多，抱着學習態度而來總好過妄想，起碼輕鬆啲。&#13;<br> 另一支選擇西歸浦集訓嘅斯洛文尼亞，連敗兩仗後晉級無望，而他們明日在濟州對巴拉圭更成為一場無關痛癢賽事。中國和斯洛文尼亞兩支西歸浦球隊同樣「歸西」，相信只是巧合，並非因度假而疏於練習。</spanclass></spanclass></p></body></html>