<html><header><meta charset="utf-8"><title>CONTAX殺入高級單鏡機戰場</title></header><body><h1>CONTAX殺入高級單鏡機戰場</h1><p>在傳統菲林機中頗具知名度嘅CONTAX，宣布推出首部六百萬像素嘅數碼相機NDigital，除六百萬像素及單鏡反光機種外，各項進階拍攝功能亦令一眾專業拍友引頸以待，今天呢部機王亦終於抵港。&#13;<br>&#13;<br>記者：徐影龍攝影：林栢鈞</p><p><spanclass><fontstyle>特大六百萬像素CCD  &#13;<br> 呢部NDigital最強賣點係其CCD面積同普通135菲林一樣大，即係36×24mm，有效像素達到六百萬，相片最高解像度為3,040×2,016，令相片輸出至較大尺寸都可保持相片細緻度。快門速度為32至1/8,000秒，就算極昏暗環境都可以長時間曝光，閃光燈可達到1/250秒同步。相片感光度（ISO）分別為25至400，在光源充足底下以ISO25感光速度拍攝，可提升不少相片細緻度，不會出現一般數碼相機暗位「起渣」嘅情況。</fontstyle></spanclass></p><p><spanclass><fontstyle>可連拍三張最高畫質  &#13;<br> NDigital除支援JPEG壓縮格式記錄外，同時支援TIFF及RAW兩種不壓縮高解像格式，適合專業攝影師將相片放大。最厲害係就算以最高解像度嘅RAW格式拍攝，都可達到每秒三張嘅連環快拍速度（3fps）。記錄媒體對應CompactFlashTypeI及II，支援1GBMicroDrive，對於經常拍攝高解像相片人士尤其適合。電池則使用四粒2A電，跟機送四粒2A充電池。</fontstyle></spanclass></p><p><b> 天祥攝影器材</b> &#13;<br> 查詢電話：27221265</p></body></html>