<html><header><meta charset="utf-8"><title>本田有計劃推售四門Integra</title></header><body><h1>本田有計劃推售四門Integra</h1><p>近來，本田車廠嘅轎車類表現失色，早已被迷你K-Car、MPV同高性能跑車所迎頭趕上；廠方有見及此，更不惜改變一貫策略，繼早前有傳佢哋會替熱賣嘅S2000Roadster加上硬頂開賣外，佢哋近期另一款響本土、北美及香港市場皆有唔錯業績嘅新款Integra（即港版極品RSX），亦考慮添上四門加長版嘅高性能房跑車，以刺激沉靜下來嘅轎車類。若然成事的話，呢款高性能Integra四門房跑車，大有機會響2003年正式登場，佢除咗沿用一台2.0公升i-VTEC偈（馬力220匹）之外，車架同車廂陳設鋪排會係全新結構；相信新車嘅推出，會對豐田Altezza及快將到港嘅Mazda6，會有一定衝擊㗎！</p></body></html>