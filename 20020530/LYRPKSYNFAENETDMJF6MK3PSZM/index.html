<html><header><meta charset="utf-8"><title>警隊合約花落誰家？</title></header><body><h1>警隊合約花落誰家？</h1><p>好多讀者都知道前線警務人員都會加用手提電話做輔助通訊器材，一來較輕細，二來如果需要長時間向上級報告時，用手機就唔會佔據「小露寶」條線咁耐。而舊年第一期試驗就由「橙台」得到合約，不過今年推行第二期時，就有啲冧巴去咗「C記」度。照計「橙台」嘅價錢應該可以殺晒𠺝？於是王子即刻搵各界友好問問，原來因為阿Sir「行咇」好多時要到埋啲橫街窄巷，有某啲位置會「潛咗水」，所以就要「強者」出馬喇。各位讀者又試估吓，喺天水圍同黃埔，邊個台最堅呢？&#13;<br>手機方面，上一批用「落機呀6120」，效果幾好，所以警隊今次繼續幫襯「落機呀」。如果情報冇錯，應該係「3310」，此文見報時應該分發咗部份落各環頭。王子在此奉勸各位阿Sir，唔好飛線落部「公機」度，同埋唔好用嚟講私人電話，Download歌仔就更加唔好，費事俾審計處踢爆啦！</p></body></html>