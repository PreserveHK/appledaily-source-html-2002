<html><header><meta charset="utf-8"><title>採訪手記：<br>國內記者人海戰術駭人</title></header><body><h1>採訪手記：<br>國內記者人海戰術駭人</h1><p>中國是全球最多人口嘅國家，所以到濟州採訪嘅傳媒工作者亦多過人，部份外國記者見到龐大記者團都嚇咗一跳。<br> &#13;<br> <spanclass>包旅遊車採訪 &#13;<br> 為方便到「中文球場」採訪中國隊操練，中國記者團就包了兩架旅遊車，唔少正在守候國足嘅外國記者，都以為係球隊專車，其實係過百名記者一齊到埗嘅墟冚場面，在場一位巴西記者同愛爾蘭記者都畀呢啲「人海戰術」嚇窒。&#13;<br> 同巴西記者傾開，因為巴西將會同中國比賽，自然成為眾中國記者訪問對象，當然有問到點睇中國隊、球員同米路天奴域；不過佢哋好老實咁講，對中國球員認識唔深，但由第一日採訪中國隊開始已經不停被問呢類問題，當正佢係間諜一樣，但係佢話咁受中國記者歡迎都幾開心。<br> &#13;<br> <spanclass>國內老記房間遭爆竊 &#13;<br> 講開國內記者，日前就發生咗一位中國記者所住酒店房被人爆竊，唔見咗二百萬韓圜現金同證件，加埋攝影器材，總共約損失六百萬韓圜。最重要係事發嘅酒店喺小記住個間嘅後面街，似乎南韓所謂標榜安全世界盃，只係顧到球員安全，無預到記者，認真擔心。</spanclass></spanclass></p></body></html>