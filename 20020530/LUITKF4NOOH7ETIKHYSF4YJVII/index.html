<html><header><meta charset="utf-8"><title>平價發現HOLGA×LOMO</title></header><body><h1>平價發現HOLGA×LOMO</h1><p>有睇開日本雜誌《RELAX》的話，都知有Lomo專頁期期大講特講，而Lomo已經由專賣自家品牌相機發展成一個國際性的SnapShot網站，當中不得不提是有大量新機種在內介紹，相信各潮流人已去過晒！但又知唔知，呢兩日Lomo又更新網頁，再介紹出一部相機：HOLGA閃燈版。本來相機日日都有新出冇乜特別，但呢部機特別在係美國攝影教育的指定用相機，唔少喺紐約攝影學院讀書的朋友，大學教授都指定採用，今次再被Lomo發揚光大，各潮流人睇見都流口水，由於相機用塑膠鏡片及機身，故解析度極低，所以相片會較粗及黃，但有另類攝影感受，此外用的係120底片，又可以無限次多重曝光，玩到好多唔同效果，網上訂都係30美金，可以一試，重可以得到Lomo精美紀念品！睇完報道，可能你已想畀錢買，重以為自己好型！抵？其實香港一早有得賣，$70冇閃燈版，$100有閃燈機種！去紅磡廣場睇睇啦！&#13;<br>&#13;<br>網址：<ahref>www.lomo.com&#13;<br>宇宙（27736003）&#13;<br>地址：紅磡廣場23A地舖</ahref></p></body></html>