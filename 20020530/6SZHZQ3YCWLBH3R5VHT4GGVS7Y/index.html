<html><header><meta charset="utf-8"><title>張柏芝否認厭食：我有一百零八磅</title></header><body><h1>張柏芝否認厭食：我有一百零八磅</h1><p>張栢芝昨午在中環為新片《絕世好B》開工，其間因喉嚨不適，請假兩小時往看醫生。&#13;<br> 對於有雜誌指栢芝患上厭食症，現時體重只有九十磅，栢芝昨日透過經理人公司回應說：「都冇根據，我𠵱家有一百零八磅，佢哋咁寫令我家人好擔心，會嚇親我媽咪。我要澄清，我每年都有bodycheck，日日開工都食得瞓得，點會有厭食症？」&#13;<br> 昨日六時許，栢芝仍在中環中央廣場開工，引來大班記者採訪。栢芝說：「影相唔講嘢呀，唔好再話我厭食症呀。」<br> &#13;<br> <spanclass>駕新車疑訪男友 &#13;<br> 此外，昨早有讀者報料謂看見栢芝駕着其粉紅色MiniCooper新車，直駛中環半山，不知是否往霆鋒位於舊山頂道的寓所。栢芝經理人李小姐昨在電話中說：「冇可能，霆鋒都唔喺香港。」&#13;<br> 而謝霆鋒昨日五時多，演出完慈善騷後由北京返港。問到近日有人目睹他常往片場探栢芝班，霆鋒說：「唔緊要，都慣咗，反正又冇相，冇所謂啦。」&#13;<br> 霆鋒離開機場後先往九龍法國醫院探朋友病，然後便往加德士油站，換領三個世界盃足球名星公仔，他表示碧咸公仔會送給梁漢文，奧雲則會轉贈陳奕迅。之後霆鋒便返回中環錄音室。&#13;<br> 採訪、攝影：卓美娟、彭琮然</spanclass></p></body></html>