<html><header><meta charset="utf-8"><title>黃皮紅肉西瓜</title></header><body><h1>黃皮紅肉西瓜</h1><p>黃色果皮嘅西瓜並唔係新品種，喺早兩、三年前我已經食過，呢款黃皮西瓜，果肉同一般西瓜無分別，依然係紅色，呢種品種主要嚟自台灣，由於佢黃咁咁嘅色澤，台灣人統稱佢為金美人，Size唔大，一個最重大概只有五磅多，食味唔錯，清甜多汁，最緊要係核唔多，暫時喺超市至搵到。</p><p><spanclass><fontstyle>夜香花提早登場  &#13;<br> 夏天煲冬瓜湯又點少得加夜香花，佢種獨特香味，同冬瓜好合拍。&#13;<br> 每年六月至九月底係夜香花盛產期，呢幾日我行過部份菜檔已經可以搵到佢，不過價錢稍為貴咗啲，一斤要三十零蚊，不過因為夜香花多用嚟滾湯，用量唔會多，大家每次可以買二、三両返去配冬瓜煲湯都可以㗎啦，可以令啲湯好味啲，計落都唔算貴啦！</fontstyle></spanclass></p><p><spanclass><fontstyle>馬友焗製香口  &#13;<br> 馬友魚好鬼大條，分分鐘有成八斤重，買嘅時候當然係斬件買。呢排多咗馬友賣，我肥師奶耐不耐都會買啲做餸。而其實唔好見馬友咁大條就以為啲肉一定好粗，其實食落都算幼細，而多脂肪的就最適宜用焗製嘅方法去煮。用少少鹽醃幾個鐘，用錫紙包好，焗熟加牛油就非常香口，保證小朋友一定鍾意食。</fontstyle></spanclass></p></body></html>