<html><header><meta charset="utf-8"><title>股壇瀏覽器：兆晉消息陸續有來</title></header><body><h1>股壇瀏覽器：兆晉消息陸續有來</h1><p>兆晉國際（491）噚日停牌，宣布發行1600萬元新股及現金收購艾維通訊設備49％。黑客話今次只係開始，日後重有一連串行動跟住嚟，淨係睇管理層拒評和黃（013）入股一事就知道蘊藏玄機啦。此股今日復牌，有機會炒上0.20元水平。不過，阿虎見到此股噚日托高後，即有炒家出貨。&#13;<br> 噚日唔少公司抽水，淨係冠捷（903）及上海置業（1207）就已經合共抽水6.47億元，炒開二三線股嘅游資好容易被抽乾。大市現正開始調整，玩二三線股小心為妙。<br> &#13;<br> <spanclass>華脈變相賣殼 &#13;<br> 華脈無線通信（499）停牌，公布發行51％擴大後新股收購香港泰信，變相將控制性股權出售。據聞復牌後，股價會大幅炒上，短期目標為0.20元。&#13;<br> 上海首富周正毅旗下盈榮集團（1104）與建聯通（067）噚日一度分別大升14％及9.6％，其中傳出周正毅快將國內地產項目注入盈榮。不過，兩股午後有壓力，升幅收窄。&#13;<br> 華晨中國（1114）傳出資產將被國家收回，股價自然有壓力，噚日股價一度跌5.2％，但見里昂入市力撐，估計買盤係來自幕後人士。&#13;<br> Cookie話，聽講幕後人士頂得相當辛苦。華晨噚日同時宣布，市場期待已久嘅中華轎車合資計劃已經獲中國政府批准，唔知對股價有幾大支持？如果資產被國家收回傳聞屬實，震撼性一定大過合資計劃獲批准。&#13;<br> 阿　虎</spanclass></p></body></html>