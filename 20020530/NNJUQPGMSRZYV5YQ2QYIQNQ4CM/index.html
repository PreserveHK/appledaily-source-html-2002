<html><header><meta charset="utf-8"><title>一味窩輪：雞仔注諗9117</title></header><body><h1>一味窩輪：雞仔注諗9117</h1><p>期指結算前夕，個市唔掂，大成交大藍籌嘅Call輪，隻隻唔妥，威水輪自然係啲Put輪。滙豐（005）、新地（016）、長實（001）、和黃（013）等藍籌嘅Put輪，搶晒鏡頭。呢類大藍籌嘅Put輪，𠵱家先至上車，風險好大，驚住期指挾完好友倉之後，個市彈番上去。過去8日，恒指已經散咗6嚿，再試低啲唔奇，但試完之後反彈更加唔奇。&#13;<br> 如果想玩Put輪，有1隻細細注可以諗吓，就係國泰Put輪9117。國泰（293）昨日企定喺12.35元，冇升跌。國泰去年盈利大跌，PE去到62.7倍，今年業務復甦，但點計都重係PE好高，股價上極有限。&#13;<br> 9117今年11月到期，現價15.4仙，溢價8.8%，槓桿率8倍。只宜雞仔注，大注難轉身。&#13;<br> 昨日Call輪有出色表現嘅，只有中海油Call輪。中海油（883）收10.95元，升25仙，帶起Call輪。<br> &#13;<br> <spanclass>中海油Call輪博唔過 &#13;<br> 9275升16%，1762升13%，9195升12%，9175升11%。呢批中海油Call輪，除9275外，隻隻都幾乎平水，但博唔過，因為驚住正股過高會有調整。&#13;<br> 章　盛</spanclass></p></body></html>