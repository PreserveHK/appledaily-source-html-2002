<html><header><meta charset="utf-8"><title>《PrisonerofWar》扮戰犯諗計逃獄</title></header><body><h1>《PrisonerofWar》扮戰犯諗計逃獄</h1><p>《PrisonerofWar》以二次大戰做背景，主角係特種部隊隊員，不過就唔係玩上陣殺敵，而係扮演一名盟軍戰犯，諗計點同班戰友由德軍監獄逃出生天。&#13;<br>《PrisonerofWar》分成兩部份進行，首先玩家必須熟習監獄周遭環境，順便擬定逃走路線。而第二步則是情報收集，透過和其他倉嘅戰友傾談，你將可以獲得唔少寶貴情報，其間重會有很多擁有專業技能嘅人物幫你手。不過咪忘記監獄守衞森嚴，假如你在指定時間（如食飯）玩失蹤或於禁區俾人發現，就注定被捉去打靶收場，某程度上玩法同《MetalGearSolid》的確有啲相似。重會有多款SubGame畀你玩，好似賭番兩手贏吓煙仔咁，體驗吓做監躉嘅滋味都幾搞嘢。&#13;<br>&#13;<br>文：方樂鵬</p><p><spanclass><fontstyle>PrisonerofWar  &#13;<br> 發行：Codemaster&#13;<br> 開發：WideGames&#13;<br> 發售日期：未定</fontstyle></spanclass></p></body></html>