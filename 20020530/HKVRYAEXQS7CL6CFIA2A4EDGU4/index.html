<html><header><meta charset="utf-8"><title>電腦新產品：<br>桌面扮手提　i-Buddie市價一半搶客</title></header><body><h1>電腦新產品：<br>桌面扮手提　i-Buddie市價一半搶客</h1><p>香港地寸金尺土，好多人都會選購一體式手提電腦，代替傳統桌面機，雖然呢類用家並非真正有戶外使用嘅需要，不過就可慳番唔少放電腦嘅空間，可惜目前一部P4級手提電腦，閒閒哋都接近二萬蚊，呢類用家就要留意今日介紹唔使九千蚊嘅i-BuddieA928喇。&#13;<br>&#13;<br>記者、攝影：徐影龍</p><p><spanclass><fontstyle>i-BuddieA928規格表  &#13;<br> 處理器：P42GHz&#13;<br> 記憶體：256MB&#13;<br> 硬碟：20GB&#13;<br> 光碟機：24×CD-ROM&#13;<br> 顯示屏：14.1"TFT&#13;<br> 網絡插頭：56K及LAN&#13;<br> 體積：332(W)×281(D)×39.7(H)mm&#13;<br> 重量：3.18kg</fontstyle></spanclass></p><p><spanclass><fontstyle>桌面架構Notebook外形  &#13;<br> 呢部P4級手提電腦可以做到唔使九千蚊，最主要原因係機內硬件架構以桌面電腦為依歸，採用普通P4處理器及較平嘅DDR記憶體，加上不設內置鋰電池，成本自然比真正手提電腦平一大截，對於毋須戶外使用嘅人士可謂非常適合。若真的有需要，亦可另購對應嘅外置式鋰電池。由於採用桌面電腦架構，故此在硬件升級上亦算方便，只需幾百蚊就可將記憶體升級至512MB，又或換更大容量嘅硬碟，只要拆開機底兩粒螺絲便可自行更換。&#13;<br> i-BuddieA928除P42GHz處理器型號外，另有一款P41.6GHz型號，所用配件全部一樣，售價則平$1,100，約賣$7,899，重有另一款則採用AMDAthlonXP1800+處理器，底板晶片組改為SiS740及961，圖像及音效功能大致相若，價錢為$7,699，比P41.6GHz型號再平二百。</fontstyle></spanclass></p><p><spanclass><fontstyle>機能一般插頭吸引  &#13;<br> i-BuddieA928目前最頂級型號採用P42GHz處理器，底板晶片組則為SiS650同961，已整合圖像及音效功能，表現尚算可以，當然不及另加配接卡好。由於硬碟仍然用番手提電腦嘅2.5"型號，只有20GB容量，安裝WindowsXP及《OFFICE》等軟件後，若再儲存大量數碼相片及MP3檔案，便顯得有點緊迫。光碟機方面只配有24×CD-ROM，不可讀取DVD影碟及燒錄光碟，升級需完全拆開機殼，對普通用家嚟講難度甚高，算係一大敗筆。&#13;<br> 除處理器外，其他機能只算一般，不過擴充插頭卻非常吸引。有齊基本插頭如VGA、Parallel之餘，重加入四個最新嘅USB2.0高速傳輸插頭，可接駁各式USB2.0周邊，亦可用番舊有USB1.1周邊。機內設有一個FireWire（IEEE1394），可接駁DV攝錄機，在電腦編輯影片，可惜係硬碟只有20GB，剪輯DV影片有啲吃力。除接駁一般CRT大芒外，亦可透過S-Video接駁大電視，睇碟或打機都唔會局限係14.1"LCD度。</fontstyle></spanclass></p><p><br> &#13;<br> <spanclass><fontstyle>有別一般安裝程序  &#13;<br> 跟機不設任何版本Windnows作業系統，需自行購買及安裝，幸好底板支援光碟開機，安裝上較以往容易得多。雖然冇Windows送，不過就跟一隻RedHat嘅ThizLinuxv6.0作業系統，首次安裝上亦冇難度，問題係大部份用家都用唔慣，兼且唔支援Windows程式，相信大家都唔會安裝。&#13;<br> 如安裝Windows，之後可放入另一隻跟機CD，呢隻碟主要係幫用家安裝機內硬件嘅驅動程式，安裝程序全自動，值得一讚，來來回回大概重新啟動電腦十次便正式完成所有硬件Driver嘅安裝，新手都應付到。</fontstyle></spanclass></p><p><br> &#13;<br> <spanclass><fontstyle>記者意見  &#13;<br> 抵讚：手提電腦外形夠晒慳位，價錢亦比同級機差不多平一半。&#13;<br> 要彈：冇磁碟機及可充式鋰電池，只得CD-ROM有點Outdate。&#13;<br> &#13;<br> <spanclass><fontstyle>RooteckTechnologyLtd  &#13;<br> 查詢電話：29470868</fontstyle></spanclass></fontstyle></spanclass></p></body></html>