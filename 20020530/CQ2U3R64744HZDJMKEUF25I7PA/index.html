<html><header><meta charset="utf-8"><title>股海實戰錄：大市轉淡　提高警覺</title></header><body><h1>股海實戰錄：大市轉淡　提高警覺</h1><p>美股周二復市繼續跌，杜指跌122點，1萬點亦失守，多個藉口俾淡友質低期指結算，恒指午市跟隨期指急跌，收11430，跌150點。&#13;<br> 恒指走勢進一步轉淡，250日線目前喺11376，配合其他技術指標嚟睇，失守機會唔細，所以唔值得博反彈，除非有特別利好消息出現，否則就算有反彈，上面關卡重重，回頭再跌穿機會相當大，目前較實在嘅支持位喺11000附近，呢排不妨專心去睇波，靜待港股完成調整。<br> &#13;<br> <spanclass>有機下試11200-11000 &#13;<br> 趙飛雲自己雖然唔太鍾意造淡，但順勢而行係正確策略。恒指短期跌近250日線可能先反彈，第一個阻力裂口底部11500，第2個阻力位係5月橫行區底部11600，第3個阻力位20日線（現處11708），如見恒指反彈之後，無力破關回頭，將係買入恒指Put輪9049嘅機會，因為恒指若回頭跌破250日線，下試11200至11000機會相當大，可在上述區域伺機獲利。&#13;<br> 港股轉弱，但二三線股仍有個別炒得不亦樂乎，似乎唔受恒指轉弱影響。不過，大市氣氛唔好，無論炒乜股，都應提高警覺，特別係二三線股，一旦回落，會跌到你唔信。&#13;<br> 趙飛雲</spanclass></p></body></html>