<html><header><meta charset="utf-8"><title>　　姚珏演奧斯卡電影 - 李八方</title></header><body><h1>　　姚珏演奧斯卡電影 - 李八方</h1><p>最近大學搶尖子學生爭到頭崩額裂，噚日中大舉行嘉獎禮，多謝捐贈獎學金嘅善長。其中一位獎學金得主身世可憐，要靠綜援過活，仍努力考到獎學金讀醫科，連嚟觀禮嘅魯平媳婦、小提琴家姚珏都聽到眼濕濕。&#13;<br> 姚珏話自己十一歲起就靠獎學金讀書。話說小提琴家IsaacStern喺七九年文革結束後，第一個走去北京、上海指導音樂學子，更將中國之行拍攝成紀錄片《從毛澤東到莫札特》，八一年獲得奧斯卡最佳紀錄片獎，姚珏就係當年片中嘅小小音樂家；而八一年被IsaacStern選中去美國讀音樂，住宿學費全免，一個禮拜有二十蚊零用錢。&#13;<br> ﹙圖﹚中大校長李國章將得獎學生大晒冷，請埋魯平媳婦姚珏、逸夫校董方劉小梅一齊觀禮。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>