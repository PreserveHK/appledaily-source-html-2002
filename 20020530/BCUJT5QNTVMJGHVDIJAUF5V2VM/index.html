<html><header><meta charset="utf-8"><title>掃平貨：<br>唔使一千元買名牌靚表</title></header><body><h1>掃平貨：<br>唔使一千元買名牌靚表</h1><p>𠵱家經濟唔好，樣樣都要慳，但手表呢類必需品又唔可以缺少，幾百蚊買隻電子表，行街睇戲就冇問題，要襯斯文上班服就始終唔夠睇頭。今次呢個手表開倉，以斯文款式為主打，法國品牌MONTANA、瑞士GREENWICHLONDON、日本YuppiesTOKYO等名牌均有，唔單止採用水晶表面甚至鑲上晶石，部份更係Mango、張美妮等藝人擁有嘅靚表，𠵱家全部唔使一千蚊，的確抵買。&#13;<br>&#13;<br>記者：張穎倫　攝影：林栢鈞、陳偉強</p><p><spanclass><fontstyle>女裝G.M.T.鑲滿晶石  &#13;<br> 想買限量生產手表嘅朋友，一定對瑞士嘅G.M.T.手表有興趣，事關佢每款手表，全球都只會限量生產199隻，更喺表底刻上生產編號，並有出世紙證明，相當嚴謹。呢款鑲滿晶石嘅女裝表款，真皮表帶配襯水晶表面，更採用鋁質表身，極之輕巧。另一方面，羅馬字樣同夜光時針，令用家能清楚睇到時間，方形表面更係今年流行款式，女孩子點都要有隻傍身。</fontstyle></spanclass></p><p><spanclass><fontstyle>YuppiesTOKYO潮流貴氣  &#13;<br> 有睇開日本雜誌嘅朋友都可能會見過YuppiesTOKYO嘅手表，賣點係表款富潮流氣息，再配襯閃閃晶石，睇落好有貴氣。好似呢款女裝晶石手表，兩邊鑲上共16粒晶石，閃得嚟又唔算誇張，再襯埋粉藍色表帶，配搭青春自然。𠵱家購買更送多一條黑白表帶，隨你替換。</fontstyle></spanclass></p><p><spanclass><fontstyle>迷彩Look夠長青  &#13;<br> 雖然今年冇話特別興迷彩Look，但每年夏天總會有迷彩Look嘅產品出現，絕對長青。所以呢款YuppiesTOKYO採用迷彩綠表帶，啱晒鍾意實際嘅朋友。而且呢款表亦採用晶石鑲嵌外框，外圈所用嘅晶石，更比表冠上嘅大粒，層次分明。</fontstyle></spanclass></p><p><spanclass><fontstyle>GREENWICHLONDON有品味  &#13;<br> 鍾意格仔表帶嘅朋友，呢款GREENWICHLONDON嘅女裝表就一定啱心水。事關佢嘅卡其色黑白格仔表帶，Fashion味極之濃厚，襯衫容易，感覺又有品味。再加上佢除咗外框鑲有大量晶石外，表面則只有4粒晶石，Cut晒所有數字，非常簡潔。</fontstyle></spanclass></p><p><spanclass><fontstyle>新款MONTANA首次咁平  &#13;<br> MONTANA呢個法國品牌，出開嘅表都有唔少人捧場，喺市場中都有一定地位，所以今次由$3,200減到$980絕對係史無前例。好似呢款女裝OL表，採用水晶表面，由表帶以至表盒都以真皮製造，絕對高貴。表面雖然只得24mm，但一樣有日曆顯示，表殼更採用不規則凹凸線條設計，表款獨特精巧。</fontstyle></spanclass></p><p><spanclass><fontstyle>LAVIAN青春粉色膠帶  &#13;<br> 天氣炎熱，唔少女孩子都會覺得粉色嘅表帶，睇落比較清爽。所以呢款法國LAVIAN除咗有一條粉藍色表帶外，更會送多一條粉紅色表帶，可以任你替換。呢款表鑲上大量晶石，效果閃閃生輝，配上白表面和羅馬數字，啱晒年輕少女。</fontstyle></spanclass></p><p><spanclass><fontstyle>男裝推介  </fontstyle></spanclass></p><p><spanclass><fontstyle>水晶表面超薄外殼  &#13;<br> 嚟自瑞士嘅GREENWICHLONDON，主打超薄外殼最出名。好似呢款男裝鋼表，雖然表面都有32mm直徑，但外殼卻只厚5mm，絕對夠薄。表帶選用11珠帶，表面放棄用數字或羅馬字，而改用12粒晶石，再配埋水晶表面，一貫瑞士表的風格。</fontstyle></spanclass></p><p><spanclass><fontstyle>抵買CHRONOGRAPH  &#13;<br> 喺芸芸表款之中，擁有三圈計時嘅CHRONOGRAPH永遠都係表迷嘅摯愛。之不過一般CHRONOGRAPH最平都要過千蚊一隻，如果有牌子的話，閒閒哋幾千蚊都實不為過。所以呢款法國設計嘅MONTANA就絕對抵買。擁有40mm特大表面，超級型仔，而且更有埋日曆顯示，CHRONOGRAPH之中唔係隻隻有。此表乃瑞士製造，以及有200米防水功能，絕對係男士們的首選！</fontstyle></spanclass></p><p><spanclass><fontstyle>多功能表款靚  &#13;<br> 呢隻同樣都係全球限量199隻嘅G.M.T.男裝表款，除咗表款得體，功能亦絕不失禮，佢有齊表面三圈計時功能，又有日曆提示，更厲害連星期顯示都有埋，絕對係有姿勢有實際之作。</fontstyle></spanclass></p><p><spanclass><fontstyle>開倉資料：  &#13;<br> 永昇名錶行&#13;<br> 電話：25777197&#13;<br> 地址：北角屈臣道2-8號&#13;<br> 海景大廈A座1101室&#13;<br> 開倉日期：即日起至6月30日&#13;<br> 營業時間：10:00am-7:00pm</fontstyle></spanclass></p></body></html>