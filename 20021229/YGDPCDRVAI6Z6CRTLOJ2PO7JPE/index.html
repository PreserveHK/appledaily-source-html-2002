<html><header><meta charset="utf-8"><title>孤寡三口謝讀者捐款</title></header><body><h1>孤寡三口謝讀者捐款</h1><p>「收到捐款真係好開心，六千幾蚊對我哋好重要，𠵱家申請咗調遷，呢筆錢會儲起等搬屋嘅時候用，幫補交搬遷按金同埋買新嘅電熱水爐。」四十二歲的阿蘭連聲感謝說。<br> &#13;<br> <spanclass>全心照顧仔女 &#13;<br> 阿蘭四十五歲的丈夫阿棠，早前疑不堪失業及欠債打擊跳樓死亡，遺下兩名分別九歲及六歲的兒女，生活無依。其夫原任職玉石雕刻師傅，乃家庭的經濟支柱。近年，很多玉石加工的生意紛紛轉移北上發展，他一度開工不足，其後，更開始失業，致入不敷出，遂瞞着妻子向朋友借錢以支付每月的伙食費用。&#13;<br> 為了孩子的生活，夫婦較早前已領取綜援金維生，以解燃眉之急，詎料，其夫突然跳樓身亡。生活貧困的阿蘭無力殮葬亡夫，蘋果日報慈善基金即時從「殮葬專戶」撥款一萬二千元。近日，孤寡三口喜獲讀者捐款六千三百九十元，助紓其經濟壓力。&#13;<br> 「目前我重未接受到佢已經死咗嘅事實，咪當佢去咗其他地方工作，重未返屋企；之前同囡囡講爸爸死咗，佢都好唔開心；𠵱家我都唔敢諗太多，淨係想畀心機照顧啲仔女，遲啲搬咗屋之後再作打算。」阿蘭雙眼泛紅嗚咽地說。	捐款編號：C0728&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>