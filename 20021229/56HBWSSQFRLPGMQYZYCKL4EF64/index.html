<html><header><meta charset="utf-8"><title>家事居道：<br>別致時計迎接倒數</title></header><body><h1>家事居道：<br>別致時計迎接倒數</h1><p>一年容易又倒數，鑑於家裏的舊笨鐘，不太準時，累我年年都慢電台或電視台兩三拍，今日我決定去舊迎新，換個靚鐘，走入旺區才知鐘款變得日新月異，時而是相機，時而玩伸縮，癲到黐在鍋底，亦得！咁開心，真想送個給朋友，但聽聞送鐘唔好意頭，點好呢？唔理啦，買咗先，轉頭問吓街坊破解妙計。&#13;<br>記者：楊一凡　&#13;<br>攝影：陳穎、楊錦文</p><p><spanclass><fontstyle>萬字夾時$480  &#13;<br> 像壓平了的遮骨，細數之下有12條，骨端旋一旋，咦！即係萬字夾囉，幾得意喎，既可指示時間，又可楔卡片、寶麗萊、抽獎券、平安符、電費單……咁當眼，想扮唔記得，都唔得啦。（ad:lib）</fontstyle></spanclass></p><p><spanclass><fontstyle>兩條光棍$250  &#13;<br> 時分二針相依為命的簡約設計，是為你留個創作餘地。在牆上自畫時刻，讓孖針有小驚喜；以偶像掛畫打底，讓他提你惜光陰；乾脆掛它在心口，人肉計時四圍走；總之，玩極都有。（azonaa02）</fontstyle></spanclass></p><p><spanclass><fontstyle>相對濕度$1,180  &#13;<br> 四正實淨的S.O.S.L.Airfield，一大兩細鐘面，很是一絲不苟，賣相極嚴謹。大鐘計時，左下圓計濕度，右下圓是溫度，一鐘三用，實惠實際。（ad:lib）</fontstyle></spanclass></p><p><spanclass><fontstyle>美式桌球$960  &#13;<br> 以球棍作時針和分針，彩色桌球當時刻，底下墊上桌球枱的例牌草綠色，一場美式桌球計時賽隨時開始，由你vs時間，你有信心戰勝它嗎？（ad:lib）</fontstyle></spanclass></p><p><spanclass><fontstyle>天線波波$650  &#13;<br> 12條粗版收音機天線上，插着素口素面的波波，六百幾蚊乜都無？錯！話明係天線，長短任你拉，雪白的波波，讓貓癡貼心肝照，讓Honey貼儍豬的貼紙相，讓我貼周杰倫的型仔相。隨時換畫，大家開心。&#13;<br> （azonaa02）</fontstyle></spanclass></p><p><spanclass><fontstyle>響鬧相機$190  &#13;<br> 說是相機，三歲細路都唔信，一睇都知係跳字鐘啦，但它還曉響鬧喎，按按頭頂的掣，右上角的紫外光燈亮起來，照吓張一千蚊紙先；深夜有急事，襟一襟，鐘底燈泡仔「叮」着，一照就乜都睇通睇透，不用鑿壁偷光。（minimal）</fontstyle></spanclass></p><p><spanclass><fontstyle>Pan底朝天$228  &#13;<br> 光在Pan底貼上時針，很難激發購買慾，但給Pan鐘墊張日本報紙，再加個白木框，當堂懷舊Feel滿瀉，總覺得買一個，放在廳可間接提升個人品味。（kimihe）</fontstyle></spanclass></p><p><spanclass><fontstyle>逐頁計時$998  &#13;<br> 若然你工作過勞，以致失眠心煩，不妨買個分分鐘都眼眨眨的百頁鐘回家，佢眨你眨，眨多兩眨，自然入睡，你唔休息，眼皮都要啦。百頁鐘可掛牆及座枱，就晒你張睡床需要。（kimihe）</fontstyle></spanclass></p><p><spanclass><fontstyle>破解送鐘厄運  &#13;<br> 送鐘跟送終同音，所以送禮揀鐘是大忌，但充滿智慧的中國人在製顧忌的同時，又巧妙地想到破解厄運的方法，說的不止是我送鐘畀你，你畀返一蚊我，當買鐘，除此以外，街坊們還有其他妙法，即場睇睇。</fontstyle></spanclass></p><p>&#13;<br> &#13;<br> &#13;<br> &#13;<br> <b> 店舖資料</b> &#13;<br> ad:lib（82010627）&#13;<br> 地址：銅鑼灣東角道24至26號東角駅108號舖&#13;<br> &#13;<br> azonaa02（28080606）&#13;<br> 地址：銅鑼灣百德新街22至36號明珠城地下&#13;<br> &#13;<br> kimihe（23122008）&#13;<br> 地址：尖沙嘴加連威老道41A興明樓一樓A&#13;<br> &#13;<br> minimal（23692328）&#13;<br> 地址：尖沙嘴加連威老道嘉蘭圍利時商業中心一樓120舖</p></body></html>