<html><header><meta charset="utf-8"><title>一味窩輪：利豐輪9186較實際</title></header><body><h1>一味窩輪：利豐輪9186較實際</h1><p>恒指雖跌，但隔晚美國宣布嘅去年第4季GDP數據靚過預期，啲炒家憧憬貨品輸美會好番，「美國出口概念」股利豐（494）同德昌（179）雙雙跑贏大市，逆市而升。利豐升35仙，德昌漲25仙。&#13;<br> 利豐有兩隻Call輪，9015同9186。9015（7月到期）收1.56元，升10.6%，溢價13.2%，槓桿率7倍。9186收33仙，升10%，溢價3.7%，槓桿率3.3倍。&#13;<br> 利豐做出口生意，業績同美國經濟息息相關。美國經濟好，有概念可炒，但問題係，利豐PE已經唔低，往績33.7倍，現年度預測PE唔會低過30倍好多，再升空間有限。但股價又唔似會大跌，始終有班基金佬踢上踢落。炒利豐Call輪，只適宜快買快賣，低買高賣。兩隻輪中，9186溢價冇咁高（槓桿率自然細啲），比較實際。<br> &#13;<br> <spanclass>9185靚過9015 &#13;<br> 德昌得9185一隻Call輪，收98仙，升2仙而已。8月到期，溢價14.4％，槓桿率9.4倍。正股上落格局，9185跟上跟落，如果炒美國復甦概念，同利豐Call輪9015比較，值博率高啲。&#13;<br> 章盛</spanclass></p></body></html>