<html><header><meta charset="utf-8"><title>兄長病逝失業弟無力殮葬</title></header><body><h1>兄長病逝失業弟無力殮葬</h1><p>阿權自幼與兄長阿安相依為命，手足情深。日前四十三歲的兄長阿安因鼻咽癌病逝，令阿權十分傷心，同時他要強忍着悲痛，四出籌錢辦理亡兄的身後事。蘋果日報慈善基金即時撥款，助阿權支付兄長的殮葬費，解其燃眉之急。</p><p>「過年前醫生發現阿哥體內嘅癌細胞開始擴散，需要留醫接受深切治療；年初十晚我接到醫院電話，知道阿哥有生命危險，可惜當晚我趕到醫院，已經見唔到阿哥最後一面。」面容憔悴的阿權黯然表示。&#13;<br> 三十九歲的阿權，多年來與阿安相依為命，兄弟倆在港並無其他親人。「阿哥早幾年返大陸娶咗個老婆，點知舊年阿哥證實患鼻咽癌後，阿嫂就冇晒音信，我同阿哥一直冇辦法聯絡到佢！」</p><p><spanclass>社署津貼不足結帳 &#13;<br> 獨身的阿權續歎謂：「阿哥做開搬運工人，一有病已經保唔住個飯碗。呢幾個月佢身體愈嚟愈虛弱，好多時腳腫兼食唔落飯，我就日日煲粥、薏米水同榨蘿蔔汁餵佢飲，等佢有多啲營養。」&#13;<br> 由於本港經濟不景，阿權自己亦陷入經濟困境，「我做咗好多年運輸工人，公司生意愈嚟愈差，成日冇工開，前排我去工會報讀咗幾個再培訓課程，諗住學識電腦、文書處理同簿記後比較容易搵工，點知依然好難有嘢做，惟有靠攞綜援同阿哥捱得一日得一日。」&#13;<br> 如今阿安猝死，阿權仍未平復悲慟心情，便要為籌錢辦理亡兄的身後事而四出奔走。「我打算將阿哥遺體火化，安奉喺佛堂，因為佢生前好誠心信佛，想死後用佛教儀式殮葬，但我向社會福利署申請咗殮葬津貼後，重欠九千幾蚊先夠找數，呢幾日我惟有周圍搵朋友借錢，想辦法應付。」&#13;<br> 蘋果日報慈善基金了解阿權的情況後，已即時從「殮葬專戶」撥款一萬元，助阿權購買亡兄阿安的骨灰龕及靈位等費用，解其困境。&#13;<br> 捐款編號：C0478&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>