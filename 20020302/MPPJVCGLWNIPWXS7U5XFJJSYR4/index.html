<html><header><meta charset="utf-8"><title>好姨與舞男啟華跳貼身舞</title></header><body><h1>好姨與舞男啟華跳貼身舞</h1><p>薛家燕（好姨）、鄧萃雯及吳啟華昨日到元朗為新劇《LovingyouII之大陸舞男》開工，講述富太好姨與鄧萃雯到鴨店見識，好姨更與飾演賣藝不賣身的舞男吳啟華大跳貼身拉丁舞。&#13;<br> 好姨說：「之前《皆大歡喜》班同事笑我話我發霉咁耐，跳舞實生硬晒，𠵱家拍呢類戲覺得好開心，成個人都後生咗咁，不過我唔敢去（鴨店）見識。」<br> &#13;<br> <spanclass>啟華學女友口音 &#13;<br> 若現實中有後生仔追，好姨會否接受？她笑說：「我會enjoy，唔使用好多錢就得，大女有時見我着得靚靚去街，都會問我係咪有約會。」&#13;<br> 而與好姨拍跳舞戲的吳啟華則說：「我做鴨要講唔純正嘅廣東話，要學我女友（金巧巧）咁呀。」&#13;<br> 採訪、攝影：王崇穎</spanclass></p></body></html>