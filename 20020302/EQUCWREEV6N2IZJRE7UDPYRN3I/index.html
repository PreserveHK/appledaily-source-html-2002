<html><header><meta charset="utf-8"><title>被指蠢鈍兼公開沐浴照<br>孫佳君：我冇嬲羅兆輝</title></header><body><h1>被指蠢鈍兼公開沐浴照<br>孫佳君：我冇嬲羅兆輝</h1><p>孫佳君昨日一臉病容地往銅鑼灣，出席由她主演的電影《殺手阿一》記者會。&#13;<br> 對於前男友羅兆輝日前在某周刊踢爆二人的情侶關係，又指孫佳君蠢，叫她買五百萬元股票，變成買了五百萬股股票，累羅兆輝要為她償還一千萬元，羅兆輝更把她浸在浴缸的照片公開。&#13;<br> 孫佳君昨日出席記招時似有備而來，她心平氣和地說：「其實我只係略略睇過，冇詳細睇內容，但我自己就冇乜意見，亦唔會嬲佢，總之，無論人點樣變，呢個世界點變都好，羅生（羅兆輝）都係我好朋友。」&#13;<br> 羅兆輝日前揚言孫佳君曾對他表示自己是她一生中的最愛，孫佳君昨日說：「已經係以前嘅事，我唔想再就個別事件去回應。」<br> &#13;<br> <spanclass>「唔覺佢癲」 &#13;<br> 問孫佳君可覺得羅兆輝大爆女星性史「冇品」？孫佳君竟說：「每個人都有言論自由，總之佢登我啲相我都冇嬲佢，但我哋真係好耐冇聯絡。」&#13;<br> 而對任港秀日前陪羅兆輝往英國，孫佳君說：「我冇睇到，我唔會再喺呢個時候評論佢花唔花心，總之佢對啲女星評頭品足，我係第一次聽佢講，我唔覺佢癲，或者遲啲我會主動聯絡佢，但𠵱家唔方便。」而孫佳君出席完記者會後，便匆匆與助手返回老家新加坡。&#13;<br> 採訪：甘比&#13;<br> 攝影：羅德光、娛樂突發組</spanclass></p></body></html>