<html><header><meta charset="utf-8"><title>手機PDA大特賣Nokia7110唔使$300</title></header><body><h1>手機PDA大特賣Nokia7110唔使$300</h1><p>新機當然多人追捧，但一些經典舊機亦不乏捧場客，話晒都曾經風魔一時，當收藏品又得，耐不耐拎出街用，的確夠晒出位。不過，部份經典舊機唔係要搵就有，真係可遇不可求。有興趣買舊型號的用家就要留意，明日星光電訊就進行手機及PDA特賣，大部份手機售價由$198-$699不等，好似諾記蕉王7110就只係$298，而最平嗰部$98就有交易，要買平價舊型號就趁早，皆因貨量有限，賣完就無。&#13;<br>&#13;<br>記者：招佩珊</p><p><spanclass><fontstyle>諾記蕉王三百蚊有找  &#13;<br> 家陣手機的確選擇多，但講到外形設計好似部部都差唔多，有時諗番起某些舊型號，初初推出時真係叫人眼前一亮，印象深刻，就好似有「蕉王」之稱的Nokia7110，三年前水貨以接近九千大元的超高價開賣，其後行貨登場都差唔多要四千，家陣要買呢部一代蕉王都只係$298。另外，Motorola三頻WAP機P7689只需$599；而當年出名機身夠薄的NECDB2000，$298就有交易。</fontstyle></spanclass></p><p><spanclass><fontstyle>超薄PalmVisorEdge$600平賣  &#13;<br> Handspring的VisorEdge，最大賣點是採用金屬外殼及只得11mm的薄身設計，當時新機一出，有唔少用家都因其型仔外形而即刻換機，以四千買部水貨亦在所不計。若然家陣喺市面上搵到現貨，大概要$1,200-$1,300，而特賣價就只係$600。另外，有部份屬於陳列品的PDA如Palmm505、PalmVx及iPAQH3630，三、四百蚊都有一部，不過數量極少，每款型號約有5部。</fontstyle></spanclass></p><p><b> 星光電訊特賣場</b> &#13;<br> 日期：8月27至31日&#13;<br> 時間：上午11:00至晚上7:30&#13;<br> 地址：觀塘開源道72-80號溢財中心5樓B室(觀塘地鐵站B2出口)&#13;<br> 查詢電話：31028787&#13;<br> 備註：收現金，以信用卡付款會收取3%手續費。</p></body></html>