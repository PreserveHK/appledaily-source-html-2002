<html><header><meta charset="utf-8"><title>　　麥紹棠冇劉德華咁高調 - 李八方</title></header><body><h1>　　麥紹棠冇劉德華咁高調 - 李八方</h1><p>影星劉德華與天幕之間的官司，充份反映商場變化。八方較早時遇到天幕主要股東、中建電訊主席麥紹棠（鬍鬚麥），問起佢呢件事。當然，事件涉及官非，佢都唔係咁方便講得太多，但鬍鬚麥仍強調對方太高調……佢話由始至終，佢都係以投資者角度睇整件事。&#13;<br> 唔講官非，鬍鬚麥就講佢兩個仔：大寶和細寶（麥浚龍，洋名Juno），兩人都不欲子承父業，故此都做其他工作。佢話自己唔係出錢力捧Juno，但同意Juno進軍樂壇前有一個要求，就係Juno的歌、舞「首先要過到佢嗰關」。&#13;<br> 另外，講到大寶去搞雜誌，鬍鬚麥話同佢約法三章，若能令《號外》三個月內轉虧為盈，就「有得諗」，結果大寶做得到，於是獲得父親出資支持出版年輕人雜誌《milk》，而呢本雜誌第四個月就有錢賺喇。&#13;<br> （圖）影星劉德華咁紅，都幾難唔高調。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>