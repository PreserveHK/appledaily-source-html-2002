<html><header><meta charset="utf-8"><title>新車速報：<br>古典與High-tech　光岡Galue3.0</title></header><body><h1>新車速報：<br>古典與High-tech　光岡Galue3.0</h1><p>近期城中嘅名人名車，可數到呢部出自光岡（Mitsuoka）嘅Galue四門仿古高級轎車；佢唔止有多位商賈名人追捧，就連城中靚女歌手李彩樺（Rain），早前亦曾親身到車行睇車㖭！咪睇部車嘅包裝咁古典，查實內裏設備都不知幾豪華同High-tech，絕對係一部講求品味同個性嘅座駕呢！	&#13;<br>&#13;<br>記者、攝影：陳偉林	</p><p><spanclass><fontstyle>人手製作受注目  &#13;<br> 來自日本光岡汽車嘅Galue，之所以咁受車迷注目，皆因佢外表嘅裝飾同包裝，大部份均以人手製作，諸如電鍍鬼面罩、頭燈、細燈同指揮燈，重有前後金屬泵把同尾燈編排，絕非一般轎車可及；而新加入嘅倒車視像系統（另加$9,770），重能夠為你帶出多一份可靠安全感㖭！</fontstyle></spanclass></p><p>&#13;<br> <spanclass><fontstyle>車廂鋪排豪邁吸引  &#13;<br> 雖然賣相咁典雅，惟車廂鋪排卻見豪邁吸引，前後高級真皮座椅，除前排附有電控功能外，軟滑厚身嘅地氈鋪排，加埋闊落嘅空間感，均予人有一份舒適感。設備配搭方面，除電窗、門邊電鏡及電天窗外，重有原廠恒溫冷氣連高級音響組合，另外重有一套High-tech多功能電腦監控裝置，絕對媲美到高級轎車嘅水準㗎！</fontstyle></spanclass></p><p>&#13;<br> <spanclass><fontstyle>引擎柔韌有力　又寧靜  &#13;<br> 呢款Galue用上一台口碑出眾嘅3.0公升V6偈，匹配4前速自動波，駕駛暢順富勁度外，軟硬適中嘅懸掛結構，加上高效能嘅制動系統，除有唔錯嘅循迹表現外，重予人有收放自如嘅安全體驗㖭！咁你話呢部Galue3.0，又豈止係一部只單靠外表嘅高級轎車咁簡單呢！</fontstyle></spanclass></p><p>&#13;<br> <spanclass><fontstyle>光岡GalueDeluxe3.0規格  &#13;<br> 引擎：2987ccV6DOHC&#13;<br> 馬力：240ps/6400rpm&#13;<br> 扭力：31.5kgm/3600rpm&#13;<br> 傳動：4前速自動波，後輪驅動&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：215/50R17DunlopSPSport&#13;<br> 尺碼：5140×1770×1450mm&#13;<br> 軸距：2800mm&#13;<br> 車重：1620kg&#13;<br> 新車售價：$463,900（標準版）&#13;<br> 車輛提供：恒昌汽車（24782877）</fontstyle></spanclass></p></body></html>