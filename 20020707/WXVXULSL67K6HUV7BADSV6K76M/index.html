<html><header><meta charset="utf-8"><title>兒童天地：<br>電子發聲玩具　學得投入</title></header><body><h1>兒童天地：<br>電子發聲玩具　學得投入</h1><p>要讓小朋友開開心心地吸收知識，最好就係從遊戲中學習，嫌一般智力遊戲或書本唔夠互動的話，以下介紹的一眾電子發聲玩具就好玩兼具互動感，小朋友可以從玩具中學習英文、數字、顏色，甚至地理知識，有得玩又有得學，小朋友的學習能力自然大大提升。&#13;<br>&#13;<br>記者：區佩嫦&#13;<br>攝影：林栢鈞、黃子偉&#13;<br>ImageKid：愷蕎</p><p><spanclass><fontstyle>WinniethePooh唱歌學字  &#13;<br> 小妹妹最鍾意玩毛公仔，若然毛公仔識講嘢就更加Perfect，好似呢隻WinniethePooh，會播《Londonbridgeisfallingdown》等18首兒歌的音樂，小朋友可以邊聽邊唱。隨公仔附送紅外線遙控器，當阿Pooh發問時，小朋友便可利用紅外線遙控器回答問題。&#13;<br> &#13;<br> 適合歲數：3歲或以上&#13;<br> 電源：4粒AA電芯（公仔）2粒AA電芯（遙控器）&#13;<br> 尺寸：約10吋半高、10吋半闊&#13;<br> 售價：$299（各大百貨公司）</fontstyle></spanclass></p><p><spanclass><fontstyle>蟲蟲教你數字和顏色  &#13;<br> 想1歲的小朋友開始學識數字和分辨顏色的話，呢條蟲蟲就最啱。佢最可愛係唔會問你問題，只要你按着蟲蟲的腳，佢就會講出腳上的數字和顏色，等你從中學習，有得玩，小朋友自然學得開心又輕鬆。蟲蟲底部重有轆，小朋友可以拖住蟲蟲行街街，夠晒得意。&#13;<br> &#13;<br> 適合歲數：1歲或以上&#13;<br> 電源：3粒AA電芯&#13;<br> 尺寸：約7吋高、9吋半長&#13;<br> 售價：$199.9（玩具反斗城）</fontstyle></spanclass></p><p><spanclass><fontstyle>學習機械人  &#13;<br> 講到外形吸引，小記就推介呢個機械人發聲玩具，玩具以學習英文串字、英文生字、數學、邏輯等遊戲為主，足足有20個遊戲任你玩，夠晒多樣化。除咗可以自己一個人玩之外，更可將兩部機連結，互相比拼一番，更具挑戰性。&#13;<br> &#13;<br> 適合歲數：4歲或以上&#13;<br> 電源：2粒AA電芯&#13;<br> 尺寸：11吋高、9吋闊、9吋深&#13;<br> 售價：$395.1（UNY）</fontstyle></spanclass></p><p><spanclass><fontstyle>電子書學正確發音  &#13;<br> 呢本電子書以一個手提電腦型的主機及一本共32頁的書為主，只要將書插入主機內，然後按“GO”掣，電子書便會開始閱讀該頁的內文，小朋友學生字之餘又聽到正確的讀音；將書上附有的魔術筆輕輕一觸其中一個生字，佢更會將該字的讀法及串法讀出。媽咪又可依照小朋友的程度而另購書本，有音樂、數學、科學、地理等，十足十百科全書。&#13;<br> &#13;<br> 適合歲數：4歲或以上&#13;<br> 電源：4粒AA電芯&#13;<br> 尺寸：約19吋闊、12吋半深&#13;<br> 售價：$459.9（玩具反斗城）</fontstyle></spanclass></p><p><spanclass><fontstyle>地球儀學國家知識  &#13;<br> 小朋友只要用魔術筆輕輕一指地球儀上的地方，地球儀便會將該地方的名稱、人口數字、面積、貨幣等資料詳詳細細咁話畀你知，小朋友足不出戶都可以知道世界各地的資料，好過慢慢睇地理書籍。&#13;<br> &#13;<br> 適合歲數：8歲或以上&#13;<br> 電源：4粒C電芯&#13;<br> 尺寸：約14吋高、11吋闊&#13;<br> 售價：$799.9（玩具反斗城）</fontstyle></spanclass></p><p><spanclass><fontstyle>動物樂園學英數  &#13;<br> 呢個英數學習樂園，可學習到英文字母、音樂、圖形等。村莊內的每間店舖代表不同遊戲，如麵包店學習英文字母、雜貨店則教數目字等，只要將3隻公仔放在店前的感應器中便可玩遊戲。&#13;<br> &#13;<br> 適合歲數：3歲或以上&#13;<br> 電源：4粒AA電芯&#13;<br> 尺寸：6吋高、16吋闊、12吋深&#13;<br> 售價：$449.1（UNY）</fontstyle></spanclass></p><p><br> &#13;<br> <spanclass><fontstyle>店舖資料  &#13;<br> WinniethePooh&#13;<br> 查詢電話：24088381&#13;<br> 玩具反斗城（27309462）&#13;<br> 尖沙嘴海運大廈地庫032號舖&#13;<br> UNY（28850331）&#13;<br> 太古城中心二期</fontstyle></spanclass></p></body></html>