<html><header><meta charset="utf-8"><title>　　謝偉俊向茶餐廳偷師 - 李八方</title></header><body><h1>　　謝偉俊向茶餐廳偷師 - 李八方</h1><p>噚日出席香港創業互助協會嘅「法律超人」謝偉俊，幾年前打破行規，列明各種服務價錢，備受行家批評。原來呢個構思係嚟自茶餐廳餐牌同埋價目表，而影響佢咁做嘅，係一個可憐女人。&#13;<br> 幾年前謝偉俊入亞視做訪問，有個女化妝師因為無萬幾二萬蚊辦離婚，十幾年來同老公都做緊分居夫妻，謝律師後來免費幫佢搞掂，事件亦令佢好不忿行內高收費同冇訂明實際費用，於是學足茶餐廳嘅餐牌咁，寫明每項服務嘅費用，結果發到風生水起，𠵱家已有四間律師行，律師拍檔增至十人，員工也有成百人。&#13;<br> 佢話「一流嘅人做九流嘅嘢，cheap唔cheap最緊要係個心點諗，到最後成功咗冇人會話你九流，而係話你一流！」&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>