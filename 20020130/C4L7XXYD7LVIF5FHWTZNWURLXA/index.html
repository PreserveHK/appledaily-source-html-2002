<html><header><meta charset="utf-8"><title>新車速報：<br>美女與野獸　瑪莎拉蒂SpyderCambiocorsa</title></header><body><h1>新車速報：<br>美女與野獸　瑪莎拉蒂SpyderCambiocorsa</h1><p>被喻為美學與跑車雙結合嘅瑪莎拉蒂Spyder，加上喬治亞羅（Giugiaro）嘅筆觸，難怪備受車迷所矚目；最近，代理運嚟首批右軚版，配有半自動波嘅SpyderCambiocorsa到港，我哋特意找來有美人胚子嘅前馬來西亞小姐張鎧潼（Samantha），與呢部狠辣跑車合譜出一段美女與野獸嘅戀曲。&#13;<br>&#13;<br>記者：陳偉林　攝影：陳偉強　服裝：SistyrMoon&#13;<br>髮型：HairCorner　化裝：Oasis</p><p><br> &#13;<br> <spanclass><fontstyle>汽車美學表露無遺  &#13;<br> 呢部瑪莎拉蒂Spyder，跟早前HardTop嘅3200GT跑車可謂同出一轍，惟改配上電篷軟頂後，更覺有一分獨特美。而在於Samantha眼中，經由喬治亞羅設計嘅Spyder，渾圓流暢嘅線條，可謂美態盡現，又豈止專為男性而設計嘅跑車呢！</fontstyle></spanclass></p><p><spanclass><fontstyle>傳統與科技迸發創意  &#13;<br> 既獨特又富拉丁情懷嘅座艙設計，Samantha覺得好有高雅嘅貴氣感，響傳統造車嘅工藝上，滲入有不少尖端科技嘅元素；取材自法拉利嘅F1半自動波連軚環推桿控制，重有輕觸式電篷開關，以及集多功能於一身嘅AV系統、恒溫冷氣同免提電話系統，均予人留有深刻印象。</fontstyle></spanclass></p><p><br> &#13;<br> <spanclass><fontstyle>勁爆輸出不羈盡見  &#13;<br> 而最令Samantha愛不惜手嘅，會係駕着呢部瑪莎拉蒂Spyder，於場上馳騁嘅感覺；電子油門嘅敏銳反應，令引擎猛然加速，黏背脊嘅感受更令人有High嘅印象，你大可以肆意加速，惟狂野本色盡現，卻予人有難以駕馭嘅觀感，好在部車有超卓嘅Brembo制動器，再加埋ABS連EBD嘅裝置，倒有收放自如嘅效果呢！</fontstyle></spanclass></p><p><tableborder><tralign><tdcolspan><spanclass><fontstyle><b> 張鎧潼點睇部車</b>    <tralign>  <tdcolspan><spanclass><fontstyle><b> 優點</b>    <tralign><td> 1.</td> <td> 部車線條好靚，睇位又唔難，女士們揸起上嚟會好有自豪感。</td>  <tralign><td> 2.</td> <td> 想唔到部車嘅加速力咁厲害，黏背脊嘅感覺好High，而且重帶點驚嚇感。</td>  <tdcolspan><spanclass><fontstyle><b> 缺點</b>    <tralign><td> 1.</td> <td> 部車嘅設備好High-tech，尤其係一套波箱嘅操控，事先要熟習一番。</td>  <tralign><td> 2.</td> <td> 部車力大無窮，愈揸愈有點難以駕馭嘅感覺，不易馴服。</td>   </tralign></tralign></fontstyle></spanclass></tdcolspan></tralign></tralign></fontstyle></spanclass></tdcolspan></tralign></fontstyle></spanclass></tdcolspan></tralign></tableborder></p><p><tableborder><tralign><tdcolspan><spanclass><fontstyle><b> 瑪莎拉蒂SpyderCambiocorsa規格</b>    <tralign><td> 引擎：</td> <td> 4244ccV8DOHC</td>  <tralign><td> 馬力：</td> <td> 390ps/7000rpm</td>  <tralign><td> 扭力：</td> <td> 46.0kgm/4500rpm</td>  <tralign><td> 傳動：</td> <td> 6前速半自動波，後輪驅動</td>  <tralign><td> 懸掛：</td> <td> （前）雙搖臂；（後）雙搖臂</td>  <tralign><td> 制動：</td> <td> （前）透氣碟；（後）透氣碟（ABS）</td>  <tralign><tdrowspan>輪胎： <tdrowspan>（前）235/40ZR18PirelliPZeroAsimmetrico  <tralign><td> （後）265/35ZR18PirelliPZeroAsimmetrico</td>  <tralign><td> 尺碼：</td> <td> 4303×1822×1305mm</td>  <tralign><td> 軸距：</td> <td> 2440mm</td>  <tralign><td> 車重：</td> <td> 1720kg</td>  <tralign><td> 0-100公里：</td> <td> 5.0秒</td>  <tralign><td> 極速：</td> <td> 283km/h</td>  <tralign><td> 平均耗油：</td> <td> 6.23km/L</td>  <tralign><td> 新車售價：</td> <td> $1,138,000</td>  <tralign><td> 車輛提供：</td> <td> 快意汽車（28080978）</td>   </tralign></tralign></tralign></tralign></tralign></tralign></tralign></tralign></tralign></tdrowspan></tdrowspan></tralign></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></p></body></html>