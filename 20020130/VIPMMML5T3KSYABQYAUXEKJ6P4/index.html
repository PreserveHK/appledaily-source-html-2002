<html><header><meta charset="utf-8"><title>三菱LancerEvo.VIII　明年面世</title></header><body><h1>三菱LancerEvo.VIII　明年面世</h1><p>日本方面傳來消息，話三菱車廠除替LancerEvo.VII推出半自動波版嘅GT-A型號外，廠方更計劃響2003年，推售全新一代LancerEvo.VIII，主因係要迎合世界越野車賽（WRC）嘅規定，以圓重奪呢項賽事嘅寶座嘛！據知，新車造型會以呢一代LancerEvo.VII為主，惟賣相會來得更見辣味外，一台2.0公升Turbo偈，馬力會調升至286匹左右，惟扭力則仍維持喺39.5kgm嘅水平。至於電子傳動及避震系統，由於獲得不少賽戰數據，以及有不錯評價嘅關係，故廠方只會作出強化改良，相信日後新車響電子ACD及AYC嘅輔助下，會有更佳嘅循迹表現呢！</p></body></html>