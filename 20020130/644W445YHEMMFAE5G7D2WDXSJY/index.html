<html><header><meta charset="utf-8"><title>股海實戰錄：新地可趁勢短炒</title></header><body><h1>股海實戰錄：新地可趁勢短炒</h1><p>期指結算前夕，港股重上萬一點，重要係靠電訊股帶動反彈，好友果然神乎其技。有老友話，如果唔係咁，啲輪點樣搵人買？&#13;<br> 噚日表現最搶眼當然係中移動（941）同和黃（013），雖然有人唔同意佢哋上升嘅理由，但一樣照升畀你睇。&#13;<br> 和黃噚日升破50日線（現處74.40元），屬轉勢訊號。不過，霸菱對於和黃收購環球電訊有保留，調低和黃2001年盈利預測27%，投資評級降至持有。睇圖買和黃Call輪要留意好淡鬥法嘅情況，慎防中招。至於中移動，愈嚟愈覺唔係一般人玩嘅股票，更何況窩輪呢！<br> &#13;<br> <spanclass>小敲滙豐輪9030 &#13;<br> 大市如果繼續反彈，相信滙豐（005）唔能夠唔升，如果升穿20日線89.60元，將上試50日線92.10元，雖然正股水位唔太吸引，但窩輪就相當和味，比聯滙豐備兌認購證9030數據最靚，可以小敲。買正股則揀新地（016），新地係強勢藍籌，噚日重上50日線（現處63元），如果升穿65元，又會再試吓70元。近期樓盤好賣，新地上升都算出師有名，係較有短炒價值嘅藍籌股。</spanclass></p></body></html>