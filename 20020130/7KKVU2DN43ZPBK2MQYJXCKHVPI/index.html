<html><header><meta charset="utf-8"><title>笠頭黨始祖RAFSIMONS02新作品率先睇</title></header><body><h1>笠頭黨始祖RAFSIMONS02新作品率先睇</h1><p>早已說過，潮流界興起的蒙面笠頭恐怖分子Look之搞手唔係拉登、唔係Number(N)ine，而係比利時的RAFSIMONS。&#13;<br>講RAFSIMONS，又係另一個由谷底反彈的故事；由於「西門」多年來只鍾情搞男裝系列，缺乏闊太名媛支持終弄致嚴重虧損（要知全世界名牌時裝都靠做名人闊太生意），最後宣布結束於比利時的大本營，並開始涉足各類雜誌媒體。直至F/W01，RAFSIMONS以幪面恐怖分子帶領其軍事主義重返時裝界，隨即引來各品牌有樣學樣……抄也！&#13;<br>01RAFSIMONS叫好又叫座，而02新貨經已上場，睇睇今季又有幾多件係銀包甘願「蓬門為君開」的好貨色？&#13;<br>&#13;<br>記者：陳嘉文　攝影：周旭文</p><p><spanclass><fontstyle>RAFSIMONS&#13;<br> 02Summer新貨速睇  &#13;<br> 02Summer的「西門」依然秉承其ClassicVSTrash,CheapVSChic口號，早前搶到無貨兼人氣高企Punk仔衞衣，今季再接再厲，更難得係今勻Size合乎正常人比例，唔似Winter嗰批超Oversize！不過最遺憾係今季主打嘅頭巾，一條都無得返！</fontstyle></spanclass></p><p><spanclass><fontstyle>口號衛衣  </fontstyle></spanclass></p><p><spanclass><fontstyle>軍Look恤  </fontstyle></spanclass></p><p><spanclass><fontstyle>Punk仔Tee  </fontstyle></spanclass></p><p>售賣點：I.T(21678287)&#13;<br> 中環皇后大道中8號地下</p><p><spanclass><fontstyle>RAFSIMONS檔案  &#13;<br> 1968年於比利時出生，與比利時六子之一的MartinMargiela同是畢業於安特惠普AnterpAcademyofFineArt，並主攻修讀IndustrialDesign；1995年於米蘭首次展出其男裝系列，其後更把基地遷往巴黎，並舉辦時裝展覽。RAFSIMONS的設計意念喜以傳統英式校服注入Punk之元素，並將兩者極端意念混合，如早年ClassicVSTrash,CheapVSChic的無袖西裝。</fontstyle></spanclass></p><p>除設計男裝外，RAFSIMONS與其女友VeroniqueBranquinho亦曾替RUFFORESEARCH設計皮衣；00年10月更在UniversityofAppliedArts的FashionDepartment任教授。而在99年小休期間，他更開始涉足各類雜誌媒體，曾與攝影師DavidSims推出影集《IsolatedHeroes》，此外，更擔任01年二月號《i-D》的客席編輯，炮製了「Heroes」專輯。</p><p><spanclass><fontstyle>經典笠頭Look大家一齊抄  &#13;<br> 坦白講，潮流界煲到㷫烚烚的Number（N）ine，論新意真係欠奉！設計師宮下貴裕（TakahiroMiyashita）擺明車馬就係抄「西門」先生作品；由早期學院派滲入壞孩子Style到近期的Neckerchief恐怖分子Look，可謂跟到足！</fontstyle></spanclass></p></body></html>