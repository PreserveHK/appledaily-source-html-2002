<html><header><meta charset="utf-8"><title>新車速報：<br>奧迪A41.8TMultitronic換波箱更好玩</title></header><body><h1>新車速報：<br>奧迪A41.8TMultitronic換波箱更好玩</h1><p>德國奧迪新款A4車系，早前推出配備5前速手波及Quattro恒式四驅裝置嘅A41.8TQuattro型號，並以唔使33萬嘅價錢推售，大受車迷追捧；惟要迎合喜歡自動波車嘅車迷，廠方近期又運嚟全新配上一套6前速Multitronic半自動波箱嘅A41.8TMultitronic型號，雖然刪減咗原有Quattro裝置，但其順滑轉檔及敏捷嘅加速感，倒可彌補一切，而且維持原有售價，更教普羅車迷為之興奮呢！&#13;<br>記者、攝影：陳偉林</p><p><spanclass><fontstyle>點解我會抵買？  &#13;<br> 事關我換咗一台6前速Multitronic半自動波箱，加上軚盤+/-按鍵操控，駕駛輕鬆又自在；另外，雖然廠方刪減咗Quattro恒式四驅系統，但仍維持原有合理嘅售價，令我較其他同級車更具競爭力。</fontstyle></spanclass></p><p><spanclass><fontstyle>跑車桶椅吸引出眾  &#13;<br> 然而，新車另一個賣點會係車廂前排一雙桶形跑車椅，給乘客有出眾嘅靠貼感外，全方位電控調校及可前後伸縮嘅腿墊，亦係一大優點。其次，全車更備有四門電窗、門邊電鏡、電天窗外，重有原廠恒溫冷氣及高級音響，還有前後十個不可或缺嘅安全氣袋保護，委實設備齊全又可靠呢！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>Multitronic半自動波有新觀感  &#13;<br> 早前，筆者對奧迪一套Multitronic半自動波箱，感覺輕柔順滑，但嫌缺少一分加速爆炸力，較原來另一套Tiptronic半自動波裝置似有不足。惟今趟試駕呢部新款A41.8TMultitronic型號，感覺截然兩樣，加速感覺較為強烈，或許由於新車刪減咗一套Quattro恒式四驅也說不定；再者，6個波檔選擇，匹配軚盤+/-轉檔按鍵，更能迎合香港路面需要。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>引擎表現切合需要  &#13;<br> 新A4備有多個引擎型號選擇，惟呢台1.8公升Turbo偈低轉高扭力輸出，加上較細嘅TurboLag反應，更能切合香港彎多路斜及經常停車開車嘅需要。至於話新車刪減咗一套Quattro恒式四驅系統，惟本身附有一套Sporty懸掛裝置，以及ESP電子牽引系統，令走彎仍保持有出色嘅穩定性。</fontstyle></spanclass></p><p><spanclass><fontstyle>奧迪A41.8TMultitronic規格  &#13;<br> 引擎：1781cc直4DOHCTurbo&#13;<br> 馬力：150ps/5700rpm&#13;<br> 扭力：21.4kgm/1750-4600rpm&#13;<br> 傳動：6前速Multitronic半自動波箱，前輪驅動&#13;<br> 懸掛：（前）四連桿&#13;<br> （後）雙搖臂&#13;<br> 制動：（前）透氣碟&#13;<br> （後）碟式（ABS）&#13;<br> 輪胎：205/55R16&#13;<br> MichelinPilotPrimacy&#13;<br> 尺碼：4547×1766×1428mm&#13;<br> 軸距：2650mm&#13;<br> 車重：1415kg&#13;<br> 極速：219km/h&#13;<br> 0-100公里：9.2秒&#13;<br> 平均耗油：8.2L/100km&#13;<br> 新車售價：$328,000&#13;<br> 車輛提供：合迪汽車（25281862）&#13;<br> &#13;<br> &#13;<br> &#13;<br> &#13;<br> <spanclass><fontstyle>試後簡評  &#13;<br> <b> 優點</b> &#13;<br> 外形：好有一分歐陸房跑車個性外，重予人有一分活力之感。&#13;<br> 車廂：全真皮布置富氣派外，前排桶形跑車椅極具跑車意識。&#13;<br> 設備：媲美高級轎車配搭，全車10個安全氣袋保護性強。&#13;<br> 操控：6前速Multitronic半自動波，有更佳嘅扭力分配，加速順滑流暢。&#13;<br> &#13;<br> <b> 缺點</b> &#13;<br> 1.車廂色調布置乏味，稍欠一分時尚美。&#13;<br> 2.一台1.8公升Turbo偈，中、後段表現欠勁度。</fontstyle></spanclass></fontstyle></spanclass></p></body></html>