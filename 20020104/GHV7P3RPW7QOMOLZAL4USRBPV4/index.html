<html><header><meta charset="utf-8"><title>地產多聲道：盈暉臺睇樓客贏家具</title></header><body><h1>地產多聲道：盈暉臺睇樓客贏家具</h1><p>潮流興睇樓有嘢送，較早前長實（001）荔枝角盈暉臺搞睇樓送家具抽獎，收到過千份參加表格，重喺日前頒獎，總共有4位得獎者，買家同睇樓人士各佔一半。盈暉臺嘅入伙紙預計短期內可以批出，發展商就喺紅磡海逸豪園漁人碼頭商場搭建緊一個新示範單位，估計月中可以開放參觀。到目前為止，盈暉臺已經賣咗近八成單位。&#13;<br> 長實廣播道星輝豪庭增設嘅「明日之星深造獎學金」活動日前亦頒咗獎，3個得獎者各獲得10萬蚊獎學金，發展商重增設咗9個優異獎。&#13;<br> 另外，過去每年都搞大型周年聚餐嘅美聯物業，今年就有改變，由各區（共分7區）自己搞番，總行就提供資助，重會喺今個月8號搞抽獎派對，美聯同香港置業會有近3000人出席，到時會送出過百份禮物，主要喺現金獎，最高達10萬蚊。&#13;<br> 蘭西</p></body></html>