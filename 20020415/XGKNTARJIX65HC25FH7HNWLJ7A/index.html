<html><header><meta charset="utf-8"><title>用車報告：<br>豐田Granvia用家報告寬敞舒適</title></header><body><h1>用車報告：<br>豐田Granvia用家報告寬敞舒適</h1><p>近年，豪華七人MPV可算係近年車壇嘅新寵兒，不少歌影視明星、商賈富豪都會以呢類車款作座駕，有不少車輛更係經常要往來中港兩地㖭；而今日《用車報告》嘅主角豐田Granvia，就係其中一個好例子喇。究竟經常要駕駛呢部豐田Granvia，往來中港兩地工作嘅唐先生，除覺得此車空間寬敞舒適之外，重對佢有啲咩評價呢？大家不妨一齊嚟睇睇。&#13;<br>&#13;<br>記者：鄭達基　&#13;<br>攝影：陳偉林</p><p>唐先生滿意原因</p><p><spanclass><fontstyle>原因一  &#13;<br> <spanclass><fontstyle>外形吸引空間寬敞  &#13;<br> 經常要往來中港兩地工作嘅唐先生認為，若想喺如此長途嘅車程中，能夠擁有一個舒適嘅乘車或駕駛環境，就必需擁有寬敞嘅車廂空間；而豐田Granvia就正好切合呢個要求，因為佢除咗擁有闊大嘅車廂外，三排以高級真皮鑲嵌而成嘅座椅，亦能增強乘坐舒適度，配合Granvia本身嘅雙趟門設計，乘客進出車廂時亦變得方便。除此之外，呢部Granvia更裝有全車包圍，望落亦見魅力十足㗎。</fontstyle></spanclass></fontstyle></spanclass></p><p><spanclass><fontstyle>原因二  &#13;<br> <spanclass><fontstyle>設備齊全乘坐舒適  &#13;<br> 唐先生又認為Granvia嘅車廂設備甚為齊全，使用時亦見方便；當中前、中排之間及車窗皆備有窗簾，從而可保障車上乘客嘅私隱。另外，此車一台3.4公升V6偈加速力強勁，匹配一套4前速全自動波箱，因而令新車能有出眾嘅性能表現，而此車更備有一套四驅系統，就算喺濕滑嘅路面時，仍能有充裕嘅循迹性。同時，唐先生又覺得Granvia行車時十分寧靜，並無太大嘅噪音傳入車廂；配合高級真皮座椅，因而令車上每位乘客，都能夠感受到一個舒適愜意嘅旅程享受。</fontstyle></spanclass></fontstyle></spanclass></p><p><spanclass><fontstyle><b> 缺點</b>   &#13;<br> <spanclass><fontstyle>車身較高泊車有限制  &#13;<br> 至於缺點方面，唐先生覺得Granvia嘅車身稍高，出入部分舊式停車場時或會有些許不便；而唐先生又略嫌Granvia車身較闊，喺泊車時要扭多兩手軚才可順利泊車。但唐先生相信，若廠方能將上述問題改善過來，定能為其搶回不少分數。</fontstyle></spanclass></fontstyle></spanclass></p><p><spanclass><fontstyle><b> 售後服務</b>   &#13;<br> 唐先生認為富利堡汽車所提供嘅售後服務，絕能令其感到滿意；除新車首年可獲免費保養（損耗性零件除外）之餘，隨後第2至第4年，若用家到富利堡汽車嘅維修服務中心，享用保養服務的話，更只需繳付零件費用及基本檢查費便可。加上服務中心職員專業嘅服務態度、經常有齊各種零件，唔使等候零件抵港才可作修理，以及交車十分準時，亦因而令唐先生感到滿意。</fontstyle></spanclass></p><p>豐田Granvia小檔案</p><p>雖然豐田Granvia自在本港推出以來，一直只由水貨車行引入，但仍受一眾明星及商賈富豪歡迎，以作日常代步嘅座駕或保母車之用，因而令Granvia聲名大噪，同時亦獲得天皇保母車嘅綽號；而各車行亦有為Granvia推出多個特別版本，除加裝包圍外，更會增設各項豪華配備，以迎合不同用家嘅口味。另一方面，現時在港發售嘅Granvia，大都以一台3.4公升V6偈作動力核心，馬力輸出充裕有勁，用以驅動此車可謂綽綽有餘。</p><p>豐田Granvia3.4規格</p><p>引擎：	3378ccV6DOHC&#13;<br> 馬力：	180ps/4800rpm&#13;<br> 扭力：	30.5kgm/3600rpm&#13;<br> 傳動：	4前速自動波&#13;<br> 懸掛：	（前）雙搖臂（後）半拖曳臂&#13;<br> 制動：	（前）透氣碟（後）碟式（ABS）&#13;<br> 尺碼：	4790×1830×1965mm&#13;<br> 輪胎：	205/75R15&#13;<br> 軸距：	2985mm&#13;<br> 車重：	約1950kg&#13;<br> 2002年售價：	約38萬起&#13;<br> 現時售價：	約38萬起</p><p><b> 用家大募集</b> &#13;<br> 如果你係車主，你嘅座駕已落地三個月以上，不論對座駕是讚是彈，我哋都願意將你嘅心聲寫成用家報告，與讀者分享。&#13;<br> 郵寄：香港將軍澳工業邨西駿盈街八號《蘋果日報》副刊「車天車地」版「用車報告」收&#13;<br> 傳真：27420542&#13;<br> 電郵：<ahref>supplement@appledaily.com &#13;<br> （請註明車主姓名、年齡、聯絡電話及車輛型號）</ahref></p></body></html>