<html><header><meta charset="utf-8"><title>一條食街：<br>深井村扺食意菜傳統俄菜</title></header><body><h1>一條食街：<br>深井村扺食意菜傳統俄菜</h1><p>以前入深井只得一個指定動作—食燒鵝。但今時唔同往日，家陣入深井已經變得選擇多多，短短一條深井村就雲集了多國菜式，儼如迷你國際都會。在這裏，你可以用一個價錢食到不同的意大利菜，最啱又乜都想試的為食鬼；想食另類菜式，又有傳統俄國餐廳，地道香濃俄菜一一為你奉上，「國」有各味道，配合不同人的需要。&#13;<br>&#13;<br>記者：黃婉冰&#13;<br>攝影：伍慶泉</p><p><spanclass><fontstyle>$118任食意大利菜&#13;<br> 意大利菜閒閒哋一碟過百元，叫多兩碟就失預算，有見及此，Ciao的老闆推出$118無限時任食三十多款意大利菜，款式久不久就會轉，旨在可以讓客人食得化算。  </fontstyle></spanclass></p><p><spanclass><fontstyle>煙肉大蒜焗石蠔（下）&#13;<br> 鵝肝醬配焗法包（上）  <spanclass><fontstyle>招牌菜  &#13;<br> 食蠔唔一定要食法國蠔先最美味，如果用來焗，反而肥大的美國蠔稍勝，蠔身較肥大肉厚，加芝士、煙肉一齊焗，焗完唔怕縮晒水無啖好食。喜歡肝香又怕膩的人，同樣來自法國鵝肝醬會是最好的代替品，就咁食，口感未免單調一點，加鮮番茄粒塗在焗得香脆的法包上，一脆一軟，食得更滋味。&#13;<br> &#13;<br> <spanclass><fontstyle>試味報告：  生蠔有煙肉碎和芝士相伴，將惹味程度提升，焗過後腥味全消，蠔肉不會變蠔豉。鵝肝醬有法包作平衡，味道沒想像中般濃而且膩，喜歡香口的人，這款會是不錯的選擇。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>蒜茸白酒煮三文魚（左）&#13;<br> 忌廉汁煎龍脷柳（下）&#13;<br> 鮮茄肉汁煎鱸魚柳（右）  &#13;<br> 三文魚、龍脷柳、鱸魚柳無論味道、肉質都各有特色，不同的汁料就起了互補不足的作用，三文魚脂肪較多，用白酒加蒜茸做汁，一濃一淡嗒出鮮味。較濃的忌廉汁當然是配淡味龍脷魚，而鱸魚腥，所以要出動酸香的茄汁搭救，將魚腥味辟走，鍾意食濃味定清淡都必有一款啱口味。&#13;<br> &#13;<br> <spanclass><fontstyle>試味報告：  三文魚煎至七成熟，不太生又不會過於嚡口，白酒汁清香，味道討好。龍脷柳雖然較大路，但忌廉汁調較得剛好，不會太濃稠。鱸魚柳吃不出腥味，肉質嫩滑，以茄汁襯托，配搭有新鮮感。</fontstyle></spanclass></fontstyle></spanclass></p><p><spanclass><fontstyle>翡冷翠牛肚鮮茄燴扁意粉（下）&#13;<br> 雜錦海鮮燴意大利飯（上）  &#13;<br> 一提Firenze（翡冷翠），人人必會想到意大利，但當地人就會想起街邊小檔的牛肚煮意粉，牛肚用茜子(意大利香料)、洋葱、大蒜、乾葱、蒜頭、鮮番茄汁燘3個小時，用來燴意粉，一碟意大利式牛肚麵就這樣誕生。唔食麵可以食飯，有各式海鮮如青口、龍脷柳、蜆肉作配料，伴以用白酒、洋葱和白汁煮成的意大利飯，鮮味、清香俱備。&#13;<br> &#13;<br> <spanclass><fontstyle>試味報告：  第一次食鮮茄汁燴牛肚，雖然沒有港式般濃味，但牛肚味依然，滲着點點鮮茄香，酸酸哋，味道特別。海鮮飯配料豐富，白汁較濃稠，有好香忌廉味，與意大利粉味道各有特色。</fontstyle></spanclass></fontstyle></spanclass></p><p><spanclass><fontstyle>店名：CiaoRistoranteItaliano  &#13;<br> 電話：24964223&#13;<br> 地址：深井深井村85號地下&#13;<br> 座位：80位&#13;<br> 營業時間：中午12時至下午2時半，晚上6時至11時&#13;<br> 付款方法：現金及信用卡(Visa,Master)&#13;<br> 自助餐供應時間：晚上6時至10時半&#13;<br> 收費：星期一至五每位$118，星期六、日及公眾假期每位$138，十歲以下小童半價。&#13;<br> 備註：惠顧自助晚餐必需先預訂座位</fontstyle></spanclass></p><p><spanclass><fontstyle>地道俄菜味香濃&#13;<br> 想不到在深井亦可找到異國風味，新皇后便是唯一一間提供地道俄國菜的餐廳，全店菜式都保留着味道濃郁的傳統特色，就算置身香港，都可以用口感受當地的飲食文化。  </fontstyle></spanclass></p><p><spanclass><fontstyle>俄國炸白菌雞卷$65  &#13;<br> 手榴彈？非也，其實是俄國傳統菜式炸白菌雞卷，用大量雞肉混入鮮蘑菇碎，免治雞肉與蘑菇的分量為三比一，做出來的雞卷才不會散開兼有口感，蘸滿麵包糠炸熟，跟蘑菇牛扒汁，味香濃而不肥膩，令雞卷更添滋味。&#13;<br> &#13;<br> <spanclass><fontstyle>試味報告：  雞卷比想像中更爽口，外層有麵包糠的脆口，雞肉味甚濃，牛扒汁看似又濃又鹹，但入口與雞肉味配搭得剛好，就算沒有牛扒汁，雞卷都相當夠味。</fontstyle></spanclass></fontstyle></spanclass></p><p><spanclass><fontstyle>俄國紅燴牛仔肉$65  <spanclass><fontstyle>記者推介  &#13;<br> 俄國人對汁料非常重視，多汁、濃稠、大量忌廉牛油都是其特色之一，這款紅燴牛仔肉就集齊以上特點於一碟。汁內有豐富俄式鮮忌廉和牛油，配合牛仔肉用火爐熱着，忌廉汁內的牛油就唔會變凍，牛仔肉滾幾耐都無影響肉質，熱辣辣食，別具風味。&#13;<br> &#13;<br> <spanclass><fontstyle>試味報告：  加入大量牛油的忌廉汁入口香滑，不膩不羶，令牛仔肉入口更滑。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>俄式串燒大會配鮮菜沙律(包雪糕、湯、茶或咖啡)$95  &#13;<br> 俄羅斯天氣寒冷，所以菜式都以熱辣辣為最基本要求，串燒便是其中一款既傳統又具代表性的地道菜式。羊肉、牛仔肉、牛柳、雞柳、豬柳先用香葉、茴香、和多種俄羅斯香料醃兩日，燒時用巨型鐵籤串起放在熊熊烈火上慢慢燒，各種肉的耐熱程度不同，所以最考大廚的燒烤手勢，味道香濃亦是串燒的特色之一。&#13;<br> &#13;<br> <spanclass><fontstyle>試味報告：  串燒大會分量頗多，有齊不同肉類，可以一次過品嘗，各款肉都醃得非常之入味，香料味濃，每件肉都帶着肉香和香料味，嗜濃味的人不可錯過。</fontstyle></spanclass></fontstyle></spanclass></p><p>梁生曾於皇后餐廳任職三十年，95年離開，96年就在深井村開了這間新皇后餐廳，更得當年的廚師組成幕後班底助陣，保持着食物的原味。</p><p><spanclass><fontstyle>店名：新皇后餐廳  &#13;<br> 電話：24918833&#13;<br> 地址：深井深井村87號地下&#13;<br> 座位：50個&#13;<br> 營業時間：上午11時半至晚上11時半&#13;<br> 付款方法：現金及信用卡（Visa,Master）</fontstyle></spanclass></p></body></html>