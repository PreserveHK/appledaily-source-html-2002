<html><header><meta charset="utf-8"><title>烹飪熱愛者讀者Bowie平價創意菜</title></header><body><h1>烹飪熱愛者讀者Bowie平價創意菜</h1><p>烹飪熱愛者Bowie好鍾意創作菜式，好似佢今日為大家示範嘅盞鬼波波，就係佢得意之作！只要將油炸鬼切件，釀入餡料再炸就搞掂！呢個菜由創作、製法以至改名都係由Bowie一手包辦，再配埋自製芡汁一起食，味道酸酸甜甜，入口重好爽脆㖭！再飲埋呢碗自創嘅高纖靚湯，有助通便，食完油炸食品後飲用，就冇咁容易肥啦！而且兩款食品都好合乎經濟原則㖭！&#13;<br>記者：葉少萍&#13;<br>攝影：龍宇略&#13;<br>示範：葵涌區讀者Bowie</p><p><spanclass><fontstyle>盞鬼波波自製價$21  &#13;<br> <spanclass><fontstyle>靈感源自咕嚕肉  &#13;<br> 據Bowie話呢個盞鬼波波，係某次食緊又酸又甜嘅咕嚕肉時，突然靈機一足，想出不如將啲肉釀入油炸鬼去炸，再用啲甜甜酸酸嘅醬汁伴食。鍾意烹飪嘅Bowie話，為咗令呢味餸好味啲，試過採用豬肉、蝦肉、魚肉嚟做餡料，經一輪試味後，發現用豬肉做餡，味道最好。&#13;<br> 而呢個咁趣怪嘅名，Bowie話係因為有用油炸鬼，兼形狀好似個波咁，夠晒盞鬼，所以咪叫盞鬼波波。&#13;<br> &#13;<br> <b> 材料：</b> 4人分量&#13;<br> 油炸鬼1條&#13;<br> 半肥瘦豬肉60克&#13;<br> 蝦米1湯匙&#13;<br> &#13;<br> <b> 醃肉調味料：</b> &#13;<br> 鹽1/2茶匙&#13;<br> 粟粉1茶匙&#13;<br> 麻油少許&#13;<br> 胡椒粉少許&#13;<br> 生抽少許&#13;<br> 糖1茶匙&#13;<br> &#13;<br> <b> 芡汁材料：</b> &#13;<br> 茄汁2湯匙&#13;<br> 糖少許&#13;<br> 粟粉少許&#13;<br> 水半碗&#13;<br> 青椒半個(切粒)&#13;<br> 罐頭菠蘿3片(切粒)</fontstyle></spanclass></fontstyle></spanclass></p><p><b> 製法：</b> &#13;<br> 1﹒將一湯匙的蝦米，用清水浸至軟身，撈起瀝乾後切成幼粒；豬肉加入醃料拌勻；將蝦米加入豬肉中攪勻成餡料備用。將油炸鬼切成一吋高的小段，然後用剪刀將中間剪穿，將豬肉餡料釀入每一件油炸鬼內，注意餡料不要過多。&#13;<br> &#13;<br> </p><p>2﹒大火燒滾油，然後轉中火，放入釀好的油炸鬼，炸約十分鐘待餡料熟透，盛起瀝去油分，放碟上成盞鬼波波。將茄汁、糖、粟粉及水拌勻備用，起鑊落油，油滾落入青椒及菠蘿粒，炒約2分鐘，加入芡汁煮滾，淋於盞鬼波波上便可。&#13;<br> &#13;<br> <b> 烹調心得：</b> 選用軟身油炸鬼&#13;<br> 1﹒餡豬肉餡料可改用蝦肉或魚肉。&#13;<br> 2﹒油炸鬼愈軟身愈容易釀入餡料。&#13;<br> 3﹒炸時必定將火轉中火，可減低油炸鬼吸油過多的情況。</p><p><spanclass><fontstyle>StuffedDeep-friedTwistedDoughnut  &#13;<br> <b> Ingredients:</b> &#13;<br> 1pcdeep-friedtwisteddoughnut&#13;<br> 60gpork&#13;<br> 1Tbspdriedshrimp&#13;<br> &#13;<br> <b> Marinade:</b> &#13;<br> 1/2tspsalt&#13;<br> 1tspcornflour&#13;<br> dashofsesameoil&#13;<br> dashofpepper&#13;<br> dashofsoysauce&#13;<br> 1tspsugar&#13;<br> &#13;<br> <b> Sauce:</b> &#13;<br> 2Tbspketchup&#13;<br> dashofsugar&#13;<br> dashofcornflour&#13;<br> 1/2bowlofwater&#13;<br> 1/2pcgreenpepper,diced&#13;<br> 3slicescannedpineapple,diced&#13;<br> &#13;<br> <b> Method:</b> &#13;<br> 1.Soakandchopdriedshrimps.Mixwithmarinatedpork.&#13;<br> &#13;<br> 2.Cutthedeep-friedtwisteddoughnutintosmallsections.Stuffthefillingintothedeep-friedtwisteddoughnutsections.&#13;<br> &#13;<br> 3.Heattheoil,turntomediumheat,deepfrythestuffeddeep-friedtwisteddoughnutforabout10minstillcooked.Takeoutanddrain.&#13;<br> &#13;<br> 4.Bringthesaucetotheboil,pourontop.Serve.</fontstyle></spanclass></p></body></html>