<html><header><meta charset="utf-8"><title>可口可樂世盃精品7-ELEVEN今日獨家開賣</title></header><body><h1>可口可樂世盃精品7-ELEVEN今日獨家開賣</h1><p>距離世界盃開鑼嘅日子愈嚟愈近，為慶祝這個四年一度的盛事，7-ELEVEN亦不甘示弱，於店舖獨家發售一系列2002世界盃精品及可口可樂世界盃精品，全部都是限定版，珍藏價值甚高。在芸芸產品中，小記認為可口可樂世界盃嘅精品比較吸引，實行介紹四款心水選擇畀大家睇。&#13;<br>記者：陳慧敏&#13;<br>攝影：伍慶泉</p><p><spanclass><fontstyle>迷你足球  &#13;<br> 個個見到呢兩個迷你足球仔，都話想據為己有。其中一款有尼克、阿托和卡茲嘅得意造型，啱晒大細路！另一款雖然無吉祥物公仔，不過卻是小記的心頭好，貪佢顏色配搭夠靚，球面布滿世界盃Logo亦甚有氣氛。&#13;<br> 尺寸：直徑10.5cm&#13;<br> 售價：每個$39.9</fontstyle></spanclass></p><p><spanclass><fontstyle>實用腰包  &#13;<br> 呢個布腰包，外形似足一個背囊，個袋容量夠大，外層備有拉鏈格，最啱放零碎物件。熱辣辣的火紅袋身，除有可口可樂Logo外，世界盃標誌當然唔少得，是實用之選。&#13;<br> 尺寸：高16cm、闊15cm、深5cm&#13;<br> 售價：$26.9</fontstyle></spanclass></p><p><spanclass><fontstyle>吉祥物手帶  &#13;<br> 講到世界盃精品，點可以無吉祥物的份兒，所以今次喺可口可樂世界盃精品中，都會見到尼克、阿托和卡茲呢三隻吉祥物公仔，若嫌公仔太悶蛋，小記就推介呢款公仔手帶畀大家，最啱買畀小朋友。&#13;<br> 尺寸：高8cm&#13;<br> 售價：$26.9</fontstyle></spanclass></p><p><spanclass><fontstyle>電話繩  &#13;<br> 呢款電話繩夠晒有世界盃氣氛，除咗有膠製吉祥物公仔作點綴外，掛於電話繩旁的足球牌亦夠盞鬼，就算唔係球迷，買嚟湊吓世界盃熱都唔錯！&#13;<br> 尺寸：長14cm&#13;<br> 售價：$25.9</fontstyle></spanclass></p><p>售賣點：全線7-ELEVEN&#13;<br> 查詢熱線：22991110</p></body></html>