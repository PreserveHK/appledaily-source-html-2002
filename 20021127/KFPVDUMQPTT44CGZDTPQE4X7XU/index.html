<html><header><meta charset="utf-8"><title>今日至Shoot：人肉救生床</title></header><body><h1>今日至Shoot：人肉救生床</h1><p>美國大學籃球又開波啦！大學球員嘅拼搏精神絕對比NBA球員優勝，佢哋為咗救波經常奮不顧身，飛身插入人堆鏡頭時見；不過最慘就係啲觀眾變咗人肉救生床，如果換轉喺「巨無霸」奧尼爾咁樣飛撲過嚟，後果真係不堪設想囉！美聯社</p></body></html>