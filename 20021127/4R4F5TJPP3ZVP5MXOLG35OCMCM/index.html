<html><header><meta charset="utf-8"><title>紀香借安貞煥過橋</title></header><body><h1>紀香借安貞煥過橋</h1><p>美國首飾品牌WhiteTrashCharms前日喺日本開第一間專門店，身為代言人嘅藤原紀香自然要出席開幕禮啦，不過最受傳媒注目嘅，始終係紀香同靚仔韓國球星安貞煥合作拍嘅廣告。紀香話今年入場睇世界盃嗰陣，啱啱安貞煥射入一球，所以覺得大家好有緣喎！可以咁樣扯關係，睇怕紀香姐至做得出！</p></body></html>