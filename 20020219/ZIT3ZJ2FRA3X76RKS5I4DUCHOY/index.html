<html><header><meta charset="utf-8"><title>今日必買</title></header><body><h1>今日必買</h1><p><spanclass><fontstyle>茶葉蛋兩款口味  &#13;<br> 茶葉蛋做法唔難，但要做得好味就可能會有啲難度，鍾意食茶葉蛋嘅話，介紹呢款由台灣入口嘅即食茶葉蛋畀大家試，有兩種口味，五香味及麻辣味，除咗茶葉之外，成分重包括中草藥、糖、醬油、紹酒、香辛料、辣椒等，食落甘香，蛋又煙煙韌韌，咬感十足，每包內有六隻茶葉蛋，十蚊都唔使，而每隻蛋重係獨立包裝，方便又衞生，攞出街食都無問題，好過自已煮咁麻煩。</fontstyle></spanclass></p><p><spanclass><fontstyle>消滯荷葉山楂茶  &#13;<br> 新春期間大家一定食到飽飽滯滯，呢個時候最好飲番杯消滯茶解救。呢款由台灣出產嘅荷葉山楂茶可以話係消滯嘅好幫手。山楂功效開胃消積，荷葉則有清熱消暑作用，兩者配合而成，做成粒粒茶包，只要以熱水沖泡，即溶即可以飲用，簡單而又方便。每盒內有十四小包茶包，而每包大概重2克。</fontstyle></spanclass></p><p><spanclass><fontstyle>鹹紅豆茸糯米糍  &#13;<br> 食慣咗甜味嘅糯米糍餡，想唔想轉吓口味試試鹹味嘅糯味糍呢？由日本入口嘅鹹味紅豆茸糯米糍，食落無咁膩，而且糯米皮重有紅豆碎粒，唔單止有煙韌嘅口感，重多咗一啲咬感。除咗紅豆茸，重有芝麻茸供選擇，同樣係鹹味，每件都只係$8；而鍾情甜味糯米糍嘅小記亦有好介紹，新推出嘅枝豆茸餡，比一般食開嘅甜味糯米糍少啲甜，但多啲餡，售價同樣係$8件。&#13;<br> &#13;<br> 記者：陳冰麗</fontstyle></spanclass></p></body></html>