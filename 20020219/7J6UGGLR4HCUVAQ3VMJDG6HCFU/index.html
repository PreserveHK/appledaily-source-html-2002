<html><header><meta charset="utf-8"><title>地產多聲道：新仔連賣兩伙賺8.4萬</title></header><body><h1>地產多聲道：新仔連賣兩伙賺8.4萬</h1><p>響提供新春賣樓優惠的刺激下，發展商農曆新年大致都有唔錯進帳，代理收入亦增加。&#13;<br> 中原地產就有一個啱啱入行3個月嘅新人，響上個禮拜六一口氣做咗兩個逾千呎一手單位成交，分別係沙田碧濤花園同馬鞍山迎濤灣，4萬幾佣金收入，加上發展商華懋送出的3.7萬獎金，短時間有8.4萬，真和味。&#13;<br> 過完農曆年幾日假後，發展商嘅新盤又開始出場，馬年大型新盤愉景灣海澄湖畔，發展商香港興業（480）今日邀請傳媒睇示範單位，兼公布開售詳情，現時樓市氣氛仍不俗，希望該盤能成為馬年紅盤。&#13;<br> 另外，太平協和（438）今日就請傳媒食飯，席間自然會講講荃灣海天豪苑嘅最新銷售數字，同埋公司嘅地產發展情況。<br> &#13;<br> <spanclass>中原加強一手代理 &#13;<br> 發展商馬年滿肚大計，地產代理又何嘗不是，蘭西聽中原地產陳永傑講，中記今年會做多啲一手代理，特別係上半年，作為龍頭大行之一都加強一手代理，睇嚟個一手市都係有排旺。舊年代理行之間響新樓地盤內時時搞到極重火藥味，唔知今年情況會唔會加劇。&#13;<br> 蘭西</spanclass></p></body></html>