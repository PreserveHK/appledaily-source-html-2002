<html><header><meta charset="utf-8"><title>股海實戰錄：窩輪發揮利好作用</title></header><body><h1>股海實戰錄：窩輪發揮利好作用</h1><p>美股周一放假，好友唔肯認輸。恒指噚日走勢相當靚，倒升40點收市，兼重返萬一點之上，可惜成交只有62.8億元，稍嫌買盤動力不足。&#13;<br> 其實噚日市場冇乜特別利好消息，中資股炒高只係舊聞新炒，再傳中國會減息。地產股造好都叫有啲道理，因為賣樓去貨速度唔錯。&#13;<br> 趙飛雲觀察所得，近期有份出輪嘅大藍籌及中資股普遍走勢唔錯，正浮現發輪效應，至於形勢偏好當然同Call輪多過Put輪有關。由此推測，發行商要散貨，點都唔會畀個市大散，最多係跌吓升吓，而且咁樣更吸引散戶入市，幫助去貨。<br> &#13;<br> <spanclass>9030數據似末日輪 &#13;<br> 滙豐（005）噚日表現較失色，跌0.25元，收89元。滙豐Call輪9030溢價2.88%，槓桿比率10.85倍，重有近半年期，但數據就成隻末日輪咁款，有咁大隻蛤乸隨街跳，梗係同滙豐業績被睇淡有關。此外，溢價低可能已預計埋派息因素，實際應該唔係咁低。不過點計9030都係平，如果滙豐業績唔係市場預期咁差，有機會險中求勝。當然，以現水平計，滙豐Put輪勝算自然高啲。</spanclass></p></body></html>