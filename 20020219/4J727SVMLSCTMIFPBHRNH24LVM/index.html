<html><header><meta charset="utf-8"><title>　　地鐵股東會議程簡單 - 李八方</title></header><body><h1>　　地鐵股東會議程簡單 - 李八方</h1><p>全港擁有最多股東嘅地鐵公司噚日舉行股東特別大會，雖然事前講明冇茶點招待，但都有約八十名股東捧場，其中包括持有一手的八方。今次股東會只有一個議程，就係通過修改公司章程，日後股東可選擇收取財務摘要，或者透過公司網頁獲取財務資料，以代替整份年報。八方同地鐵方面傾起，由於地鐵股東多達五十六萬名，若唔使寄年報，一年可節省四百萬，重唔使斬咁多樹。&#13;<br> 可能由於噚日嘅議程簡單，地鐵只派出公司秘書及一名董事主持，主席蘇澤光及新任財務總監梁國權並無現身。八方見到嗰位鬼佬公司秘書杜禮面對數十傳媒，仍堅拒開金口，樣子相當趣致。&#13;<br> 八方事後同地鐵中人問起，原來地鐵喺本月二十八日公布去年全年業績，所以杜禮對記者的提問只能堅持拒絕置評，否則便犯例。&#13;<br> ﹙圖﹚地鐵公司秘書杜禮（左）全程緊閉金口，原來驚犯例。旁邊係律政經理馬崇禮。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>