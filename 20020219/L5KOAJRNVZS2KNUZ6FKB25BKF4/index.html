<html><header><meta charset="utf-8"><title>電腦新產品：<br>賀歲PIIINotebook抵玩新機三連發</title></header><body><h1>電腦新產品：<br>賀歲PIIINotebook抵玩新機三連發</h1><p>農曆年假話咁快就過咗，雖然話市道唔好，不過相信大家都袋咗唔少利是錢，又或者發咗新年財。今日就為大家精選三款新年期間剛抵腦場嘅PIIINotebook，佢哋雖然喺硬件配置同級數方面都不盡相同，不過都一樣好抵買！&#13;<br>&#13;<br>記者、攝影：徐影龍</p><p><spanclass><fontstyle>輕便小巧流動性高  &#13;<br> 以前IBM旗下嘅ThinkPad手提電腦，對象以行政人員為主，以硬淨大部見稱，不過自從開發X輕巧系列之後，非常受用家歡迎，所以漸漸地X系列機種愈出愈多。呢部X22亦同樣以輕巧纖薄為主要賣點，機身厚度僅為2.5cm，重量亦只有1.68kg，就算遠行公幹都好適合。&#13;<br> 雖然機身細小，不過機能亦不會因而減低。X22配備PIII800MHz處理器，20GB硬碟及128MBSDRAM，另外顯示晶片為ATIMobilityRADEON，內置8MB視像記憶體，雖然相比其他型號顯示卡算較低，不過應付以《OFFICEXP》軟件為主嘅用家可算足夠。&#13;<br> 有一點要注意，X22機內不設任何磁碟機及光碟機，跟機以DockingStation形式（擴充底座）接駁光碟機，毋須使用時可進一步減低機身重量，光碟機速度為24×。至於3.5"磁碟機則不屬附設之列，需用家另行購買。&#13;<br> &#13;<br> <b> IBMX22規格表</b> &#13;<br> 處理器：PIII800MHz&#13;<br> 記憶體：128MB&#13;<br> 硬碟：20GB&#13;<br> 顯示屏：12.1"TFT&#13;<br> 光碟機：24×CD-ROM（Docking形式）&#13;<br> 預載OS：Windows2000</fontstyle></spanclass></p><p><spanclass><fontstyle>NECVersa以平取勝  &#13;<br> 講機能講外形，NEC呢部Versa只算中規中矩，未算太突出。處理器採用PIII1GHz，20GB硬碟及128MB記憶體，運算速度不俗，不過只有20GB硬碟空間略嫌不夠。顯示屏為14.1"，睇相或睇VCD都唔錯，不過顯示晶片只係ATIRAGE（8MB），打3DGame只算合格，要更高解像度或流暢度難免會吃力。機身內置一個3.5"磁碟機及24×光碟機，並不支援DVD及光碟燒錄，感覺上用途未夠廣泛。機身外形設計尚算不俗，不過稍嫌體積較大，擴充插頭方面亦有齊PCMCIAType-IISlot兩條、Parallel、Serial、PS/2、USB、VGA等，接駁各式周邊產品都冇問題。&#13;<br> 總括嚟講NEC呢部Versa手提電腦有齊基本配備，所用配件雖然未算頂班級數，機身亦不是輕巧類型，不過價錢只係$9,800，一萬蚊都唔使，比同級機種對手贏成條街，適合預算不多而又有要求嘅用家。&#13;<br> &#13;<br> <b> NECVersa規格表</b> &#13;<br> 處理器：PIII1GHz&#13;<br> 記憶體：128MB&#13;<br> 硬碟：20GB&#13;<br> 顯示屏：14.1"TFT&#13;<br> 光碟機：24ｘCD-ROM&#13;<br> 預載OS：WindowsXP</fontstyle></spanclass></p><p><spanclass><fontstyle>SONYVAIO內外兼備  &#13;<br> 三部機種之中，以SONYVAIO配備最強，呢部Notebook型號為GR-7F，處理器用上目前PIII最快時脈速度嘅1.2GHz，另加40GB硬碟同512MB主記憶體，系統運算能力非常強，應付《OFFICEXP》、《PhotoShop》、《Premiere》等大食軟件都好輕鬆，透過i.LINK接駁數碼攝錄機，編輯心愛片段後可即時燒錄至CD-RW光碟。&#13;<br> 另外喺數碼娛樂方面支援亦不俗，如顯示晶片採用ATIMobilityRADEON(16MB)，打立體Game能同時獲得高解像及流暢度、配備之ComboDrive除可燒錄CD-RW外，亦具8倍速DVD播放能力，配合15"特大LCD及1,600×1,200超高解像度，大大增加睇碟臨場感。若用家覺得15"LCD太大，又或預算不多，亦可選擇同系列低一級型號GR-7F，基本配件及外形完全一樣，LCD則改細為14.1"，價錢約平一千蚊。&#13;<br> VAIONotebook另一特色係Port位夠多，除基本嘅VGAOut、Printer、Serial、USB外，重有MemoryStickSlot、56KModem、Ethernet、PCMCIA等擴充插頭，接駁各式周邊話咁易。&#13;<br> &#13;<br> <b> SONYGR-9F規格表</b> &#13;<br> 處理器：PIII1.2GHz&#13;<br> 記憶體：512MB&#13;<br> 硬碟：40GB&#13;<br> 顯示屏：15"TFT&#13;<br> 光碟機：DVD/CD-RW（ComboDrive）&#13;<br> 預載OS：WindowsXP</fontstyle></spanclass></p><p>SenseComputerGroup&#13;<br> 查詢電話：28825101</p></body></html>