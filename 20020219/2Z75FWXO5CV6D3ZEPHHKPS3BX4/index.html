<html><header><meta charset="utf-8"><title>新車速報：<br>全新本田CR-VFullmarkModulo城市RV新寵兒</title></header><body><h1>新車速報：<br>全新本田CR-VFullmarkModulo城市RV新寵兒</h1><p>自去年下半年，日本本田車廠推出第2代全新CR-V車系後，香港代理卻遲遲未見有所動作，及至最近有獨立車行搶先一步，運嚟全新CR-VFullmark型號，而且重加有不少原廠Modulo配件裝飾；作為新一代CityRV看待，呢部全新CR-V仍見瞄頭十足呢！&#13;<br>&#13;<br>記者、攝影：陳偉林</p><p><spanclass><fontstyle>個性迥異有獨特美  &#13;<br> 早前，我哋曾經為大家介紹過新一代CR-V，廠方分為有城市Feel嘅Fullmark，以及有越野Feel嘅Performa型號，兩者差異只在於後者，會用上全黑膠泵把圍繞車身，並在車尾外掛後備輪胎而已。而喺香港路面環境嚟講，自然會係前者具城市氣息嘅Fullmark最為適合不過啦！然而，新車重加有Modulo配件包裝，令呢部新一代CityRV車，別具越野車嘅剛勁美㗎！&#13;<br> &#13;<br> <b> 原廠Modulo配件</b> </fontstyle></spanclass></p><p><spanclass><fontstyle>實而不華座艙吸引  &#13;<br> 至於車廂鋪排，主打係用上全絲絨座椅組合，雖然稍欠咗一分豪邁感，但仍教人留有深刻印象。再者，上一代帶嚟嘅軚波式自動波箱及可收摺嘅大型桌几配搭，更帶出有前後排Walk-through嘅方便㗎！而後排左右獨立收摺功能，除可給尾廂騰出更大容量外，配合前排拉後放平，重可變成一張闊大嘅卧牀㖭！</fontstyle></spanclass></p><p><spanclass><fontstyle>i-VTEC引擎表現突出  &#13;<br> 新一代CR-V以一台全新2.0公升i-VTEC直4DOHC偈作骨幹，頭段發揮強勁有力，雖然有較長氣感，但運轉暢順及寧靜度卻予人有不錯評價；再者，強化底盤結構配合上低重心設計，走彎起來重見平穩富循迹性㖭！作為CityRV日常代步的話，確實不俗呢！</fontstyle></spanclass></p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：賣相吸引富時代感外，重好有一分SUV車嘅剛勁美。&#13;<br> 車廂：絲絨座椅配搭勝在貼身舒適，又見空間闊落。&#13;<br> 設備：媲美高級轎車之餘，另加有原廠Modulo配件，更見吸引。&#13;<br> 操控：低重心加有強化底盤設計，走彎靈活穩定。&#13;<br> &#13;<br> <b> 缺點</b> &#13;<br> 1.車廂鋪排一般，豪華味欠奉之餘，少欠原廠天窗亦略感失色。&#13;<br> 2.雖具四驅SUV車嘅造型，卻屬前輪驅動型號，僅能當作CityRV車款看待。</fontstyle></spanclass></p><p><spanclass><fontstyle>本田CR-VFullmarkModulo規格  &#13;<br> 引擎：1998cc直4DOHC&#13;<br> 馬力：158ps/6500rpm&#13;<br> 扭力：19.4kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：205/70R15BridgestoneDuelerH/T&#13;<br> 尺碼：4360×1780×1710mm&#13;<br> 軸距：2620mm；車重：1410kg&#13;<br> 平均耗油：13.4km/L&#13;<br> 新車售價：約港幣23萬起（標準版）&#13;<br> 車輛提供：富利堡汽車（28776700）</fontstyle></spanclass></p></body></html>