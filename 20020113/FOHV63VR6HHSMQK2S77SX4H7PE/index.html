<html><header><meta charset="utf-8"><title>日本TIMEHOUSE靠三葉蟲怪人Figure翻身</title></header><body><h1>日本TIMEHOUSE靠三葉蟲怪人Figure翻身</h1><p>日本出產嘅12吋Figures，一直以MEDICOM出品有最多捧場客，皆因造型夠神似兼有炒賣能力。但大家不可不知，其實MEDICOM有唔少Figure造型均由TIMEHOUSE所負責，而TIMEHOUSE又早已喺Figure界享負盛名。TIMEHOUSE已有頗長時間冇推出自己品牌12吋Figures，最近終於生產一對三葉蟲怪人及科學者Figures。未知TIMEHOUSE可否藉此再重振聲威，取回一哥地位呢？	&#13;<br>記者：梁煒健&#13;<br>攝影：林栢鈞</p><p><spanclass><fontstyle>限量發售價企硬  &#13;<br> TIMEHOUSE早期生產嘅Figure，以幪面超人系列炒得最勁，平均每款售價$4,000以上，最貴一款變色龍怪人，家陣市值竟約$10,000！只為他人作嫁衣嘅TIMEHOUSE廠，最近終於推出一對12吋Figure：幪面超人2號死敵三葉蟲怪人，以及專負責改造怪人嘅科學者。兩款FigureMEDICOM都未曾出過，由曾經係一哥嘅TIMEHOUSE出品，Fans實捧場。論造型兩者水準相當高，每個Figure均與劇集中造型相近，Parts又頗多㖭！雖然日圓回落，但鑑於呢類限定版Figure非常少量，現時售價絕對合理。</fontstyle></spanclass></p><p><spanclass><fontstyle>科學者玩變臉  &#13;<br> 雖然科學者造型只屬一般，但由於每一個Figure均附送4個唔同樣嘅頭型，所以非常抵買，而且令好多Fans買多一個科學者Figure㖭！貪其可以換樣擺埋一齊作情景。</fontstyle></spanclass></p><p>&#13;<br> &#13;<br> &#13;<br> <spanclass><fontstyle>記者評語  &#13;<br> 小記本身亦有收集幪面超人系列嘅12吋Figure，不論超人及怪人都儲齊。單看呢對Figures來講，三葉蟲造型雖然較為卡通化，尤其眼部造得異常搞笑，反而科學者則造得更好，最少有4個嘅頭型可替換就值得買（市價約售$980一個)。由於Riders始終有好多捧場客，所以各店舖唔愁賣唔去，只怕唔夠貨！&#13;<br> &#13;<br> <b> 店舖資料</b> &#13;<br> 人氣玩具&#13;<br> 電話：28366694&#13;<br> 地址：灣仔灣仔道188號東方188商場2樓260號舖　&#13;<br> &#13;<br> 玩具狂熱&#13;<br> 電話：23884677&#13;<br> 地址：旺角西洋菜街1N兆萬中心2樓217號舖　&#13;<br> &#13;<br> 超人玩具&#13;<br> 電話：23662688&#13;<br> 地址：旺角西洋菜街1N兆萬中心2樓222號舖</fontstyle></spanclass></p></body></html>