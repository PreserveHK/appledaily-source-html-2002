<html><header><meta charset="utf-8"><title>股海實戰錄：江西銅有炒上藉口</title></header><body><h1>股海實戰錄：江西銅有炒上藉口</h1><p>趙飛雲上個禮拜提過美國官方對經濟前景不如市場般樂觀，格老禮拜五晚發表演說亦是如此，對經濟前景抱審慎態度，影響杜指再跌80點，1萬點關口失守，收9987。杜指50日線目前喺9877，須昅住會否跌穿，因對港股後市有重大影響。&#13;<br> 美股現水平已係炒緊經濟復甦，若果美國經濟未能如市場預期喺第2季開始復甦，美股會好唔掂，呢點係入市者必須留意。港股上周五跌破50日線，加上美股上周五跌破1萬點關口，相信技術性沽盤會湧現推低恒指，恒指萬一點危危乎。&#13;<br> 雖然中移動（941）有「補飛」言論，話兩個新流動電話牌照要喺兩年後先至發出，但相信沖喜作用唔大，因為中移動及聯通（762）現價唔算平，未必吸引到買盤博反彈，而滙豐（005）近期負面消息多，能夠喺現水平企穩已算好叻。<br> &#13;<br> <spanclass>短炒0.95元止蝕 &#13;<br> 不過大市雖然偏淡，若要短炒可留意江西銅（358）。隻股上個禮拜尾公布與多間外國企業簽署4.5億美元合作協議，而剛上市嘅A股大幅飆升1倍，或會帶動H股造好，可留意走勢，短炒以0.95元止蝕。</spanclass></p></body></html>