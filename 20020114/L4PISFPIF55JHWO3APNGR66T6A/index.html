<html><header><meta charset="utf-8"><title>　　中央政策組猛人起底 - 李八方</title></header><body><h1>　　中央政策組猛人起底 - 李八方</h1><p>中央政策組首席顧問鄭維健為咗幫老董連任，棄高官厚祿不要，可謂老董不二之臣。不過，佢老兄忽然離開政府，個位就只好暫時懸空，由副手劉勵超暫時頂住。&#13;<br> 八方一日見到劉兄，大讚佢抵得諗之餘，又問佢邊個會坐正，劉顧問斯斯文文，笑而不答，重話第日食飯再傾。八方也覺得反正中央政策組最重要嘅工作係幫特首寫施政報告，目前老董都未正式連任，重有時間搵人。&#13;<br> 至於劉勵超，則早前由規劃地政局調過去，也要適應一下。講開劉勵超，佢太座亦係政府高官，最近檢討電費時常出嚟講嘢位官員，經濟局副局長趙崇幗是也，睇番佢兩個又幾有夫妻相。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>