<html><header><meta charset="utf-8"><title>　　廣管局裁決遭質疑 - 李八方</title></header><body><h1>　　廣管局裁決遭質疑 - 李八方</h1><p>港台「塔利班電台」事件，除咗帶挈超人林超榮人氣急升，出碟出書過肥年外，重有不少手尾跟，好似香港人權監察就覺得廣管局裁決過程透明度低，十二月底寄了幾頁紙的立場書，分別致廣管局主席梁乃鵬、投訴委員會主席陸觀豪同業務守則委員會主席方和，要求公開投訴委員會會議紀錄，睇吓是否全體委員一致認同超人「低趣味」，又討論過啲乜嘢理據。&#13;<br> 不過成個月廣管局都冇回覆，亦冇話收唔收到信件，八方相信廣管局不會當人權監察冇到，可能最近假期多，人人Holidaymood做嘢慢啲啫。八方有興趣反而是有人權組織中人的「陰謀論」，話廣管局上個月通過投訴委員會建議，裁定「頭條新聞」節目不夠公正平衡的日子，正是阿董宣布競選同一天（十二月十三日）。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>