<html><header><meta charset="utf-8"><title>701收料站：中建數碼或有沽壓</title></header><body><h1>701收料站：中建數碼或有沽壓</h1><p>中建數碼（1169）自從由阿媽中建電訊（138）注入手機業務後，周圍都唱好，話係海爾借殼上市。上個星期六公司重帶咗成班證券界人士北上參觀。不過，經紀陳話中建數碼股價今個星期可能會有多少暗湧。&#13;<br> 佢解釋話，中建數碼舊年12月進行嘅批股行動分兩部分，第一部分以先舊後新方式，批出12.81億股，由於唔係太多貨散出街，所以除咗復牌第一日勁插兩成幾外，好快趣已經升番上40仙樓上，兼且守得好穩陣。&#13;<br> 不過，中建數碼亦同時以30仙一股，配售咗第二部分3.68億股新股出街，交易完成日期係今個星期三。呢批股份同第一部分有多少唔同，就係有好多街外投資者接咗。&#13;<br> 公司喺新股出籠之前，請證券界上去睇廠，係想加強投資者嘅信心。不過金融市場現實非常，若果市價較持有嘅新股成本高出接近50%，唔套現獲利，又好似對自己唔住。</p></body></html>