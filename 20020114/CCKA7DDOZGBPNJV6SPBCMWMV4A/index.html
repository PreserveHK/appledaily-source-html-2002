<html><header><meta charset="utf-8"><title>馮仁昭四圍超：張如城隨身帶吹氣公仔</title></header><body><h1>馮仁昭四圍超：張如城隨身帶吹氣公仔</h1><p>自封為「亞洲神童」、十四歲嘅樂壇新人張如城，上星期五去咗新城電台幫陳小芝主持嘅節目《我芝訂》做嘉賓主持，張如城重特別幫節目作咗首主題曲《呼應》，喺嗰日足本首播。<br> &#13;<br> <spanclass>廁所邂逅 &#13;<br> 張如城同小芝之前未見過面，所以嗰日佢兩個都準備咗份見面禮畀對方，點知張如城當日去到新城電台，突然人有三急，咁啱喺廁所門口撞見小芝，兩個人喺廁所初次邂逅，搞到交換禮物時冇晒驚喜。&#13;<br> 不過張如城收到小芝份禮物都好開心，小芝送咗一個自己樣貌嘅吹氣公仔畀張如城，張如城見到覺得好得意重即刻掛喺自己頂帽上面，真係好鬼cutie㗎。而張如城就寫咗張好正氣嘅卡畀小芝。</spanclass></p><p><spanclass>王菲累EMI收警告信 &#13;<br> 王菲喺上海拍緊《天下無雙》返唔到嚟出席頒獎禮，雖然EMI同王菲都好想返嚟，但𠵱家《天》片喺上海每日拆兩組拍，早班由劉鎮偉拍，夜班就由王家衞拍，鬼死咁趕，澤東電影公司點會肯放人，而且澤東費事俾唱片公司煩住，索性畀封信EMI，提醒佢哋王菲同澤東要履行電影合約。<br> &#13;<br> <spanclass>鄧小艾拍拖最緊要開心 &#13;<br> 鄧小艾與張文聰拍咗年幾拖，𠵱家感情重好好，噚日馮仁昭收到佢電話，小艾話搬離咗永祥大廈之後，佢依然有返楚留香做嘢，至於同哥哥鄧兆尊嘅關係，佢話兩人都曾經坐低過詳談，兩兄妹感情仍然係好好。小艾重話個對象係自己揀嘅，所以佢唔會理人點睇佢哋，最緊要係自己開心就得。<br> &#13;<br> <spanclass>張承勷加盟英皇搞電影 &#13;<br> 英皇娛樂近排搵咗幾位資深幕後人做班底，繼吳雨入主唱片部之後，新城電台前行政總裁張承勷，喺兩個禮拜前亦都正式加盟英皇電影部，擔任顧問一職，同電影部嘅揸fit人陳嘉上拍住上，張承勷喺呢行打滾多年，經驗老到，相信佢入咗英皇，都會對公司有唔少幫助。</spanclass></spanclass></spanclass></p></body></html>