<html><header><meta charset="utf-8"><title>摺壓鍊洗樣樣得布製概念手機</title></header><body><h1>摺壓鍊洗樣樣得布製概念手機</h1><p>摺得、壓得、鍊得又洗得，邊部手機咁了得？之唔係用布做嘅手機。一間專門研製柔軟物料嘅英國公司ElekSen，設計咗幾部用布做嘅手機雛形，賣點係夠輕、耐用兼且可以任㩒任壓。雖則呢批布手機只屬雛形尚未面世，但家陣嘅手機一個唔小心會刮花甚至壓爛，用布包裝絕對係一個新出路。&#13;<br>記者：招佩珊</p><p><spanclass><fontstyle>雙面操控兼換面  &#13;<br> 一睇「SoftPhone」呢個名，就知道可以任鍊任壓嘅機身係最大賣點。不過，同其他布手機最唔同嘅地方，就係佢響屏幕位置嘅機背位，有一個輕觸式操控盤。當你面對住個芒，用手指輕輕篤住機背操控盤，屏幕上就會有個游標出現，游標會跟住手指嘅移動而四圍郁，換言之機面同機底都可以操控手機嘅功能項目。</fontstyle></spanclass></p><p><spanclass><fontstyle>免提會議布上傳音  &#13;<br> 叫得做「ConferenceTelephone」（會議電話），就係Sell免提功能畀成班人齊齊傾電話。而佢身上可以透聲嘅布料，令到唔使依賴電線就可以傳音。另外，呢部電話底部亦裝咗MP3嘅組件，傾電話時可以將內容以MP3格式錄低，就算唔用部電話都可以駁MP3機聽番。不過用電話前就要先拆咗個透明保護蓋，而底部就有個作回音用嘅金屬蓋，出到嚟嘅聲就一定唔會「坼」。</fontstyle></spanclass></p><p><spanclass><fontstyle>手表電話玩Fashion  &#13;<br> 呢部「SoftWristPhone」特別在於表帶同表肉都係用布做，表帶重可以拆出換上其他花款，而且可以捲曲或拉直，手臂幼嘅用家只要圍多幾個圈就得。不過呢隻手表電話喺打出時就要除表帶，拉直表帶上的數字鍵再㩒冧巴先得。次次打電話都要除表，似乎唔係咁方便。</fontstyle></spanclass></p><p><spanclass><fontstyle>任屈任拗變摺機  &#13;<br> 之前見嗰3部布手機都只係壓得鍊得，而呢部外形似粒豆嘅牛仔布Look手機，就直頭可以摺得埋，唔使好似一般摺機咁要有個鉸位，當佢係直身機又得，但只要屈一屈就變摺機。</fontstyle></spanclass></p><p><spanclass><fontstyle>港人評語：唔襟撞！  </fontstyle></spanclass></p><p><spanclass><fontstyle>架勢出展紐約博物館  &#13;<br> 去年4月，呢個系列布產品嘅雛形，就曾於美國紐約博物館（NewYorkMuseumofModernArt）展出，呢間係當地一間專門擺放及展出現代藝術品嘅博物館，所以咪當呢批布手機係小兒科！</fontstyle></spanclass></p></body></html>