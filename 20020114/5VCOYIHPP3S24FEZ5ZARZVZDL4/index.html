<html><header><meta charset="utf-8"><title>扮靚拜神再領獎<br>Twins《勁歌》賽前頻撲8小時</title></header><body><h1>扮靚拜神再領獎<br>Twins《勁歌》賽前頻撲8小時</h1><p>英皇組合Twins在昨晚出席《勁歌金曲頒獎典禮》之前的八小時，可謂風塵僕僕，二人先要自行化妝及穿上私伙新衫，到中環一間髮型屋整頭，然後再往紅館出席《勁歌》拜神及到荃灣做宣傳，其間Twins被fans推撞兼踩腳。</p><p>英皇人氣組合Twins，前晚從浙江橫店返香港，隨即趕到紅館為昨晚舉行的《勁歌金曲頒獎典禮》綵排，而在昨日賽前的八小時，Twins更加忙個不了，中午約十二時已先穿好私伙靚衫，前往位於中環的CHIN．G髮型屋set頭。<br> &#13;<br> <spanclass>出動私伙靚衫 &#13;<br> Twins為省時間，一早在家中吃過早餐，以及穿上新購的衣服，蔡卓妍（Charlene）以一套共值約二千八百元的Hysteric番茄公仔毛衫加短褲上陣，鍾欣桐（Gillian）則揀選了購自西武的紅色衞衣和Hysteric牛仔裙，共值約二千元。而兩人在髮型屋內一邊自行化妝，一邊由御用髮型師Daniel，在一小時之內替她們編好簡單的辮子頭。&#13;<br> Twins整妝完畢，即趕往紅館出席《勁歌》拜神儀式，繼而又匆匆趕到荃灣廣場，參加「2001快上位之星頒獎禮」領取獎項，不過二人抵達荃灣的停車場時，守候的一班fans群情洶湧，令Twins被推到幾乎跌低，Charlene更被踩到腳踭。<br> &#13;<br> <spanclass>歌迷硬闖上車 &#13;<br> Twins完成宣傳後，又折返紅館為《勁歌》頒獎禮準備，不過一名男fans為取簽名，竟在紅館外一度硬闖Twins的保母車，幸遭在場保安及時拉開。&#13;<br> 此外，對於蘇民峰批Twins今年行大運，二人卻說：「肯定唔啱，李居明都唔係咁講，我哋一路以嚟都唔覺得自己特別好運，要靠自己嘅。」被問到有關與容祖兒爭寵的傳聞時，Twins則回應道：「呢啲咁嘅報道，小兒科啦，根本冇啲咁嘅事。」&#13;<br> 採訪：朱芷瑩、胡比、陳梅香&#13;<br> 攝影：林德雄、何國豪</spanclass></spanclass></p></body></html>