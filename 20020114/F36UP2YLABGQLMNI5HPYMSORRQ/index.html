<html><header><meta charset="utf-8"><title>搞親「阻頓」冇好結果</title></header><body><h1>搞親「阻頓」冇好結果</h1><p>波鞋街Sales「訴苦Sam」收工後又搵大食Jack訴苦，雖然請客到球場附近「石磨坊」食馳名核桃糊作甜品，但訴苦Sam說話中仍有濃烈苦澀味，令人感到生意難做之痛。&#13;<br> 「訴苦Sam」話波鞋街舖頭𠵱家除咗靠做出口生意外，啲細嘅就靠國際拍賣網搵食，將行貨掟上網賣畀鬼佬，當中關刀牌特別版最好搵。啲人駁腳搵大陸廠，靜靜雞偷運成批鞋辦上網逐對賣，早排竟然找來批未出街嘅「阻頓」17代，尺碼齊全，吸引外地「阻頓」迷蜂擁上網競投，每對以二百幾蚊美金以上賣出，班細路重好搵過啲大行。&#13;<br> 終於引嚟「關刀」總公司注意，向拍賣網投訴批貨懷疑賊贓，終止有關拍賣項目，重傳聞有私家偵探上網扮買家放蛇以圖搗破幕後操控集團。&#13;<br> 訴苦Sam話「關刀」好鬼緊張「阻頓」產品，若果一見老鼠貨或假貨出沒就要即刻做嘢，絕不手軟。&#13;<br> &#13;<br> 主持人：大食Jack&#13;<br> 八卦熱報：<ahref>tai_sick_jack@yahoo.com.hk </ahref></p></body></html>