<html><header><meta charset="utf-8"><title>新車速報：<br>豐田Voxy八人MPV車實用我至強</title></header><body><h1>新車速報：<br>豐田Voxy八人MPV車實用我至強</h1><p>近年，本港家庭MPV車市場競爭愈來愈激烈，短短一年內經已有多款新車推出；而能趕及於去年底推出嘅豐田Voxy八人MPV車，最近亦已由某大水貨車行引入。此車除備有極富吸引力嘅造型外，靈活多變嘅車廂鋪排，以及一台2.0公升VVT-i偈所提供嘅出色表現，亦成為賣點之一。究竟新車能否在本港市場爭一席位呢？咁就真係要睇過至知喇。&#13;<br>記者：鄭達基　攝影：陳偉強&#13;<br>ImageGirl：May（FromImagine）</p><p><b> 點解要揀Voxy？</b> &#13;<br> 因為Voxy除咗賣相獨特外，寬敞嘅車廂空間亦能提供一個舒適嘅乘坐享受；而一台2.0公升直4VVT-i引擎，更可有既慳油又環保嘅表現㖭。</p><p><spanclass><fontstyle>靈活多變車廂布局  &#13;<br> 由於新車採用軚自動波設計，故此Voxy嘅車廂能提供有前、中排Walk-through功能；而當遇有需要時，更可將中、後排座椅放平成卧鋪，又或者係摺叠起來增加車廂空間㗎！另外，新車除備有高級音響、恒溫冷氣、門邊電鏡及車門電窗外，車內更設有多個杯座及雜物匣，擺放零碎雜物更感方便。</fontstyle></spanclass></p><p><spanclass><fontstyle>展現個性獨特包裝  &#13;<br> 與早前我哋曾於日本作實地測試嘅Voxy一樣，新車除擁有極富北美車Feel嘅造型，而顯現出本身一分獨特嘅個性外；抵港型號更加有車尾定翼及15吋合金胎軨等配備，望落除增添些許跑味外，同時亦能散發出一股年輕活力之感㖭。這還不特止，新車更備有雙趟門組合，配合上低地台低重心結構，因而令乘客於進出車廂時更見方便。</fontstyle></spanclass></p><p><spanclass><fontstyle>又環保引擎慳油  &#13;<br> 至於機械配搭方面，Voxy係以一台2.0公升直4VVT-i偈作動力核心；而呢台引擎除有充裕嘅馬力輸出外，低轉時嘅強勁扭力輸出，亦好切合MPV車嘅日常需要。然而，新車更備有多套電子系統，如ABS等等，全都能令行車表現更出色。</fontstyle></spanclass></p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：賣相甚有北美車Feel，望落分外吸引。&#13;<br> 車廂：空間寬敞外，三排八個座位布局，乘坐亦見舒適貼服。&#13;<br> 設備：配搭齊全易用，兼備有多個雜物匣，方便擺放雜物。&#13;<br> 操控：低重心底盤設計，行車表現更穩定。&#13;<br> &#13;<br> <b> 缺點</b> &#13;<br> 1.車廂布局以實用為主，陳設略嫌稍欠貴氣。&#13;<br> 2.車廂鋪排與Previa相近，欠缺一分自我風格。</fontstyle></spanclass></p><p><spanclass><fontstyle>豐田Voxy規格  &#13;<br> 引擎：1998cc直4DOHC&#13;<br> 馬力：152ps/6000rpm&#13;<br> 扭力：20.4kgm/4000rpm&#13;<br> 傳動：4前速自動波&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 尺碼：4560×1695×1850mm&#13;<br> 軸距：2825mm&#13;<br> 車重：1480kg&#13;<br> 輪胎：195/65R15GoodyearGT065A&#13;<br> 新車售價：約$229,000起（標準版）&#13;<br> 車輛提供：富利堡汽車（28776700）</fontstyle></spanclass></p></body></html>