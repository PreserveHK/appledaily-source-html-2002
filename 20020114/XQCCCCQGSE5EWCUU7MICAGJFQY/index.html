<html><header><meta charset="utf-8"><title>明日浸水仙頭迎新春</title></header><body><h1>明日浸水仙頭迎新春</h1><p>春節期間，屋企又點少得擺番盆水仙花呢！現成水仙花一盆閒閒哋都要百零蚊，自己𠝹則十蚊都唔使，其實要自己𠝹水仙頭都唔係難事，只要預備一把水仙刀，喺短短十零分鐘內即可完成。預計新年較凍，明日開始浸水仙頭就啱時候嘞！</p><p><b> 蟹爪水仙</b> &#13;<br> 蟹爪水仙即係用雕刻技術去改變水仙嘅生長形態，要自己𠝹都唔難。&#13;<br> &#13;<br> <b> 步驟</b> </p><p><b> 企頭水仙</b> &#13;<br> 企頭水仙係最基本𠝹法，當水仙花盛放時便會以垂直一枝枝向高生長。&#13;<br> &#13;<br> <b> 步驟</b> </p><p><b> 浸水仙頭須知</b> &#13;<br> 浸水仙必須具備「水、光、氣、暖」四個元素。即水不能多，陽光要充足，空氣要流通，保持溫暖氣溫。而唔同氣溫，浸養嘅時間亦有唔同，10℃或以下，需時約40日；15℃左右，需時約28日；20℃或以上，則只需要20日。估計今年新年應該會凍，若要喺過年前令水仙開花，大概今個月中(1月15日-18日)開始浸水仙頭都差唔多啦！&#13;<br> &#13;<br> <b> 揀水仙頭要訣</b> &#13;<br> 1.企頭式擺放，宜揀腳部嘅腳仔較少，腳仔多要切除就可惜。&#13;<br> 2.按水仙頭前後是否軟身，無硬物即代表成熟花芽多但側芽少，容易𠝹。按頭兩側，若厚實即表示花菖多，相對花苞亦多。水仙頭愈大愈佳。&#13;<br> 3.要分辨水仙花單瓣抑或雙瓣，可以睇水仙頭嘅根部，圓形為單瓣，市面大多數會係單瓣水仙花，襟擺啲；方形為雙瓣。唔識分可向店員查詢。</p><p><b> 所需用具</b> &#13;<br> 雨花石（圖右）：$10-$15/包，約半磅至一磅重。&#13;<br> 水仙刀（圖中）：$25/套，有兩把刀，一把專責𠝹水仙頭，另一把則可用作刮泥之用。&#13;<br> 水仙盆（圖左）：二十零蚊至百零蚊個不等。</p><p><b> 醒目小貼士</b> &#13;<br> 1.今年水仙花頭最平都只係$5個，而圓周有27公分大嘅水仙皇，$45個，一箱有五頭。&#13;<br> 2.浸蟹爪水仙最好用面積大而深度淺嘅盆較適合，而企頭水仙則要用較深嘅盆。&#13;<br> 3.水仙頭經長時間浸過會流出有毒物質，必須徹底洗淨。浸水仙頭初期，記緊每日換水，亦不要直接曬太陽。浸養期間可加適量水仙壯花素，由$2.5-$5包不等。如花凋謝宜剪去，因枯花消耗嘅養分更多。&#13;<br> &#13;<br> 記者：陳冰麗&#13;<br> 攝影：關文慧&#13;<br> &#13;<br> 示範：山城花藝賴榮春（23800703）&#13;<br> 地址：旺角花園墟道10號A舖地下&#13;<br> 鳴謝：山卡啦園藝（23916622）&#13;<br> 地址：九龍太子道西160號G-F地下</p></body></html>