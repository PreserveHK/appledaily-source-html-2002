<html><header><meta charset="utf-8"><title>一味窩輪：短炒兩隻認沽輪</title></header><body><h1>一味窩輪：短炒兩隻認沽輪</h1><p>上禮拜五美股唔多妥，3大指數都向下，對港股或有影響。&#13;<br> 睇淡短期港股，要喺藍籌輪身上搵食，所能夠做嘅唔多。市場上認沽輪得滙豐1739同和黃1769。滙豐（005）同和黃（013）再跌啲，兩隻淡友輪都會得益。&#13;<br> 1739下月中夠鐘，現價59仙，溢價3.9%，槓桿率15.3倍。爆炸力在於槓桿率夠大，滙豐跌2元計，隻輪升2成以上。&#13;<br> 1769則勝在冇乜溢價，現價1.40元，下月底到期，溢價0.4%，槓桿率5.3倍。和黃跌1.5元，隻輪有1成升幅。&#13;<br> 短線揸1739或1769，都要咪太過貪心，有些少利潤即應心足離場。提防個市反彈，美國Enron事件難免影響人心，但港股已經跌咗唔少，上禮拜初高位起計，跌咗753點。<br> &#13;<br> <spanclass>向1717埋手 &#13;<br> 如果認為Enron事件影響重大，搞美股好過搞港股。杜指認沽輪1717係可以埋手對象，3月初到期，現價5仙，溢價4.48%，槓桿率38.7倍。</spanclass></p></body></html>