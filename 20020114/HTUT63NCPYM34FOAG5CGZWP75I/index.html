<html><header><meta charset="utf-8"><title>率先睇！<br>LV02新袋森林原野Monogram大雜燴</title></header><body><h1>率先睇！<br>LV02新袋森林原野Monogram大雜燴</h1><p>名牌被追捧得厲害，梗有盲目信徒誓死追隨，MarcJacobs領導下嘅LouisVuittonMonogram袋，是否季季都好有商榷餘地，但肯定季季都橫掃街頭，02年春夏騷上以70年代嬉皮俏嬌娃加春天例牌花花圖案，新袋結果是森林和原野蝴蝶青蛙松鼠混經典Monogram，而且漁翁撒網到頭飾皮帶等，唔會懷疑叫座力，只是聯想到小學時期嘅書包，可期待見到一街貴婦同型人孭書包嘅壯觀場面。&#13;<br>記者：盧德瑛</p><p><spanclass><fontstyle>葫蘆賣乜藥　新袋主攻ShoulderBag  &#13;<br> 品牌皇牌Monogram圖案依然出場，不過淪為大配角，誓要捧紅卡通樹林同動物系列，不同袋款就混上不同經典Monogram，勁玩不經意錯亂Patchwork，其實都係苦心經營過嘅商業趣味。</fontstyle></spanclass></p><p><spanclass><fontstyle>Sell童真  &#13;<br> 在Monogram同Damier嘅森林夜景上，暗暗反映MarcJacobs童真夢情懷，相信可以將班女性嘅內在童真完全激發。</fontstyle></spanclass></p><p><spanclass><fontstyle>實用彩虹袋  &#13;<br> 格仔Damier蝸牛混Marie款Monogram同彩虹袋，長短可以調校，A4尺碼實用，擺雜誌一流。</fontstyle></spanclass></p><p><spanclass><fontstyle>圖案布局掂  &#13;<br> 雖然依然未能接受新系列，不過將3個系列圖案放埋一齊又唔會Over-dressed，布局真係好掂。樹熊袋可以搵到經典Monogram變大地，格仔Damier隱藏喺樹幹上，然後Patchwork就有一個Graffiti角落。</fontstyle></spanclass></p><p><spanclass><fontstyle>Monogram臉Mini-Bag  &#13;<br> 獻技還有Monogram臉嘅貓頭鷹同青蛙頭Mini-Bags，有機成為來季熱物。</fontstyle></spanclass></p><p><spanclass><fontstyle>必入Item  &#13;<br> 過往HairCube搶爛市嘅彪炳戰績，LV食住強勢再出Butterfly頭飾及扣針，觀其靚樣絕對有機再創高峯，滿足上次HairCube搶灘失敗嘅擁躉。</fontstyle></spanclass></p><p><spanclass><fontstyle>經典Item事件簿  &#13;<br> 貴為神枱牌子，當然有唔少經典傑作衝擊過大潮流，抽出幾個Landmark貨件，齊齊回味當日撞袋、搶貨同OnTheWaitingList嘅日子。</fontstyle></spanclass></p><p><spanclass><fontstyle>MarcJacobs小檔案  &#13;<br> 81年畢業於Parson's，84年與PartnerRobertDuffy合作，JacobsDuffyDesigns開始抬頭，86年MarcJacbobs同名系列誕生，得過CFDA3度大獎，97年以紐約客身分一腳踩入LV，跟RobertDuffy一同進駐，分別成為總設計師及StudioDirector，功績掂在將品牌老氣洗去，以看家本領ModernGirlie做出商業味濃而又跳脫嘅全新LV系列，將品牌重新定位成為時裝LeadingBrand，近有傳聞Chanel欲搶人過檔，頂替略為停滯嘅KarlLagerfeld，不過LVHM要員已經立即澄清，以定軍心。</fontstyle></spanclass></p><p>註：全部貨品尚未定價，於3月在專門店正式有售&#13;<br> 查詢電話：LouisVuitton（25232915）</p></body></html>