<html><header><meta charset="utf-8"><title>曾歷傷脊之痛大步檻過<br>翁虹教柏芝四招壯腰</title></header><body><h1>曾歷傷脊之痛大步檻過<br>翁虹教柏芝四招壯腰</h1><p>張柏芝早前為仁濟表演飛車受傷，去年翁虹意外令脊骨移位，險致半身不遂，日前她以過來人身分，關心柏芝病情之餘，亦教大家四招壯腰運動。</p><p>去年三月翁虹在台灣拍劇時意外令脊骨移位，差點半身不遂，所以當她獲悉張柏芝日前為仁濟表演飛車受傷，接連胸腰的第十二節胸椎骨碎裂，起碼一個月不能走動的消息，翁虹特別感同身受。<br> &#13;<br> <spanclass>樂觀面對 &#13;<br> 日前翁虹接受記者訪問，細訴腰傷躺病榻的辛酸，同時亦教姊妹們四招強壯腰骨的秘訣。翁虹的腰傷現已復元得七七八八，但講起躺在病牀的日子，她猶有餘悸說：「嗰陣時連大小二便都要人服侍，我嘗試自己爬去廁所，只係兩步已經用咗半個鐘，而且痛到眼淚不停咁流。我同自己講，我唔會就咁輕易打沉，所以我不停努力用樂觀嘅心態去面對呢個病。」&#13;<br> 翁虹表示她的病叫椎間盤凸出兼內出血，形成血塊壓住神經線，因為肌肉退化，翁虹每日要做二百下掌上壓，她說：「我當然唔係一次過做，每次做十幾下。為咗令我更加有動力，每做一下我都會叫一個朋友嘅名，咁佢就會畀力量支持我去完成呢一下嘅動作。」<br> &#13;<br> <spanclass>因禍得福 &#13;<br> 但經過今次不幸，翁虹說是因禍得福，令她明白人生有得必有失，不論對事業、愛情、家人和朋友，都有新的啟發，她說：「我同未婚夫Sammi可以話係患難見真情，佢唔單止停晒手頭上嘅工作陪住我，而且重帶咗個日本嘅特異功能人士嚟香港睇我，我同Sammi彼此更加知道有幾需要對方。」&#13;<br> 採訪：張止寒&#13;<br> 攝影：王光鴻&#13;<br> 場地提供：品川日本料理&#13;<br> </spanclass></spanclass></p></body></html>