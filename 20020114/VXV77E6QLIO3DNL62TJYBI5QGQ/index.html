<html><header><meta charset="utf-8"><title>　　生命可貴勿輕言放棄<br>　　馬丁小學默書攞負分 - 李八方</title></header><body><h1>　　生命可貴勿輕言放棄<br>　　馬丁小學默書攞負分 - 李八方</h1><p>白鴿黨黨魁李柱銘喺接受電視訪問時大爆自己傷心史，原來佢當年港大畢業，沒有甚麼榮譽學位，結果搞到做唔成律師，要做三年教書先生賺錢去英國讀大狀。&#13;<br> 八方都聽過馬丁啲痛苦故事，重慘㖭。話說有次同佢食飯，碰巧當日有個小學生因默書不及格跳樓，大家都覺得可惜，佢同八方講，自己小學英文默書試過負分；原來佢剛從大陸嚟香港，英文科追唔上，老師默書每個錯字扣五分，扣咗二十個錯字後都冇分可扣。&#13;<br> 當日默書肥佬，今日成為大狀，做埋香港領袖，所以大家唔應咁易放棄，有志者事竟成。&#13;<br> 不過，有啲嘢馬丁好執着，好似死都唔肯同老董做好朋友。佢話，佢兩人做老友對香港未必有益，言下之意，是不同道不相為謀。兩個人都住在港島半山，以前日日喺跑步都碰頭，只係各走各路，永遠係對面擦身而過，既然改不了，又真係無謂勉強。&#13;<br> （圖）李柱銘：有志者事竟成嘛！&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>