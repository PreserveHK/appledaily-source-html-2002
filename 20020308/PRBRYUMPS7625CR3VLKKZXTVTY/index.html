<html><header><meta charset="utf-8"><title>飛達帽廠設信箱　歡迎檢舉私生活<br>女強人治廠禁員工包二奶</title></header><body><h1>飛達帽廠設信箱　歡迎檢舉私生活<br>女強人治廠禁員工包二奶</h1><p>「我哋要求員工返上大陸做嘢，一定要好投入，唔准包二奶、沙沙滾，我唔鍾意咁！如果俾我發現有人咁樣，一定即時炒，連一個月代通知金都冇！」上巿公司飛達帽業副主席兼董事總經理顏寶鈴說時猛力揮動右手，活像戰場上正發施號令的將軍，誓要將深圳二奶殺得片甲不留。　記者：葉鳳萍</p><p>這位來自福建的「二奶殺手」，並非兇巴巴的霸道師奶，言談間甚至予人平易近人的感覺，何以連員工的私生活也要管？唔准包二奶？<br> &#13;<br> <spanclass>維護女人尊嚴 &#13;<br> 「當然唔得啦！一個女人承擔照顧丈夫仔女嘅責任，已經係一種犧牲，承受好大壓力！如果個老公上大陸重搵第二個女人，我覺得呢樣嘢係人都唔可以接受！若以一個老闆嘅角度嚟講，我覺得做廠一定要好投入，玩二奶嗰啲人好心散，一心散點樣做嘢？」顏寶鈴解釋，厲行「嚴禁包二奶政策」，除了維護女人的尊嚴外，亦是為公司運作着想。&#13;<br> 顏太（顏寶鈴的丈夫也姓顏）在聘用新員工後，總會花時間跟員工的妻子見面，解釋公司需要員工駐內地的原因，又拍心口跟員工妻子說：「有乜問題就通知我！」&#13;<br> 單靠大婆通風報信當然不夠，於是顏寶鈴在工廠內設「顏太信箱」，廣集員工對公司意見外，亦可「收風」看看那個員工私生活不檢點。<br> &#13;<br> <spanclass>夫婦恩愛逾恒 &#13;<br> 去年八月，她透過「金手指」得悉一名員工向妻子聲稱中秋節假期要加班，未能返港，卻被另一名員工在內地碰見，兼被發現在凌晨一時才返回工廠宿舍。顏太即時警告該員工：「如果再有人發現你唔檢點，即炒！」而自九二年於深圳設廠至今，只有一、兩個員工因「行為不檢點」遭警告，並沒有員工因而被解僱。&#13;<br> 以為顏寶鈴身受其害，才會對一眾二奶深惡痛絕，但事實上顏氏夫婦二人的恩愛，聽得第三者有點肉麻。顏太與丈夫顏禧強十多年來，胼手胝足將飛達帽業由一間位於九龍灣住宅的家庭式「蚊型廠」，發展至今時今日的上巿公司。現時丈夫一星期有五天留在內地管理廠房，周末才返港與太太見面。&#13;<br> 問顏太可有一刻擔心老公不忠，她臉紅紅地說：「佢重未有咁嘅本事，佢個老婆重好可愛！」</spanclass></spanclass></p><p><spanclass>春茗規定攜眷 &#13;<br> 顏太強調，夫婦相處之道貴乎互相尊重，她更將這秘訣「硬銷」給員工，每年春茗，公司規定已婚員工須攜眷出席，否則扣除三千至五千元的旅遊津貼。&#13;<br> 顏寶鈴說：「老婆又唔係唔見得光，係咪老婆好肉酸？又或者老公唔夠靚仔？就算係咁，都要去到邊度帶到邊度，呢個係一種尊重。」</spanclass></p></body></html>