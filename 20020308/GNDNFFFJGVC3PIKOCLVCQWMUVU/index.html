<html><header><meta charset="utf-8"><title>馮仁昭四圍超<br>梁詠琪：有人離間我同安仔</title></header><body><h1>馮仁昭四圍超<br>梁詠琪：有人離間我同安仔</h1><p>台廣播劇《愛在紅的天空下》俾寰宇電影公司睇中，買咗版權開拍電影，男女主角分別係梁詠琪（GiGi）同許志安。但今期《壹週刊》報道，話GiGi嫌棄許志安拍咗好多爛片，冇票房保證，所以要求電影公司換男主角，電影公司唔接受佢嘅要求，最後GiGi被out出局。<br> &#13;<br> <spanclass>拍攝撞期 &#13;<br> GiGi睇完報道之後好唔開心，佢話呢啲根本唔係事實，佢同安仔係好朋友，所以演唱會都有搵安仔做嘉賓，佢覺得有人想離間佢同安仔嘅感情，同時又擔心安仔會誤會。GiGi話自己唔接《愛》片，係同佢之前接咗馬楚成嘅新戲，同埋《絕世好B》撞咗期。&#13;<br> 其實馮仁昭知道《愛》片搵GiGi拍嘅時候，冇劇本，又唔知邊個係導演，只係猛咁叫佢畀期，咁就真係有啲問題。GiGi近來拍嘅電影口碑同票房都唔錯，人紅有是非呢樣嘢都好難避免，GiGi惟有睇開啲咯！<br> &#13;<br> <spanclass>BoBo遭男歌迷癡纏 &#13;<br> 陳文媛（BoBo）噚日下晝出發去溫哥華，為無綫一個慈善騷演出。現場大約有過五十名歌迷送機，不過其中一個男歌迷嘅表現就過分熱情。&#13;<br> 嗰個男歌迷走埋去要求同BoBo合照，佢重好自然咁搭住BoBo個膊頭。BoBo見到勢色唔對，於是影完相就一個轉身避開咗，但係個男歌迷過咗一陣又走咗去同在場嘅Twins影相。</spanclass></spanclass></p><p><spanclass>曾志偉子跑馬地拍拖 &#13;<br> 曾志偉個仔曾國祥，前晚喺跑馬地同女友手拖手好開心，佢哋見到記者影相即刻好快咁彈開。問佢哋去邊，曾國祥話：「個女仔係我女朋友，我哋準備搵地方食飯，但係重未決定去邊。」問曾國祥女友嘅資料，佢話：「唔好問啦！」<br> &#13;<br> <spanclass>容祖兒變身二十次 &#13;<br> 前排容祖兒（Joey）喺內地拍咗一輯便服廣告，佢會以二十個唔同嘅造型出現。便服商重搭咗個大型舞台，以配合Joey嘅勁歌熱舞，另外重會用一億嚟全國宣傳。由於Joey喺內地極受歡迎，有啲分銷商喺拍攝前五日專誠到廣州見Joey一面。</spanclass></spanclass></p></body></html>