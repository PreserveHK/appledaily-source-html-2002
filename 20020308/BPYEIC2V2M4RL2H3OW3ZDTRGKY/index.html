<html><header><meta charset="utf-8"><title>海外車訊：<br>全新平治E-Class　變得更年輕</title></header><body><h1>海外車訊：<br>全新平治E-Class　變得更年輕</h1><p>新款平治E-Class自早前首度曝光後，瞬即成為車迷嘅熱門話題；佢除擁有一個極富年輕活力感嘅新造型外，重新鋪排嘅車廂布局，以及出色嘅性能表現，都係新E-Class嘅賣點所在。而本港代理亦將於本月為新E-Class舉行預展；不如趁車展未舉行前一齊嚟先睹為快，睇睇新車有何吸引之處啦。&#13;<br>&#13;<br>記者：湯偉君</p><p><spanclass><fontstyle>造型年輕　富吸引力  &#13;<br> 雖然新E-Class嘅造型仍沿用上一代嘅四盞圓燈設計，但稍為拉長及將車頭傾斜度擴大後，因而令新車嘅車首造型變得更富動感及年輕化；而一組尾燈配搭，更與同廠嘅C-Class及S-Class相近，一個整體家庭成員嘅形象表露無遺。然而，新車嘅車身長度雖然與上一代一樣，但軸距卻有所增加，令車廂空間倍增，並能提升車上乘客嘅乘坐舒適度。</fontstyle></spanclass></p><p><br> &#13;<br> <spanclass><fontstyle>車廂布局　講求實用  &#13;<br> 喺外表變得年輕富活力嘅同時，新E-Class嘅車廂鋪排亦被重新修飾，除形似S-Class豪華轎車但更不複雜化外，乘坐舒適度及享受程度亦有進一步提升；當中前後排座椅嘅承托力較上一代來得更高，加上車廂空間寬敞闊落，因而令乘坐舒適度提升不少。設備配搭亦見齊全，原廠恒溫冷氣、高級音響連多碟CD匣組合全都一應俱全；後排更置有獨立冷氣送風口連溫度調校、三個獨立頭枕及安全帶配備，從而提升乘坐舒適度及對乘客嘅保護程度。</fontstyle></spanclass></p><p><br> &#13;<br> <spanclass><fontstyle>輸出強勁　性能出眾  &#13;<br> 新E-Class暫時只有三款電油引擎供用家選擇，當中包括E240所選用嘅2597ccV6型號（馬力177匹）、E320嘅3199ccV6（馬力224匹），同埋頂級E500所選用嘅4966ccV8引擎（馬力306匹），其中E500為新加入嘅型號，據聞稍後廠方更會為新車增添四汽缸直噴超級增壓引擎嘅版本㖭。而全新嘅AIRMATICDC氣壓懸掛系統，則於前輪四連桿嘅懸掛上，加入電子控制嘅氣囊，去取代傳統嘅吸震筒，並用以控制車高及吸震硬度，除於時速達120km/h以上時，會將車高自動下調15mm外，配合上源自SL車系嘅SBC系統，以及ESP等電子系統，喺煞車時會自動將前輪嘅吸震硬度加強，以抑制車子向前傾嘅情況，從而增強行車時嘅穩定性。&#13;<br> 值得一提嘅係，呢套AIRMATICDC氣壓懸掛系統，係屬於E500嘅標準裝備，而E240及E320型號亦可選配。</fontstyle></spanclass></p><p><tableborder><tralign><tdcolspan><spanclass><fontstyle><b> 平治E320Avantgarde規格</b>    <tralign><td> 引擎：</td> <td> 3199ccV型6汽缸</td>  <tralign><td> 馬力：</td> <td> 224ps/5600rpm</td>  <tralign><td> 扭力：</td> <td> 32.1kgm/3000-4800rpm</td>  <tralign><td> 傳動：</td> <td> 5前速半自動波</td>  <tralign><td> 懸掛：</td> <td> （前）四連桿　（後）多連桿</td>  <tralign><td> 制動：</td> <td> （前）透氣碟　（後）碟式（ABS）</td>  <tralign><td> 輪胎：</td> <td> 225/55R16</td>  <tralign><td> 尺碼：</td> <td> 4818×1822×1452mm</td>  <tralign><td> 軸距：</td> <td> 2854mm</td>  <tralign><td> 車重：</td> <td> 1645kg</td>  <tralign><td> 0-100公里：</td> <td> 7.7秒</td>  <tralign><td> 極速：</td> <td> 243km/h</td>  <tralign><td> 平均耗油：</td> <td> 9.9L/100km</td>  <tralign><td> 估計售價：</td> <td> 約港幣50萬起</td>  <tralign><td> 查詢：</td> <td> 仁孚行（28957288）</td>   </tralign></tralign></tralign></tralign></tralign></tralign></tralign></tralign></tralign></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></p></body></html>