<html><header><meta charset="utf-8"><title>郊野曾灶財唔做皇帝做熨王<br>張炳奴笑罵由人</title></header><body><h1>郊野曾灶財唔做皇帝做熨王<br>張炳奴笑罵由人</h1><p>城市內，張炳奴寂寂無聞，只是個普通的獨居老翁。&#13;<br>郊野外，他卻鼎鼎大名，人人談論，皆因他自三十一年前開始行山至今，常帶備白油毛筆，通山留下自己的大名。&#13;<br>被別人揶揄為「郊野曾灶財」的他，卻自封為「一代熨王」、「一代鈕門王」。別人怒罵他到處塗鴉，破壞大自然，他卻自得其樂，笑罵由人。&#13;<br>面對千夫所指，六十三歲的張炳奴仍堅持說：「七、八十歲行得郁，都要寫，留番個紀念。」&#13;<br>&#13;<br>記者：馮淑玲　攝影：陳盛臣、關文慧（部分相片由被訪者提供）</p><p><spanclass><fontstyle>非鬧不可  </fontstyle></spanclass></p><p><spanclass><fontstyle>白油夠搶眼  &#13;<br> 這天，氣溫降至十一度，張炳奴並沒有躲在被窩內，相反，穿上厚厚的羽絨，揹着殘破的背囊，帶備白油毛筆，一大早又準備出發到西貢行山，這已是該星期的第二次。「我喜歡西貢咸田、大浪西灣、浪茄，因為海灘美，風景靚。」當然在那處他的「墨寶」尤其多。&#13;<br> 沿着赤徑走下去，可發現五處他的「墨寶」：「張炳奴煲湯30年」、「基金製衣熨部張炳奴78年6月10日」、「張炳奴」和「時泰製衣熨部張炳奴才之墓81-4-10」。&#13;<br> 有的「墨寶」油迹足有三、四吋厚，字亦糊了；有的則有八呎長，遠遠已可看到。看着自己的傑作，張炳奴自豪地說：「白油好厚，十年唔補都唔怕甩色。我以前用紅油畫，現在用白油，夠搶眼，老遠都望到。」</fontstyle></spanclass></p><p><spanclass><fontstyle>石頭變墓碑  &#13;<br> 可惜，行山友望到他的偉大傑作，卻嫌眼冤，有人指他極度無聊，有人更不值其所為，於網頁上公然罵他「郊野曾灶財」、「塗癖」，認為他沒公德心，破壞大自然，有人甚至在他的「墨寶」旁加上「白癡」、「食屎狗」、「金魚佬」等字。&#13;<br> 而咸田海邊的一塊大石頭，張炳奴本來用白油寫上「時泰製衣熨部張炳奴→81-4-10」幾個大字，但有人卻照樣用白油，加上「之墓」及把「→」改為「才」字，結果遠遠看到「時泰製衣熨部張炳奴才之墓81-4-10」，將一塊大石頭變為墓碑。&#13;<br> 面對千夫所指，張炳奴毫不在乎：「有人鬧我，叫我唔好寫，話寫到周圍都係，我唔介意，睬佢都儍……就算七、八十歲，行得郁，我都繼續寫。」</fontstyle></spanclass></p><p><spanclass><fontstyle>大城市小人物  &#13;<br> 其實，張炳奴只是個大城市內的小人物，他那位住在西貢的朋友錢先生說：「張炳奴是好人來的，對人無殺傷力，只係通山寫字，但現在都無寫，只係補油，他的做法是對是錯，見仁見智……好多行山友都寫字，只是無佢咁大隻，亦有人到處掛布條，為何無人鬧。」他再次強調：「佢真係個好人來的。」&#13;<br> 張炳奴十七、八歲開始出來打工，自己養活自己，「我以前做過百幾間工廠，學過打鈕門，亦做過熨衫，一日可以熨十幾二十打，熨恤衫，熨裙，熨睡衣，都無問題，由早熨到晚，一日可賺到一、二百元，快手更可賺到三百元。」但這些成績較之行山寫字，變得平平無奇。</fontstyle></spanclass></p><p><spanclass><fontstyle>兩雄相遇叫佢咪喺天橋底屙尿  &#13;<br> 別人封他為「郊野曾灶財」，但張炳奴大聲反對：「我同佢不同，我行得，佢唔行得。我啲字靚過佢，佢啲又大又細，無紋無路，我會寫乜嘢廠，日期，姓名……」&#13;<br> 原來這兩個塗鴉王曾有一面之緣。「我見到佢喺天橋底屙尿，叫佢唔好，點知佢鬧我，話：『你想做皇帝啊。』我嚇到即刻走。」唉！「郊野版」曾灶財又如何鬥得過「正版」呢！</fontstyle></spanclass></p><p><spanclass><fontstyle>非浪得虛名  </fontstyle></spanclass></p><p><spanclass><fontstyle>熨王做看更  &#13;<br> 張炳奴開始通山寫字，是七一年五月十日。「當時在新馬製衣熨部打工，有次放假，班工友約我到城門水塘行山，橫掂無事做，便答應。」&#13;<br> 這次行山，他發現人人都寫字，紀念曾到此一遊，於是他亦學着寫，「我寫下『新馬製衣一代熨王張炳奴』，我不知道點解寫『一代』，別人教的。」&#13;<br> 就這樣他寫出興趣來，三十一年來，走遍港九新界離島各大小山頭，見到又大又平的石頭，便留下一大堆字。&#13;<br> 「後來，五十幾歲人，工廠執吓一間，執吓一間，咪走去做看更，做了十年，文化中心、香港公園、香港郵政局、地盤都做過。」自此，他行山寫字，就從工廠名改為寫看更的地點。</fontstyle></spanclass></p><p><spanclass><fontstyle>筆迹遍及大陸  &#13;<br> 他還寫字寫到上大陸。「我成個中國去晒，七三年到現在，新疆、蒙古、西藏、湖南、東北……我會帶箱頭筆，寫廠名，自己個名，日期……只是留個紀念。」&#13;<br> 回港後，他更在南丫島一避雨亭的長石櫈上，寫下所有曾到過的名山勝地，「北京世界聞名萬里長城」、「四川成都九寨溝」、「湖北武當天下名山」，話要把好地方介紹給港人。&#13;<br> 熨王把自己的歷史寫遍山頭之餘還出了名。他開心地說：「記得有次行山，一班女仔看到我，知道我是張炳奴，話二、三十年前已見過我個名，猛拉住我影相，鬼咁開心。」&#13;<br> 其實，熨王還有一大理想，就是作行山友明燈。「山上路很多，一行錯就會走失，我用白油寫住箭嘴，可以跟住來行。」</fontstyle></spanclass></p><p><spanclass><fontstyle>罰款一千  &#13;<br> 可惜，他一番苦心，無人欣賞，熨王曾因通山亂寫而被罰錢。「嗰次喺西貢海下，被郊區警察捉到。上到法庭個官問我有甚麼要求，我同個官講，唔好罰一千，罰五百，佢幾抵死，居然鬧我，話：『我話事還是你話事，再嘈罰夠你一萬。』唓，咁你問我有乜要求吖嘛，最後罰了我一千。喺大陸都被罰過，別人罰兩毫，我要罰五蚊。」&#13;<br> 罰得多了，熨王學精了，不再亂塗鴉，只要補補油，話怕「墨寶」消失掉，而補油時，會使出一招掩眼法。「見到有人走過來，會扮唔寫，將油同毛筆放在地上，若無其事，不見到人就繼續補……有時被人見到，說：『你就係張炳奴啊。』我就話：『失敬失敬！多謝多謝！』」張炳奴抱拳笑着說。</fontstyle></spanclass></p></body></html>