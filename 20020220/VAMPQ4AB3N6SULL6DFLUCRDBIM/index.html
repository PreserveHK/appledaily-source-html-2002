<html><header><meta charset="utf-8"><title>地產多聲道：精英會有助提高士氣</title></header><body><h1>地產多聲道：精英會有助提高士氣</h1><p>大地產代理行為鼓勵士氣，都會設立一啲精英會，供表現突出員工加入，美聯同港置便有精英會同至尊會，而美聯今年重將精英會嘅入會資格，公開予街外其他代理行，只要主管每年做到1000萬元數，及經紀做到180萬佣，都可以加入。而中原地產亦有精英會，至今已超過11年歷史。<br> &#13;<br> <spanclass>金發收購廣州代理行 &#13;<br> 地產代理行近年紛紛北望神州，部分由自己一手一腳成立分行，部分就透過收購來壯大，在港主要從事舖位及內地樓盤代理嘅金發物業，剛於上月在廣州收購廣州市百富城物業代理，並計劃在當地設立國內店舖部。百富城在廣州已有5年歷史，現有員工約110人，去年曾代理區內16個樓盤，銷售樓面約861萬方呎。&#13;<br> 香港興業（480）下周公開發售愉景灣海澄湖畔，為了催谷銷路，近日更在報章大賣廣告，推介愉景灣「世外桃源feel」，同「逍遙生活新體驗」。愉景灣發展咗好多年，港興業重咁落本做宣傳，反映很重視呢個盤。&#13;<br> 蘭西</spanclass></p></body></html>