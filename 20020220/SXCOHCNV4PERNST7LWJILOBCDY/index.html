<html><header><meta charset="utf-8"><title>日本超人氣約會方式Go-Con入侵香港Hit唔起</title></header><body><h1>日本超人氣約會方式Go-Con入侵香港Hit唔起</h1><p>當ICQ等網上虛擬交友方式，已被認為Out而遭淘汰後，在日本另一種新興交友玩意Go-Con，早發展得如火如荼。除有專門網站報道，電視節目大力催谷外，最近更有一部電影，打正招牌稱《Go-Con》。這股風氣，最近更直吹本港。不過，從香港版《Go-Con》約會看來，發現參加者完全不能投入，整晚悶場連連，看來要成功偷師，還需一段時間適應。&#13;<br>&#13;<br>記者：朱文俊　攝影：周旭文</p><p><spanclass><fontstyle>香港版Go-Con全程直擊  &#13;<br> 晚上九時，一眾參加「Go-Con緣份聚會」男女，開始對號入場，但見大部分人，在門外等候帶位時，都表現得頗為拘謹，除了一兩名較為活躍的，會主動與其他人交談外，其餘各人均散在各處，默不作聲等候入座。到了各人抽到各自號碼，分別入座後，只見其中一桌空了兩個座位，原來臨時有兩位女士缺席，令到坐在空位對面的Terry不停對工作人員埋怨：「我真係唔好彩，抽到個對面冇人嘅位，對面冇人喎，咁一陣間，我點樣識到女仔？」&#13;<br> &#13;<br> <b> 進餐時鴉雀無聲</b> &#13;<br> 進餐時，大部分參加者不是男女各自傾談，便是不發一言，各自低頭，現場氣氛頗為沉悶。與日本Go-Con熱鬧場面大異其趣。全場差不多由鬼妹仔性格的J一個玩晒，一時與同桌男女傾偈，一時又與鄰桌參加者碰杯。</fontstyle></spanclass></p><p><b> 玩「聖旨」遊戲</b> &#13;<br> 玩遊戲時間。先由工作人員到每一桌搞氣氛，叫各參加者互相記住各人姓名職業，然後再玩一個名為「聖旨」的遊戲，方法是由主持人隨意抽出一名參加者，由主持人指定要男方做出如唱歌、讚美女士等「任務」。&#13;<br> 第一對被抽出來的是，Terry和Ryan，任務是要Terry在三十秒內，講出Ryan的好處，由於二人本身並不同桌，整晚都沒有交談一句，Terry亦較拘謹，竟翻來覆去說：「覺得妳好純呀，妳好靚呀，妳好純呀.......」連頗為文靜的Ryan都忍不住笑出來，結局草草收場。&#13;<br> 第二對是Thomas和Tracy，任務是要Thomas使出「媾女」招數，令Tracy傾心。結果是Thomas不停的形容Tracy的外表，連主持人都忍不住大聲講：「大佬呀，叫你『媾女』呀，你搞乜嘢呀？」&#13;<br> 第三對是肥仔加Angela，任務是要肥仔唱首情歌給Angela聽，但在美國讀書的肥仔，卻說只懂唱一句許志安的《爛泥》，重唱來唱去都是：「你，最盛放的玫瑰」，貪玩的Angela表示：「唔收貨！」但由於夠鐘交場，主持人惟有打圓場，最後由各人投票，選出Go-Con之王及Go-Con之后，結果Go-Con之王由肥仔奪得，而Go-Con之后則由Terry示愛的Ryan取得；由頭帶到尾的J飲恨，結果令人意外。</p><p><spanclass><fontstyle>集體相睇講緣分  &#13;<br> 由於Go-Con這種約會方式大受日本年輕男女歡迎，有片商遂將這種約會文化搬上銀幕。香港電影公司亦藉此舉辦「Go-Con緣份聚會」，吸引十男十女參加，主題為辦公室男女約會，顧名思義，參加者必須是在辦公室工作的男女。&#13;<br> &#13;<br> <b> Go-Con眾生相</b> </fontstyle></spanclass></p><p><spanclass><fontstyle>參加者心聲  &#13;<br> <b> J：怕掛羊頭賣狗肉</b> &#13;<br> 二十歲出頭的J，剛在美國畢業回流，在電視宣傳上見到這個遊戲，覺得頗為有趣而參加：「喺紐約返嚟香港，唔夠一個月，成家人已移民，喺香港冇乜朋友，呢個聚會話明係交朋友，可能識到唔同嘅人。」&#13;<br> 剛從外國回來的J，思想較為開通，但在參加時，亦有擔心是一些掛羊頭賣狗肉的騙人玩意：「報名嘅時候，我啲Cousin都叫我小心啲，驚係呃人，但我諗住有成個電視台同電影公司，應該冇事，咪報名參加，我反而驚啲男仔冇嘢講，會好悶。」</fontstyle></spanclass></p><p><b> 阿輝：擴闊社交圈</b> &#13;<br> 另一名參加者阿輝，現年25歲，任職酒店採購工作，工作較沉悶，生活圈子亦狹窄，希望藉今次活動，識多點新朋友，擴闊自己社交圈子：「我淨係知Go-Con約會方式喺日本好Hit，方法係一大班人一齊玩遊戲，然後啱傾就繼續聯絡。自己已多年冇拍拖，覺得好難喺一晚入面搵到女朋友，不過緣分講唔埋！」</p><p><b> Thomas：似玩遊戲</b> &#13;<br> 整個聚會完畢後，Thomas認為：「今晚個聚會，似玩遊戲多過似嚟識朋友，同宣傳話Go-Con形式有幾大出入，坦白講有少少失望！」</p><p><spanclass><fontstyle>Go-Con係乜？  &#13;<br> Go-Con是日本近年最hit的約會交友文化，可視為一種集體「相睇」約會方式，CON是英文COMPANY的簡稱。作為約會「搞手」，會透過朋友互相介紹、網上或手機短訊等各種不同招募方式，替一群互不認識的青年男女安排集體聚會，讓他們免除尷尬，最終目的是令到聚會男女發展成戀人，而聚會地點多是餐廳食肆。每次約會，男女人數必須均等，約會的男女需要有某程度上共通點，例如，雙方都在辦公室工作的，便會叫做OLGo-Con等。&#13;<br> 日本有專門網站介紹及招募玩Go-Con年輕男女，其中<ahref http:> http://www.go-con.com  乃最受歡迎的網站之一。日本電視頻道「瀨戶內海放送」，更將這種約會文化，製成遊戲節目。最近由日本當紅流行樂隊組合，Morning娘的監製TSUNKU親自監製，夥同廣告、電視劇女星內山理名主演，打正旗號拍攝名為《Go-Con》日本電影。</ahref></fontstyle></spanclass></p><p><spanclass><fontstyle>呃鬼Go-Con媾女新招  &#13;<br> 近來Go-Con這個字，在香港流行起來，九巴上電視宣傳播了又播，尤其年輕人，亦藉Go-Con為名，搞一些小型主題式聚會來識女仔。呢類「目標性飯局」最大好處就係夠直接，約會成功即時知道女方是甚麼貨色，不用經ICQ傾一大餐，重要冒險對方可能係大件「豬扒」。好似Andrew本身做行街經紀，從工作容易接觸從事不同類型嘅女仔，佢同幾個朋友就個個周六都搞Go-Con媾女，可謂利用「潮流」大搞一夜情。</fontstyle></spanclass></p></body></html>