<html><header><meta charset="utf-8"><title>新車速報：<br>辣辣旅行車平治C32TAMGEstate</title></header><body><h1>新車速報：<br>辣辣旅行車平治C32TAMGEstate</h1><p>一直以來，平治C32AMG都係高性能房跑車嘅表表者，推出至今仍不乏捧場客支持；然而，又會有幾多人知道，除四門轎車版本外，原來佢重有一款五門掀背、走RV路線嘅C32TAMGEstate呢！早前，城中型男梁朝偉亦靜悄悄地購入咗一部，而最近代理亦陸續有新貨抵港，皆因潮流大興呢類高性能RV嘛！究竟呢部擁有354匹嘅旅行車有幾正？咁就真係要嚟睇吓喇！&#13;<br>特約記者、攝影：張勤</p><p><spanclass><fontstyle>包裝含蓄動若脫兔  &#13;<br> 外表含蓄、看似只係一款五門旅行車嘅平治C32TAMGEstate，若然唔係望見佢獨有嘅車頭氣霸，以及四輪17吋AMG跑車合金軨的話，真正嘅身份又點會咁易一望而之呢！或者喜歡呢類高性能車種嘅Fans，都係喜歡內涵多於一切啦！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>低轉扭力強橫嚇人  &#13;<br> 雖然看似一切咁普通，惟當猛力踏下油門時，你定必要有心理準備，皆因一台3.2公升V6偈，匹配埋機械增壓嘅Kompressor裝置，低轉高扭力輸出會給你有一番黏背脊嘅感覺；惟四輪改換上跑車化嘅懸掛組合，反應既平穩又有高效率嘅循迹性，加埋四輪鑽孔碟煞、ABS連EBD裝置，更予人有收放自如嘅表現呢！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>豪邁舒適剛柔兼備  &#13;<br> 講到車廂鋪排方面，佢跟一般平治C-Class房車無大分別，同樣以豪邁舒適性為主線，惟一對前排AMG跑車桶形座椅，以及刻有C32字樣嘅跑車短波棍編排，才能看出有異樣。再者，呢部Estate亦不失有實用一面，皆因後排座椅可左右獨立收摺，令尾廂空間倍增㗎！</fontstyle></spanclass></p><p>&#13;<br> &#13;<br> &#13;<br> &#13;<br> <b> 平治C32TAMGEstate規格</b> &#13;<br> 引擎：3199ccV6SOHCKompressor&#13;<br> 馬力：354ps/6100rpm&#13;<br> 扭力：45.9kgm/4400rpm&#13;<br> 傳動：5前速Speedshift半自動波，後輪驅動&#13;<br> 懸掛：（前）三連桿（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）225/45R17ContinentalSportContact2&#13;<br> （後）245/40R17ContinentalSportContact2&#13;<br> 尺碼：4541×1728×1415mm&#13;<br> 軸距：2715mm&#13;<br> 車重：1695kg&#13;<br> 0-100公里：5.4秒&#13;<br> 極速：250km/h（有限制）&#13;<br> 平均耗油：11.9L/100km&#13;<br> 新車售價：$715,000&#13;<br> 車輛提供：仁孚行（28957288）</p></body></html>