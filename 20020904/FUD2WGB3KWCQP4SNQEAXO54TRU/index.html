<html><header><meta charset="utf-8"><title>細路扭計有辦髮</title></header><body><h1>細路扭計有辦髮</h1><p>細路剪髮，齣齣有淚、幕幕驚心！專營兒童髮廊達十年的邵先生憑經驗直指，十個有七個來剪髮的細路都帶淚上陣，其中以三歲以下小孩最普遍。喊足全場的場面可說見慣不怪，更激的見人就打，甚至連媽咪都打埋！唉，剪個髮啫，其實有好多簡單竅門可避免如斯慘劇！也正好趁學期之初剪番個靚髮見人。	&#13;<br>記者：吳佩璇&#13;<br>攝影：楊錦文&#13;<br>ImageKids：莊汶鶱&#13;<br>鳴謝：魔術鏡兒童美髮專門店</p><p><spanclass><fontstyle>5大實戰招數  &#13;<br> 講就容易，到正式剪髮前小朋友依然鬼見愁，父母有乜方法可令自己輕鬆，也令孩子剪得放鬆？&#13;<br> &#13;<br> <spanclass><fontstyle>1﹒煲卡通　避免兩頭擰  &#13;<br> 同小朋友剪髮，切忌又報紙又毛巾又爽身粉……只要給他們看平日最鍾意的卡通片，分散注意力，亦可避免孩子兩頭擰，靜待他們全神貫注之際，快手修髮就最啱。另將電視機角度調校至低於EyeLevel，讓孩子的頭自然耷低以便剪髮。</fontstyle></spanclass></fontstyle></spanclass></p><p><spanclass><fontstyle>2﹒企定定　玩玩具  &#13;<br> 同睇卡通片異曲同工，玩玩具一樣可分散孩子的注意力，秘訣是讓他們周圍企住玩。經驗髮型師指，即使是玩玩具也會出現坐唔定的情況，皆因小孩坐着較站着容易不耐煩。所以最好趁孩子站着玩至入神時替他們剪髮。若由家中帶備至愛玩具，更能增加安全感；至於從未接觸過的新玩具，則更易引發好奇心。&#13;<br> </fontstyle></spanclass></p><p><spanclass><fontstyle>3﹒唔好對鏡剪髮  &#13;<br> 成人世界剪髮就梗係對住塊鏡昅足全場。但對於抗拒剪髮的小朋友來說，不照鏡比照鏡好，至少免卻一把大鉸剪指住自己的可怕場面。剪好髮的完成Look，其實也不必刻意讓孩子看。因為玩玩吓玩具，自己個樣忽然唔同咗，都咪話唔驚！待孩子有充足的剪髮經驗，再慢慢對住塊鏡剪髮也不遲。&#13;<br> &#13;<br> <spanclass><fontstyle>4﹒乾剪更適合  &#13;<br> 在孩子的剪髮字典中沒有洗剪恤這回事。尤其是洗頭對某些小孩來說已是苦差，搞一大輪又洗髮又剪髮，徒添麻煩！如果是父母自己動手剪的話，乾剪比濕剪更容易掌握。&#13;<br> &#13;<br> <spanclass><fontstyle>5﹒親子齊齊剪  &#13;<br> 細路怕剪髮，心理因素多於一切，所以父母同時齊齊剪的話，不但令孩子安心，甚至可促進親子關係。如果可以的話，用埋同一個師傅就更好。另外，男孩子選男師傅；女孩子選女師傅，亦可替小孩減去些小不安。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>剪髮小備忘  &#13;<br> ‧無論出街剪抑或自己剪，都要夠快手，最好15-20分鐘搞掂。因為小孩的有限耐性實不容你來挑戰！而一把鋒利的鉸剪，以及梳、髮夾等簡單用具必先準備好。&#13;<br> &#13;<br> ‧重申替孩子剪髮不要太過大陣仗，氣氛愈是輕鬆愈好。所以坊間一些像斗篷或Cap帽之類的理髮輔助用品，其實不用也可以。當然，如果孩子已有足夠定力，戴上這些輔助用品確能剪得更企理。&#13;<br> &#13;<br> ‧若孩子十級抗拒的話，也不要勉強，即使大人的情緒亦日日不同。遇着過份大哭大鬧的，不妨隔天再帶孩子去剪髮。&#13;<br> &#13;<br> ‧容易扭計或坐唔定的小孩，最好找經驗師傅來剪，千祈不要自己亂嚟。&#13;<br> &#13;<br> ‧留意鉸剪及梳等理髮用具必須消毒乾淨才使用。&#13;<br> &#13;<br> ‧坊間有些專為兒童而設的理髮店，裏頭的布置活潑繽紛，兼有各種玩具，家長可嘗試帶子女光顧，且看情況有否改善。&#13;<br> &#13;<br> ‧家長自己動手替孩子剪髮切記小心，因小朋友最愛兩頭擰。要剪得齊整，可用手指夾起一小束頭髮，拉直後修剪。</fontstyle></spanclass></p><p><spanclass><fontstyle>衝破心理關口  &#13;<br> 其實大部份小朋友之所以怕剪頭髮，純屬心理因素，怕的是將身體的一部份剪去。因此家長先要以正面的態度告訴仔仔囡囡，剪髮屬個人衞生，跟沖涼刷牙大同小異，而且剪髮不會帶來痛楚，剪掉的頭髮更會再生。總之，剪髮前讓孩子衝破無形的心理關口，剪髮時或可避免上演一哭二鬧的場面。</fontstyle></spanclass></p></body></html>