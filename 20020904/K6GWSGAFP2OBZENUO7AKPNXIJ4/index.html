<html><header><meta charset="utf-8"><title>標緻307Sport特別版加Kit好型</title></header><body><h1>標緻307Sport特別版加Kit好型</h1><p>新一代以彎路王見稱嘅標緻307車系，為徇眾要求，早前代理更引入德國Musketier大包圍配件，包裝出倍見辣味嘅307Sport特別版；若然你想擁有一部咁有個性嘅房跑車作座駕的話，就真係唔好錯過機會喇！	&#13;<br>特約記者、攝影：何仲恩&#13;<br>新車售價：$165,000（皮椅版）&#13;<br>車輛提供：靈獅汽車（28663000）</p><p>&#13;<br> &#13;<br> <center> <spanclass><fontstyle>德國Musketier包圍有瞄頭  </fontstyle></spanclass></center> </p><p><spanclass><fontstyle>特別版造型有個性  &#13;<br> 呢部出自法國標緻嘅307，秉承有原來306車系嘅特性，除有出眾嘅操控性同走彎能力之外；代理方面為要吸引買家，早前更特別推出20部裝有Musketier大包圍嘅307Sport特別版，新車賣相要來得辣味十足，而且重見有多一份獨特個性㗎！&#13;<br> 裝工連噴油：$12,000</fontstyle></spanclass></p><p><spanclass><fontstyle>Tiptronic波箱富樂趣  &#13;<br> 除樣靚外，307嘅車廂鋪排亦好有份量，前後高級皮椅剪裁貼身富承托力，空間闊落之餘，一台2.0公升偈表現亦見突出，匹配取材自保時捷嘅4前速Tiptronic半自動波箱，重帶出有多一份駕駛樂趣㖭！而一套歐式懸掛組合，行車穩定又見循迹性高，加埋四輪碟式制動、ABS連EBD裝置，還予人有多一份可靠感呢！</fontstyle></spanclass></p></body></html>