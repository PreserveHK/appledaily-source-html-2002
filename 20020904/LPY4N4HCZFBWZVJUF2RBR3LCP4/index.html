<html><header><meta charset="utf-8"><title>　　十姑娘北上做經濟顧問 - 李八方</title></header><body><h1>　　十姑娘北上做經濟顧問 - 李八方</h1><p>港澳馬會爭生意，令何鴻燊成為新聞人物；至於十姑娘一家，近來已經好少見報，原來佢哋轉咗去北方活動。&#13;<br> 北到邊？係河南省焦作市。最近該市人民政府特別請咗十姑娘做經濟顧問，由市長毛超峰親自接待，並頒發聘書。而麥舜銘同陳復生夫婦兩人，亦成為該市的榮譽市民。&#13;<br> 焦作喺邊度？在河南省西北部，即古時俗稱中原之處，係太極拳發源地，有人口三百幾萬，以前主要係做煤炭工業，𠵱家就做能源、化工、建材、食品、旅遊乜都搞下；如果再搞埋「娛樂事業」，十姑娘肯定好有貢獻。&#13;<br> （圖）毛超峰頒聘書予十姑娘何婉琪，旁為陳復生及麥舜銘。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>