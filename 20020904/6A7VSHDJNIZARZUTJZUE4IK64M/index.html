<html><header><meta charset="utf-8"><title>新車速報：<br>平治Vito110CDI慳油環保</title></header><body><h1>新車速報：<br>平治Vito110CDI慳油環保</h1><p>潮流興SUV，一般車款大多以2.0公升以上引擎作配搭，耗油量自然唔會少。然而，平治Vito以另類SUV進軍市場，既可乘坐六名成人，以及有一定載物量外，兼且重備有雙趟門及自動波組合，但平均耗油量不過每公里$0.4而已，究竟點解？皆因佢用上一台符合Euro3環保規格嘅2.2公升柴油偈嘛！&#13;<br>記者、攝影：陳偉林	</p><p><spanclass><fontstyle>跟V-Class相若有份量  &#13;<br> 系出名門嘅平治Vito110CDI，自推出以來一直被視為係一款另類SUV，皆因佢有跟同廠V-Class車系相若嘅賣相，跟一般同級嘅歐、日客貨車相比，自然更勝一籌。再者，Vito本身嘅低重心同雙趟門設計，除能令乘客上落更方便外，前後兩排六座位組合更較一般轎車突出呢！就連車廂配搭亦見齊全，從而給予車上乘客有莫大嘅方便㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>0.4元一公里慳油又好力  &#13;<br> 車廂前後兩排六座位設計，份屬獨立組合，既有頭枕又附有三點式安全帶，除能令你坐得貼服又舒適外，特大尾廂配搭重有好高容量㖭！查實，呢部Vito110CDI咁受用家歡迎，另一個原因會係佢嗰台2.2公升柴油偈，既符合香港對Euro3環保規格嘅要求，夠晒慳油好力之餘，重備有4前速自動波，操控跟一般SUV無疑之外，平均每公里0.4元嘅耗油量，重令人有刮目相看之感呢！</fontstyle></spanclass></p><p><spanclass><fontstyle>平治Vito110CDI規格  &#13;<br> 引擎：2148cc直4SOHC柴油&#13;<br> 馬力：102ps/3800rpm&#13;<br> 扭力：25.5kgm/1600-2400rpm&#13;<br> 傳動：4前速自動波，後輪驅動&#13;<br> 懸掛：（前）柱式獨立&#13;<br> 　　　（後）柱式獨立&#13;<br> 制動：（前）透氣碟&#13;<br> 　　　（後）碟式&#13;<br> 輪胎：195/70R15&#13;<br> 　　　MichelinAgilis61&#13;<br> 尺碼：4660×1880×1889mm&#13;<br> 軸距：3000mm；車重：2700kg&#13;<br> 極速：153km/h&#13;<br> 平均耗油：7.0L/100km&#13;<br> 新車售價：$221,000（六座位）&#13;<br> 車輛提供：仁孚行（28957248）&#13;<br> &#13;<br> <b> 記者試後簡評</b> &#13;<br> 優點：賣相趨時吸引有SUV風範，符合Euro3環保條例嘅柴油偈，匹配4前速自動波，慳油好力駕駛自在又環保。&#13;<br> &#13;<br> 缺點：車廂布局未夠豪華，塑膠味較濃。</fontstyle></spanclass></p></body></html>