<html><header><meta charset="utf-8"><title>空氣清新機4大必買靚款</title></header><body><h1>空氣清新機4大必買靚款</h1><p>以前用空氣清新機，大多只係針對塵埃、汽車廢氣等室外空氣污染，又或者釋放出一啲香味就算。之不過今時今日嘅空氣清新機，除咗可以放出香味同過濾一般塵埃外，更連煙味、病菌、花粉等有害物質都可以過濾，甚至分解。令空氣更清新之餘，亦有效保障健康，再加上有型嘅外觀設計，就算放喺屋企做擺設亦一樣好睇。&#13;<br>記者：張穎倫&#13;<br>攝影：伍慶泉、陳盛臣&#13;<br>ImageGirl：Monique</p><p><spanclass><fontstyle>三重過濾顏色夠Cool  &#13;<br> 市面上大部份嘅空氣清新機都以白色、米色為主，但呢部機就反其道而行，改以黑色做機身顏色，襯托出勁Cool嘅感覺，配襯任何家具都一樣咁好睇。佢更設有過濾較大污垢嘅前置過濾網、連0.0001毫米微粒都過到嘅HEPA高效能過濾網，以及專過尼古丁、異味嘅活性炭過濾網，三重過濾包冇失拖。&#13;<br> 型號：飛利浦HR4342&#13;<br> 最高空氣流量：每小時95立方米&#13;<br> 建議面積：約132平方呎&#13;<br> 體積：W37×H43×D20mm&#13;<br> 售價：$1,998&#13;<br> （飛利浦陳列室）</fontstyle></spanclass></p><p><spanclass><fontstyle>高熱殺菌唔使換濾網  &#13;<br> 好多人都覺得空氣清新機要更換過濾網好麻煩，所以呢部機就改用高溫消毒方法。佢會將抽入嘅空氣以攝氏350度高溫消毒，唔理係空氣中嘅細菌、霉菌，抑或微生物都一定冇走雞。唔使更換過濾網之餘，少咗幾重過濾程序，亦有效減低運作聲，標明日本製造，品質有保證。&#13;<br> 型號：愛華KS-100&#13;<br> 最高空氣流量：沒有註明&#13;<br> 建議面積：約56平方呎&#13;<br> 體積：W210×H252×D133mm&#13;<br> 售價：$398&#13;<br> （電器優惠協會）&#13;<br> &#13;<br> &#13;<br> &#13;<br> <spanclass><fontstyle>離子簇殺菌外形似喇叭  &#13;<br> 一眼望埋去，重以為係新出嘅Hi-Fi喇叭，磨砂銀外殼配上正方形嘅設計，完全脫離以往空氣清新機老老土土嘅外形。講到功能更加厲害，佢採用釋放離子簇嘅過濾方法，主動消滅空氣中嘅浮游霉菌孢子同引致臭味的分子，再加埋磷灰石抗菌HEPA過濾網過濾微塵粒子、煙霧及花粉，實行內外夾攻，令佢嘅效能遠超其他機種，製造出近似大自然嘅清新環境。&#13;<br> 型號：聲寶FU-21SE&#13;<br> 最高空氣流量：每小時115立方米&#13;<br> 建議面積：約170平方呎&#13;<br> 體積：W420×H420×D150mm&#13;<br> 售價：約$1,980&#13;<br> （各大電器行）</fontstyle></spanclass></fontstyle></spanclass></p><p><spanclass><fontstyle>強勁過濾機款靚仔  &#13;<br> 佢唔單止體形龐大，Size拍得住大型抽濕機，空氣流量亦大得驚人，每小時最高可過濾240立方米空氣，絕對係空氣清新機中數一數二，有效令空氣維持喺最清新嘅狀態。另外，佢備有臭味同塵埃嘅雙感測器自動操作，能自動針對不同環境，調節出適合嘅過濾程序。最厲害係有埋節能變頻式操作，令耗電量大大減少，慳番唔少電費，而設計新穎嘅銀灰色機身亦夠晒靚仔吸引。&#13;<br> 型號：聲寶FU-888SV&#13;<br> 最高空氣流量：每小時240立方米&#13;<br> 建議面積：約102平方呎&#13;<br> 體積：W415×H572×D197mm&#13;<br> 售價：約$2,970&#13;<br> （各大電器行）</fontstyle></spanclass></p><p><spanclass><fontstyle>其他推介  &#13;<br> <spanclass><fontstyle>機仔細細釋放香薰  &#13;<br> 呢部機主打釋放香薰同負離子兩大功能，而過濾方面只得一重活性炭過濾網，過濾能力絕對及唔上其他大型空氣清新機，所以冇最高空氣流量同適用面積嘅標準。但喺釋放負離子同香薰嘅功能就唔錯，事關佢可以隨意換上不同療效嘅香薰，唔係一般空氣清新機可以做得到，而負離子亦有除菌同消除頭痛嘅療效，機仔細細放喺辦公室最啱。&#13;<br> 型號：ASSABIOTECH-1&#13;<br> 體積：W165×H100×D108mm&#13;<br> 售價：$598（華仁會）</fontstyle></spanclass></fontstyle></spanclass></p><p><spanclass><fontstyle>睡寧靜最抵讚  &#13;<br> 呢部空氣清新機，外形似足西洋武士嘅頭盔，機仔細細方便存放之餘，亦夠晒騎呢。功能上，呢部機最抵讚係設有「睡寧靜」操作指示，運作聲比起其他機明顯靜一大截。另一方面，佢設有香味放射器畀你放入香珠，能起減壓紓緩的作用。𠵱家購買呢部空氣清新機，更免費送你同廠嘅滅蚊燈，無論蚊子、烏蠅抑或其他飛蟲都會飛到電網被消滅，啱晒潮濕多蚊嘅香港。&#13;<br> 型號：康潔AirProcessor2000&#13;<br> 最高空氣流量：每小時102立方米&#13;<br> 建議面積：約500平方呎&#13;<br> 體積：W225×H190×D395mm&#13;<br> 售價：$1,398（吉之島）</fontstyle></spanclass></p><p><b> 售賣點</b> &#13;<br> 吉之島（28846888）&#13;<br> 鰂魚涌康山道2號康怡廣場南座&#13;<br> &#13;<br> 華仁會電器（23980280）&#13;<br> 旺角花園街75-77號花園商業大廈5樓&#13;<br> &#13;<br> 電器優惠協會（23889190）&#13;<br> 旺角通菜街1A-1L威達商業大廈609室&#13;<br> &#13;<br> 飛利浦陳列室（27366722）&#13;<br> 尖沙嘴海洋中心345-346室&#13;<br> &#13;<br> 聲寶&#13;<br> 查詢電話：28229435</p></body></html>