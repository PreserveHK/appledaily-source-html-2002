<html><header><meta charset="utf-8"><title>型仔Canon黑金剛G2</title></header><body><h1>型仔Canon黑金剛G2</h1><p>日本人潮流興大玩限定版，估唔到連數碼相機都加入限量發售行列。繼NikonCOOLPIX885玩限定黑色機殼後，Canon不甘示弱，推出黑色限量版PowerShotG2。黑金剛G2由外形到機能同普通版G2一模一樣，唯一唔同只係換咗全黑色機身，同埋限量發售，賣價順理成章較高，比普通版貴約$200至$400。PowerShotG2採用400萬像素CCD，黑色機身可謂食正呢班用家至愛嘅顏色，估計會出現炒賣情形。G2本身在港貨源已經不多，呢款限定版黑金剛G2更屬奇貨可居，據旺角部分攝影器材店舖表示，二十部定單都只獲四部配額，相信亦會好快沽清，有興趣用家要快手喇。&#13;<br> &#13;<br> 記者：徐影龍&#13;<br> &#13;<br> <b> G2規格表：</b> &#13;<br> 感光元件：400萬像素CCD&#13;<br> 變焦：3倍光學＋3.6數碼（合共11倍）&#13;<br> 快門：15秒至1/1,000秒&#13;<br> 光圈：F2.0至F8.0&#13;<br> ISO：50/100/200/400&#13;<br> 最高解像度：2,272×1,704&#13;<br> 記憶媒體：CompactFlash&#13;<br> 體積：120.9×76.6×63.8mm&#13;<br> 重量：425g（未計電池）</p></body></html>