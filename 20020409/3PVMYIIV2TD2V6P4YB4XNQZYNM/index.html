<html><header><meta charset="utf-8"><title>股海實戰錄：市勢偏軟　有胡要食</title></header><body><h1>股海實戰錄：市勢偏軟　有胡要食</h1><p>中東局勢唔明朗，大戶沽貨有藉口。港股噚日跌107點，收10723。雖然恒指勉強撐住10700收市，但形勢都係利淡居多，下試10400機會相當高。&#13;<br> 噚日睇住和黃（013）喺66.50元附近掙扎，睇樣可能守唔住，當機立斷於0.435元沽出和黃Call輪9110止蝕，果然和黃尾市跌落66元收市。如果恒指下試10400，和黃有機試64元，到時再撈番9110博反彈都未遲。<br> &#13;<br> <spanclass>重鋼伺機套利 &#13;<br> 國企股逆市造好，重鋼（1053）亦如所料上試1.18元阻力位，尾市買盤力度唔錯，守喺平均價1.18元收市。玩開中資股嘅讀者都知道佢哋嘅特性係升得急時亦退得快，所以趙飛雲定下3個方案：如果重鋼今日破位向上，升至1.25元會考慮套利；如未到1.25元已受阻回頭，則以1.18元止賺；假如不幸先回頭，以1.15元作計數位。&#13;<br> 佑威（627）噚日平收0.74元，曾諗過喺0.73元補番5萬股，不過考慮到港股有機會跌穿10700，所以暫時忍忍手，今日如見到回落至0.72元或以下，將買多5萬股。短線計數位定喺0.69元。&#13;<br> 趙飛雲</spanclass></p></body></html>