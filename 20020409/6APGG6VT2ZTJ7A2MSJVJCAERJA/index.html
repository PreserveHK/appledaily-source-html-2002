<html><header><meta charset="utf-8"><title>改裝車：<br>標緻206CC加包圍跑車形象突出</title></header><body><h1>改裝車：<br>標緻206CC加包圍跑車形象突出</h1><p>近年，銷量穩步上揚嘅標緻206CC開篷小跑車，憑藉其吸引嘅售價、活潑時尚嘅造型同電動硬摺頂設計，不乏支持者捧場；然而，若想突出個人品味的話，今番介紹度身訂做嘅改裝配件，確實值得大家考慮㗎！&#13;<br>特約記者、攝影：張以中&#13;<br>車輛提供：TWAutosport（21420001）</p><p><spanclass><fontstyle>賣相突出見跑味  &#13;<br> 原有標緻206CC嘅外形，經已教人感覺有一分活潑嘅小跑車特色；惟呢套Abbes吸塑壓鑄而成嘅車頭泵把連氣霸，以及車身兩邊裙腳組合，加上突出嘅兩邊尾輪拱透氣柵格，重有大口徑尾鼓組合，均予人有耳目一新同更見跑意呢！&#13;<br> 裝咗一套跑車包圍，除賣相變得突出吸引外，Brembo煞車碟及迫力皮，更能有不俗嘅制動效能㖭。</fontstyle></spanclass></p><p><spanclass><fontstyle>穩紮馬步有極強制動  &#13;<br> 重包裝之餘，車主亦好講求行車操控同可靠嘅制動力，故呢部1.6公升版本嘅206CC，四輪改用上KW嘅Racing化避震連彈弓組合，明顯有更貼服嘅路面感外，走彎亦見有極強嘅穩定性。再者，制動要見收放自如嘅可靠性，一套四輪Brembo高效能透氣煞車碟連迫力皮，可給你有無後顧之憂㗎！</fontstyle></spanclass></p><p><spanclass><fontstyle>原廠車廂鋪排突出  &#13;<br> 由於呢部206CC嘅車廂鋪排，經已有一定上乘嘅觀感，故較少人會將之改裝；而Racing化嘅金屬腳踏，重有兩邊金屬門枕組合，亦早已給人有一分High-tech美。至於一套4前速自動波配搭，加上有Sport模式組合，引擎更得以完全發揮至極㖭。</fontstyle></spanclass></p><p><b> 改裝菜單</b> &#13;<br> 1.Abbes車頭泵把　$6,800&#13;<br> 2.Abbes車身兩邊裙腳　$5,800&#13;<br> 3.KW跑車避震套件　$6,800&#13;<br> 4.Supersprint尾鼓　$3,800&#13;<br> 5.Brembo頭、尾煞車碟　$5,400&#13;<br> 6.Brembo頭、尾迫力皮　$2,200&#13;<br> 7.Kingdragon原裝位風格　$800&#13;<br> 註：以上價錢連裝工&#13;<br> 	</p></body></html>