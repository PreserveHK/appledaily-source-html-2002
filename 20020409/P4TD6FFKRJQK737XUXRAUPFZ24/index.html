<html><header><meta charset="utf-8"><title>基金收集貨源歸邊<br>股路縱橫：品質上升空間大</title></header><body><h1>基金收集貨源歸邊<br>股路縱橫：品質上升空間大</h1><p>大戶對「食」官股好整以暇，上個禮拜只買咗1300萬個單位，今次佢哋「攤凍嚟食」，大市喺呢個禮拜，都唔應該會有大作為。&#13;<br> 恒指噚日跌107點，最低落到10702，期指全日低水，尾市再弱啲，收10671，低水52點，氣氛認真麻麻。雖然大市短期跌勢未止，但以中長線為出發點，則現水平又係部署低吸嘅大好機會，以10400為止蝕即可。&#13;<br> 國企股好勁，指數上升22點，鋼鐵股、航空同個別石化股都有好表現，而基金股亦拍住上，今次中資同外資心意似已相通，好戲會在後頭。&#13;<br> 半導體行業復甦之勢已日漸明顯，ASM太平洋（522）同品質國際（243）續見有大手吸納，前者逼近20元大關，收19.95元，升0.3元；後者高收3.775元，升0.15元，成交不足800萬股，貨源似有嚴重歸邊之勢。<br> &#13;<br> <spanclass>半導體業明顯復甦 &#13;<br> 品質近月走勢形成小圓底，在前高位3.975元水平會有阻力，整固後再上，目標可指向5.0元水平，係一隻短線有頗大機會可賺3成嘅股票。&#13;<br> 由於預期的經濟復甦會刺激科技產品的需求，電子消費品包括個人電腦和手提電話等的銷售，將會由谷底強勁回升，半導體行業在今年下半年亦會進入另一個高增長期，未來兩年都可看好。&#13;<br> 2月底本欄推介品質，當時股價2.925元，目標看3.5元，其後股價在3月中升到3.975元才出現調整。由於半導體業復甦之勢比預期為強勁，品質整固完成後，升浪將會再現，以基金目前仍密密收集計，品質股價在現水平再翻一番的機會不容抹煞。&#13;<br> 金威集團（910）1送2除淨，高收0.445元，升11.25%，由於貨源已歸邊，相信紅股登場時股價亦不會有太大壓力。&#13;<br> 郭兆誠</spanclass></p></body></html>