<html><header><meta charset="utf-8"><title>購物焦點：<br>今季必買3大至型潛水表</title></header><body><h1>購物焦點：<br>今季必買3大至型潛水表</h1><p>夏天話咁快就到，又係水上活動大玩特玩嘅時候，一隻防水甚至有埋計時功能嘅潛水表實唔少得。今次嚴選3隻必買嘅潛水表，其中最新G-SHOCK蛙人表款靚功能多；日本新牌子AMI就勁似ROLEX；而TechnoSport嘅最新潛水表，一出已被各大表迷狂掃，有心入貨就要行快步。&#13;<br>記者：張穎倫&#13;<br>攝影：林栢鈞、陳智良、周旭文&#13;<br>ImageGirl：Kiji</p><p><spanclass><fontstyle>必買一  &#13;<br> <spanclass><fontstyle>最新G-SHOCK　蛙人大晒  &#13;<br> 講到潛水表又點可以唔提G-SHOCK，而眾多款式之中，又以呢隻FROGMAN嘅潛水能力最強。到港兩個星期嘅蛙人，唔單止可潛入200M，而且更以鈦金屬表殼製造，硬度超強，用佢玩滑浪、潛水等劇烈運動都包冇失拖。其他功能就有潛水區域顯示、百分一秒計時、電話簿等，功能夠晒多。&#13;<br> 售價：$850（TWWatch）</fontstyle></spanclass></fontstyle></spanclass></p><p><spanclass><fontstyle>必買二  &#13;<br> <spanclass><fontstyle>日本新貴勁似ROLEX  &#13;<br> 專出軍表嘅日本新牌子AMI，啱啱出咗一系列潛水表，有銀色普通版同黑色特別版，其中銀色表款勁似ROLEX嘅SUBMARINER，除咗牌子標誌、"SWISSMADE"等字樣唔同之外，表款外形都非常近似。講到內涵，呢隻表亦可潛達200M，而且更以21石製造，硬度比一般17石潛水表耐用得多。&#13;<br> 售價：$680（Time2）</fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>必買三  &#13;<br> <spanclass><fontstyle>TechnoSport一出即搶  &#13;<br> 唔少朋友都會覺得潛水表唔夠斯文，白領一族未必啱戴，如你有咁嘅諗法就大錯特錯。呢款TechnoSport附送膠帶同皮帶，等你自行更換，落水可以用膠帶，平時就用高貴嘅皮帶，相當體貼用家。表身採用三針計時、黑面設計，睇落格調高檔，而計時圈亦可轉動，能潛入200M水深，適合各種水上活動。據店舖負責人透露，呢隻表一出，就成為表迷搶購目標，市面亦買少見少！&#13;<br> 售價：$1,850（TWWatch）</fontstyle></spanclass></fontstyle></spanclass></p><p><spanclass><fontstyle>其他正表  &#13;<br> <spanclass><fontstyle>深度提示　潛水王  &#13;<br> 如果你鍾意潛水的話，呢隻星辰PROMASTER就一定幫到你。事關佢特設感應器，能隨住水壓嚟計算水深，而且更可預設警報，當水深超過你設定嘅深度之後，就會發出聲響警報，以免潛得過深出現危險。另外上水過快嘅時候亦會提出警報，提防壓力轉變得太快，對身體構成傷害。另亦有測溫、計時等功能，絕對係專業之選。&#13;<br> 售價：$2,680（HitWatch）</fontstyle></spanclass></fontstyle></spanclass></p><p><spanclass><fontstyle>Kansai靚價到港  &#13;<br> 出開時裝嘅Kansai最近都出埋潛水表，售價唔算太貴。好似呢款凸面潛水表，日本賣港幣$2,000，𠵱家到港$1,300都唔使，夠晒抵玩。除咗表面凸出夠特別之外，小三圈分別顯示星期、日期同24小時，用法直逼貴價表，潛水能力亦達100M。&#13;<br> 售價：$1,280（Time2）</fontstyle></spanclass></p><p><spanclass><fontstyle>精工劍魚夠抵用  &#13;<br> 如果你唔係要求太多功能，最緊要防水能力高的話，精工最新嘅劍魚SCUBA都係唔錯嘅選擇。除咗可潛入水深200米外，更有埋星期、日曆，而且每個字樣、指針都以螢光物料製造，就算落到水底都可以清楚睇到時間。款式夠Classic，價錢唔貴都算抵用。&#13;<br> 售價：$1,080（HitWatch）</fontstyle></spanclass></p><p><spanclass><fontstyle>資訊齊全&#13;<br> MARINEGEAR  &#13;<br> 同樣擁有水深感應器嘅CASIOMARINEGEAR，雖然唔識發出警報，但一樣可以測量水深，同可以記低10個水深紀錄，等你知道各樣潛水資訊。另一方面橙色背光，亦有別於一般綠色背光，而一般計時、鬧鐘功能亦一應俱全。&#13;<br> 售價：$498（HitWatch）</fontstyle></spanclass></p><p><spanclass><fontstyle>斷貨FOSSIL多人捧場  &#13;<br> 雖然呢隻FOSSILSTARCK只得50M潛水能力，但出咗唔夠一個月，就已經成日斷貨。皆因佢係由著名室內設計師PHILIPPESTARCK親自操刀，外形確係一絕。粉紅色嘅潛水表，絕對係女士們嘅摯愛，功能上都有計時、響鬧，符合一般人嘅要求。&#13;<br> 售價：$640（TWWatch）</fontstyle></spanclass></p><p><b> 入貨點</b> &#13;<br> Time2（23846073）&#13;<br> 旺角潮流特區地庫11舖&#13;<br> &#13;<br> TWWatch（23329639）&#13;<br> 旺角彌敦道628號瓊華中心U30店&#13;<br> &#13;<br> HitWatch（27700277）&#13;<br> 旺角彌敦道582-592號信和中心地下32號店</p></body></html>