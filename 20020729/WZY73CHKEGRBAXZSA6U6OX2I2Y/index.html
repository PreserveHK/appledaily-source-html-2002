<html><header><meta charset="utf-8"><title>鮮蠶豆　健康小食</title></header><body><h1>鮮蠶豆　健康小食</h1><p>炎炎夏日，我肥師奶鍾意食瓜及食豆，瓜水份因為較多，可補充失去嘅水份，所以無論苦瓜、絲瓜、水瓜、冬瓜我都鍾意食，至於豆類，我會選擇蠶豆，其中鮮蠶豆更係我夏日必食之一，因為有健脾祛濕功效，胃口欠佳食佢最適合。鮮蠶豆豆仁飽滿肥大，將佢拆出清炒蒜茸或用嚟炒飯都好和味㗎，作為小食有益又健康。</p><p><spanclass><fontstyle>釘公　細條好食  &#13;<br> 釘公魚唔算貴價嘅魚，清蒸、煲湯都得，最啱夏天食。聽魚檔啲人講，釘公重有兩個好得意嘅名，叫做「吟詩」同「極及仔」，原來個名嘅來由係因為呢種魚離水之後，會發出一啲好有節奏嘅「極及極及」聲，好似「吟詩」咁。&#13;<br> 買釘公時最好選細細條二、三両那種，太大條反而無咁好食。</fontstyle></spanclass></p><p>文：肥師奶</p></body></html>