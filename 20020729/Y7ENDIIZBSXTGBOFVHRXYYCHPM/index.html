<html><header><meta charset="utf-8"><title>數碼影音：<br>EZ-i210多用途CAM仔　200萬像素魅力</title></header><body><h1>數碼影音：<br>EZ-i210多用途CAM仔　200萬像素魅力</h1><p>多用途CAM仔嘅戰線，終於打到去200萬像素級嘅高解像，今次發動戰事者係呢部EzonicsEZ-i210！影像解析度高、數碼相機/攝錄機/WebCAM功能三合一、內置8MB記憶體、對應CompactFlash，再加一個1.8”顯示屏，新機落地價都唔使一千銀，真係叫你去鴨記執齊上面堆材料，都唔止呢個價啦！&#13;<br>&#13;<br>記者：朱崇德　攝影：伍慶泉　ImageGirl：小慧</p><p><spanclass><fontstyle>Profile  &#13;<br> 感光元件︰CMOS影像感應器（100萬像素）&#13;<br> 顯示屏︰1.8"彩色LCD&#13;<br> 影像尺寸︰576×432、1,152×864、1,600×1,200&#13;<br> 內置記憶體︰８MB&#13;<br> 外置記憶體︰CompactFlash&#13;<br> 尺寸︰96(W)×64.5(H)×45.8(D)mm&#13;<br> 重量︰210g（不含電池）</fontstyle></spanclass></p><p><spanclass><fontstyle>1.8”彩色LCD  &#13;<br> 這部200萬像素級的多用途CAM仔，將數碼相機、攝錄機及WebCAM等三種功能集於一身。感光元件採用了一枚100萬像素的CMOS影像感應器，但由於使用了「畫素補點技術」，影像最高解析度可達200萬像素。鏡頭則使用了類似針孔鏡的設計，雖然並冇光學變焦能力，但卻附加了2倍數碼變焦能力，都算對用家有所交代。&#13;<br> 機背配置了一個1.8”彩色LCD，解釋度有288×200，顯示預覽相片尚算清晰，需知時下一般CAM仔為了降低成本，多數會減省LCD功能，所以EZ-i210真係落足料！機身內置8MB記憶體，如果嫌唔夠使，重有外置CompactFlash插槽，如果以最高可對應128MB作計算（需自行購買），差唔多可以拍攝近240張200萬像素級數碼相片，加埋係用最方便嘅2A電池，隨身帶玩街頭SnapShot至啱！</fontstyle></spanclass></p><p><br> &#13;<br> <spanclass><fontstyle>Movie模式無限拍  &#13;<br> EZ-i210最抵玩賣點，都算係佢個「影爆表」攝錄機功能；基本上Movie模式並無時間限制，記憶卡容量有幾大就可以影幾耐，實地測試時使用了一張64MBCF卡，發現足可讓用家拍下891秒有聲有畫Movie片段（約15分鐘），儲存格式使用了Windows及Mac機均能對應的AVI檔案（320×240\10fps），用嚟拍下生活片段及玩吓視像E-mail就至啱。&#13;<br> 另外，EZ-i210還附加了WebCAM功能，跟機有埋接駁電腦用嘅USB接線，可以對應玩到NetMeeting網上會議，可惜跟機並冇放在電腦枱用嘅擺放座，想要隨意調校角度？可能要買多個三腳架！</fontstyle></spanclass></p><p><br> &#13;<br> <spanclass><fontstyle>實地測試：  &#13;<br> <b> 室內室外SnapShot快拍</b> &#13;<br> 相機整體表現唔錯，不論在戶外及室內拍攝都有好平均的表現，不過閃光燈力度唔夠，在「大背光」情況下拍攝人像照時，可能會出現人物較暗的情況，但以價而論，已經是不過不失了！測試時玩得最開心，都係個無限制Movie功能，以往測試好多中、高檔數碼相機，都係只有三數十秒Movie功能，今次EZ-i210玩得最盡情。</fontstyle></spanclass></p><p><br> &#13;<br> <spanclass><fontstyle>店舖資料：maxfairplaza  &#13;<br> 地址：旺角奶路臣街8-8A旺角電腦中心305室&#13;<br> 電話：27800433</fontstyle></spanclass></p></body></html>