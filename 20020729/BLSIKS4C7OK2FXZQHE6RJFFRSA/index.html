<html><header><meta charset="utf-8"><title>新車速報：<br>顯現F1賽車風采　限量版蓮花EliseType72</title></header><body><h1>新車速報：<br>顯現F1賽車風采　限量版蓮花EliseType72</h1><p>英國蓮花Elise跑車，唔算係一款超級跑車，但以其系出名門加上僅得710kg車重，以及超卓嘅跑車懸掛同引擎配搭，每予人強而有勁嘅表現；而為咗紀念70年代蓮花車隊響一級方程式賽車上嘅顯赫成績，廠方最近推出有EliseType72限量版，既加有硬頂之餘，另外重有好多專有設計，係蓮花Fans嘅你就要睇睇喇！	&#13;<br>&#13;<br>記者、攝影：陳偉林</p><p><spanclass><fontstyle>操控出色有優越感  &#13;<br> 呢一代Elise經已變得易於馴服同駕馭，加上出眾嘅底盤、懸掛同制動配搭，令一台1.8公升直4引擎得以發揮至極，惟沒有動力輔助嘅轉向同迫力制動，始終跟女性Fans絕緣；再者，改裝上硬頂嘅EliseType72，雖可有更出眾嘅外觀，惟出入車廂時或會令你有點狼狽呢！</fontstyle></spanclass></p><p>&#13;<br> <spanclass><fontstyle>車廂修飾見豪氣  &#13;<br> 一向不重修飾嘅蓮花車廠，今番對待呢部EliseType72可謂費盡心思，既以金黃色襯黑包裝一對桶椅及軚環外，就連兩邊門壁都鑲有金色麖皮，還有Elise專有地氈配襯㗎！當然唔少得重有為香港而設嘅冷氣同音響裝備㖭！</fontstyle></spanclass></p><p>&#13;<br> <spanclass><fontstyle>特別版形象一新  &#13;<br> 一眼望去，呢部特別版EliseType72一身MetallicStarlightBlack顏色，匹配獨有嘅金色跑車合金胎軨配搭，即時令人聯想到70年代蓮花一級方程式賽車嘅模樣；再者，呢部特別版嘅硬頂配搭，重格外予人有一份剛勁美㗎！&#13;<br> &#13;<br> <spanclass><fontstyle>限量版Type72包裝有唔同  </fontstyle></spanclass></fontstyle></spanclass></p><p>&#13;<br> <spanclass><fontstyle>記者試後簡評  &#13;<br> <b> 優點：</b> 限量版收藏價值高，硬頂配搭更見跑車辣味。&#13;<br> <b> 缺點：</b> Racing化嘅腳踏及轉向較費氣力，矮車頂出入要小心碰頭。</fontstyle></spanclass></p><p><spanclass><fontstyle>蓮花EliseType72規格  &#13;<br> 引擎：	1796cc直4DOHC&#13;<br> 馬力：	122ps/5600rpm&#13;<br> 扭力：	17.1kgm/4500rpm&#13;<br> 傳動：	5前速手波，後輪驅動&#13;<br> 懸掛：	（前）雙搖臂（後）雙搖臂&#13;<br> 制動：	（前）透氣碟（後）透氣碟&#13;<br> 尺碼：	3785×1719×1143mm&#13;<br> 軸距：	2301mm&#13;<br> 車重：710kg&#13;<br> 輪胎：	（前）175/55R16BridgestonePotenzaRE040&#13;<br> 	（後）225/45R17BridgestonePotenzaRE040&#13;<br> 0-100公里：5.6秒&#13;<br> 極速：200km/h&#13;<br> 平均耗油：	7.33L/100km&#13;<br> 新車售價：	$438,000&#13;<br> 車輛提供：	嘉信汽車（28938286）</fontstyle></spanclass></p></body></html>