<html><header><meta charset="utf-8"><title>藍天海岸網有漫畫睇</title></header><body><h1>藍天海岸網有漫畫睇</h1><p>上網𠵱家已經係好多人生活嘅一部份，發展商睇準呢點，賣樓都唔會忽略呢個途徑。蘭西上個禮拜知道香港興業東涌藍天海岸搞咗個網上「VIP招募大獎賞」，於是上佢嘅網頁八吓。&#13;<br> 個網頁內最別致係幅「國際消閒島藍圖」，用漫畫形式解構大嶼山各個景點，好似迪士尼樂園，就係一座一睇就明嘅堡壘，連地鐵嘅吊車系統，都畫埋出嚟，雖然真正吊車可能唔係咁樣，但都算幾得意；而天壇大佛咁出名又點會冇呢？總之睇到好過癮。&#13;<br> 當然一定唔少得嘅就係佢哋嘅藍天海岸位置。不過，點解見唔到香港興業嘅愉景灣嘅？&#13;<br> 香港興業用咗呢個構思嚟做宣傳，其他發展商要諗過啲新花樣至得。網址係：<ahref http:>www.coastalskyline.com </ahref></p></body></html>