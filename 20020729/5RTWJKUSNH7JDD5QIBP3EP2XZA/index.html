<html><header><meta charset="utf-8"><title>無線咪兩度變冇聲咪<br>陳冠希發脾氣大叫好唔掂</title></header><body><h1>無線咪兩度變冇聲咪<br>陳冠希發脾氣大叫好唔掂</h1><p>陳冠希（Edison）昨日在香港仔中心舉行簽唱會，Edison在演唱期間，音響竟兩度失靈，當場令他發𤷪𤺧猛叫「好唔掂」。而他對霆鋒暫別樂壇與女友王菲結婚一事表示不相信。</p><p>陳冠希（Edison）昨日假香港仔中心露天廣場舉行「希望之旅簽唱會」，英皇新人蔣希怡（Yumiko）亦做嘉賓載歌載舞。Edison在會上簽了三百個名，圍觀市民則約有二百名，而嘉賓之一的西鐵主席田北辰，更特別偕同女兒出席捧場。<br> &#13;<br> <spanclass>落雨易生意外 &#13;<br> Edison在舉行簽唱會期間，共唱出三首歌，但他唱最後一首歌途中，未知是否受天雨影響，音響器材竟兩度失靈，令其無線咪變了無聲的咪，Edison不禁當場發𤷪𤺧。事後Edison亦有點不悅地說：「好唔掂呀，都唔知搞乜嘅，唔開心就梗有，我未試過表現係咁，非常唔掂呀。」&#13;<br> Edison覺得音響失靈好有問題，問他曾否在演出前試聲？他卻說：「我啱啱落機，乜都唔知。」Edison又認為天雨路滑作戶外演出易生意外，所以將來都是選擇作室內表演。<br> &#13;<br> <spanclass>支持霆鋒決定 &#13;<br> 此外，對於有傳謝霆鋒與王菲結婚，Edison說：「我唔信，我有問過佢（霆鋒），佢答『黐線呀』。」再問他是否贊成霆鋒暫別樂壇？Edison說：「佢開心就好啦，霆鋒係個有天份嘅歌手，暫別一排，啲fans都唔會忘記佢嘅，我自己都好想休息下呀。」又問Edison知否霆鋒會去哪兒休息？他說：「我有問佢，但佢話未知。」&#13;<br> 採訪：陳梅香&#13;<br> 攝影：陳炯威</spanclass></spanclass></p></body></html>