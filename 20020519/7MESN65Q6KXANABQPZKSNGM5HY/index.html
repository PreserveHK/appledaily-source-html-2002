<html><header><meta charset="utf-8"><title>Barbie電子玩具小女孩最想擁有</title></header><body><h1>Barbie電子玩具小女孩最想擁有</h1><p>印象中嘅Barbie係高貴美麗嘅淑女，&#13;<br>樣靚身材正而且又有換不完嘅靚衫，&#13;<br>的確令女性既羨慕又妒忌。&#13;<br>不過今時今日連Barbie都要擺脫其玉女形象，&#13;<br>投身IT行業，推出各式電子益智玩具，&#13;<br>就連Barbie迷霖霖都想跟偶像一嘗做IT人嘅滋味！&#13;<br>重有其他好玩嘅電子學習玩具，小朋友見到必定想擁有。&#13;<br>記者：許穗齡&#13;<br>攝影：楊錦文&#13;<br>ImageGirl：霖霖</p><p><b> 霖霖小檔案</b> &#13;<br> 年齡：4歲&#13;<br> 擁有Barbie數目：超過15款產品，擁有靚衫更多到數唔晒。&#13;<br> 點解咁鍾意Barbie：「我最鍾意Barbie夠靚女，佢啲頭髮好長又多靚衫，所以我都要學佢咁留長頭髮。呢啲玩具全部都好好玩，我最鍾意Barbie嘅手提電腦同埋手提電話，因為大人都有呢啲產品！」</p><p><spanclass><fontstyle>最想要：多功能手提電腦  &#13;<br> 呢款外形同一般Laptop無異嘅Barbie玩具手提電腦，喺咁多款玩具中霖霖最想擁有。膠製手提電腦內有一個7cm×4cm嘅LCD小螢幕，重附有字母及鋼琴鍵，有10種遊戲考記憶，重有生字及音樂常識㖭！&#13;<br> 適合年齡：3歲或以上&#13;<br> 尺寸：長24cm、	闊24cm、厚6cm&#13;<br> 電源：4粒2A電芯&#13;<br> 售價：$439.9（Barbie）&#13;<br> </fontstyle></spanclass></p><p><spanclass><fontstyle>紅粉PDA遊戲夠多  &#13;<br> 搭車等人時悶悶哋，最好就帶備PDA玩吓遊戲，呢款扮PocketPC嘅Barbie電子玩具，就備有15種遊戲活動，記憶配對、填字及串字、數學及邏輯推理等，選擇咁多點玩都唔厭，而且重附有一個粉紅色嘅膠套，絕對係外表與功能並重嘅電子玩具。&#13;<br> 適合年齡：5歲或以上&#13;<br> 尺寸：8cm×12cm&#13;<br> 電源：1粒CR2032鈕電&#13;<br> 售價：$329.9（Barbie）</fontstyle></spanclass></p><p><spanclass><fontstyle>即學即用語言專家  &#13;<br> 膠製語言學習機GlobalGreetings可以英文、法文及西班牙文讀出日常應用會話，普通程度如「早晨」、「午安」，深少少有「你住喺邊度？」同「你想唔想食啲嘢？」都有，分學習同測驗功能，另設手抽位方便攜帶，帶住佢出外旅遊就一定通行無阻啦！&#13;<br> 適合年齡：3歲或以上&#13;<br> 尺寸：9cm、11cm&#13;<br> 電源：2粒2A電芯&#13;<br> 售價：$89（設計廊）</fontstyle></spanclass></p><p><spanclass><fontstyle>最想帶出街：手提電話  &#13;<br> 霖霖一見到呢個手提電話，就話要學媽咪咁放喺小手袋內，實行扮大人。呢部Barbie玩具手提電話，膠製嘅手機像真度非常高，連埋一個LCD螢幕，除一般遊戲活動之外，重有埋計數機功能，手機重連一條珠珠狗仔電話繩，非常可愛。&#13;<br> 適合年齡：5歲或以上&#13;<br> 尺寸：5cm、10cm&#13;<br> 電源：1粒CR2032鈕電&#13;<br> 售價：$219.9（Barbie）</fontstyle></spanclass></p><p><spanclass><fontstyle>七彩化妝盒  &#13;<br> 呢款Barbie小型電子玩具，外形十足一個化妝盒。膠製化妝盒有一個好似眼影嘅七彩鍵盤，重連兩支好似眼影掃嘅膠棒，夠晒傳神，內附10款益智遊戲如生字、邏輯同圖形記認等，好玩又益智。&#13;<br> 適合年齡：3歲或以上&#13;<br> 尺寸：11cm×8cm&#13;<br> 電源：1粒CR2032鈕電&#13;<br> 售價：$219.9（Barbie）</fontstyle></spanclass></p><p><spanclass><fontstyle>筆觸式發聲書本  &#13;<br> 呢本膠製電子學習書內含32頁紙，有齊閱讀、拼音、串字、詞彙、音樂同數學等練習活動，最特別當然係會發聲，以生動又全面嘅方法教小朋友英文字嘅正確發音。&#13;<br> 適合年齡：5歲或以上&#13;<br> 尺寸：26cm×33cm&#13;<br> 電源：4粒2A電芯&#13;<br> 售價：$399（設計廊）</fontstyle></spanclass></p><p><spanclass><fontstyle>趣味數學神童  &#13;<br> 女孩子嘅數學天分始終較差，不如就送呢部圍繞數學知識嘅電子玩具畀囡囡啦！膠製嘅數學益智玩具共有10款功能，分3個程度，包括有加減數、數字辨認、排列、分數、記憶及睇時間，重配備有拉、推及按鈕，以不同方式互動學習。&#13;<br> 適合年齡：5歲至8歲&#13;<br> 尺寸：28cm×23cm&#13;<br> 電源：3粒2A電芯&#13;<br> 售價：$159（設計廊）</fontstyle></spanclass></p><p><b> 店舖資料</b> &#13;<br> Barbie香港總代理：權記玩具有限公司（玩具反斗城有售）&#13;<br> 查詢電話：27802206&#13;<br> &#13;<br> 香港貿易發展局設計廊（25844146）&#13;<br> 灣仔港灣道1號香港會議展覽中心地下</p></body></html>