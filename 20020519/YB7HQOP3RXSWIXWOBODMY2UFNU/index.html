<html><header><meta charset="utf-8"><title>齊出席餐廳開幕又好避忌<br>馮仁昭四圍超：安雅男伴曾與Rosemary激吻</title></header><body><h1>齊出席餐廳開幕又好避忌<br>馮仁昭四圍超：安雅男伴曾與Rosemary激吻</h1><p>新鴻基主席郭炳湘夫人李天穎喺尖東帝苑酒店開咗間日本餐廳叫「稻菊」，前晚搞咗個開幕酒會，到賀嘅嘉賓層面廣泛，既有賭王何鴻燊同四姨太梁安琪呢啲富貴一族，又有一堆性感女星好似安雅同康華咁。<br> &#13;<br> <spanclass>康華唔識郭太 &#13;<br> 安雅前晚同一位俊男結伴出現，呢位靚仔叫Stephen，年前俾人影到佢同名模Rosemary激吻，前晚佢同安雅見記者影相都好避忌。另外有份出席酒會嘅康華，佢話識得呢間餐廳嘅老細，但問佢識嗰個係咪郭太李天穎，佢就話：「邊個郭太呀？我識嗰個叫阿Ken咋。」&#13;<br> 而前晚賭王何鴻燊同四姨太梁安琪到場冇耐，賭王千金何超瓊都嚟埋。問賭王佢個女何超儀主演嘅《太太》入圍康城影展，佢開唔開心，賭王即刻舉起兩隻手指示意話好，但重未開口，四姨太已經好嚴肅咁話：「喂，重唔上車。」賭王就好聽老婆話，乖乖上車。<br> &#13;<br> <spanclass>章子怡肚兜裝最正 &#13;<br> 章子怡日前喺新加坡出席一個化妝品活動，被當地髮型師顏天發稱讚佢嘅肩膊最靚，最適合着肚兜裝。章子怡以普通話回應：「我的身材小巧，無法把旗袍的感覺穿出來，可能穿肚兜裝比較適合。」章子怡重話，平時喜歡作運動服打扮，貪夠方便。</spanclass></spanclass></p><p><spanclass>WaxFans送衫即着 &#13;<br> 月底喺香港推出新唱片嘅韓國女歌手Wax，噚日喺紅磡海逸酒店舉行歌迷聚會，其間fans送咗一件超短嘅金色旗袍畀Wax，佢重即刻着畀大家睇。Wax話欣賞王菲、謝霆鋒、容祖兒同鄭伊健，而且佢覺得容祖兒改佢首《為你補妝》為《小天使》，唱得好溫柔。<br> &#13;<br> <spanclass>何韻詩寧領養唔生仔 &#13;<br> 何韻詩噚日去灣仔伊館，為「保良局誼親日」做表演嘉賓時，話計劃助養小朋友，重誇口話就算結咗婚都唔會考慮生仔，寧願領養。阿詩話除咗怕生仔痛之外，係驚自己冇對象，莫非佢唔記得有個緋聞男友劉浩龍？<br> &#13;<br> <spanclass>Shine搞喊歌迷 &#13;<br> 二人組合Shine噚日喺九龍城廣場出席簽名會，吸引咗約八百個途人圍觀。由於歌迷人數超出大會預算，所以由原本簽名名額三百人增至五百人，有啲歌迷更因為見到偶像而喊起上嚟。Shine話知道歌迷由前日下晝已經開始喺廣場等，因此感到好心痛。</spanclass></spanclass></spanclass></p><p><spanclass>克勤望新碟加碼宣傳 &#13;<br> 李克勤噚日喺香港仔何鴻燊體育中心拍攝新歌《VICTORY》MV時，又撲球又撻地，佢話：「我咁辛苦，希望唱片公司都識做，今張碟宣傳費加碼，落多兩個廣告，加多兩個dancer，當回饋歌迷都好呀。我最近幫公司賺唔少啦。」<br> &#13;<br> <spanclass>林峯撐朋友蒲蘭桂坊 &#13;<br> 林峯前晚同幾位男性朋友蒲中環蘭桂坊，佢見到記者影相，即刻話：「我有朋友最近喺蘭桂坊開咗間酒吧，趁得閒咪約埋幾個朋友落嚟捧場。」其實前晚蘭桂坊都好熱鬧，好似黃子華舊愛劉婉君都有同未婚夫Bosco一齊蒲吧。</spanclass></spanclass></p></body></html>