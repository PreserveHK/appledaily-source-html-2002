<html><header><meta charset="utf-8"><title>生命天使公開關懷對象</title></header><body><h1>生命天使公開關懷對象</h1><p><spanclass>特首夫人─董建華 &#13;<br> 特首夫人董趙洪娉：「既然要做天使，可以做啲乜呢？我認為要拆去生命壓力嘅計時炸彈……今日我會將我啲關懷、我嘅愛，畀承受壓力嘅人，包括特首。」<br> &#13;<br> <spanclass>劉德華─苦命姊妹 &#13;<br> 演藝界代表劉德華：「我寫關心卡畀一對支持我嘅姊妹，佢屋企受到金融風暴影響，爸爸離開咗香港唔知去咗邊，剩低一大堆欠債，生活過得好慘，但我希望佢即使再艱難都要捱過，因為今日嘅苦就係明日嘅幸福，我會支持佢。」<br> &#13;<br> <spanclass>陳儀馨─丈夫子女 &#13;<br> 前電視藝人陳儀馨：「我之前患咗大病，但𠵱家我已經拆咗身上嘅計時炸彈，我個病已經好番，主可能係藉呢個病叫我做人要有信心，然後要我教身邊嘅人要有信心，上帝話先關心瞓響你身邊嘅人。我會先關心我嘅丈夫、我嘅子女，同身邊嘅人。」<br> &#13;<br> <spanclass>劉千石─癌病義工 &#13;<br> 立法會議員劉千石：「我寫畀一個幫我嘅義工，佢最近癌病復發，我希望鼓勵佢，佢為人母親，今年四、五十歲，佢成日諗：『既然醫生都話冇乜可以做，不如唔好再嘥錢醫。』我叫佢唔好咁儍，因為生活有好多變化同可能性，願上主嘅平安與佢同在，我重叫劉德華響張關心卡上簽名畀佢。」&#13;<br> &#13;<br> <spanclass>捐助「熱愛生命基金」方法 &#13;<br> 郵寄支票抬頭請寫「蘋果日報慈善基金」，註明捐款編號寄：將軍澳工業邨西駿盈街8號蘋果日報慈善基金&#13;<br> 現金捐款直接存入恒生銀行帳號：368-006565-001或滙豐銀行帳號：580-198836-001請在存款收據上註明捐款編號&#13;<br> 捐款編號：C0600&#13;<br> 查詢熱線：29908688</spanclass></spanclass></spanclass></spanclass></spanclass></p></body></html>