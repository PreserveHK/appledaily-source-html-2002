<html><header><meta charset="utf-8"><title>海外車訊：<br>新版歐寶Vectra大變身</title></header><body><h1>海外車訊：<br>新版歐寶Vectra大變身</h1><p>一眾車迷期待已久嘅新版歐寶Vectra，最近終於喺日內瓦車展上隆重登場；當中最惹人注目嘅，除咗係佢嗰個全新造型外，經強化嘅機械配搭，亦令其有更出色嘅性能表現。據聞本港代理亦有意將之引入，睇嚟一場中型房車市場爭奪戰將會一觸即發。&#13;<br>記者：鄭達基</p><p><spanclass><fontstyle>全新造型成賣點  &#13;<br> 新版Vectra嘅造型明顯較上一代來得流暢富吸引力，一對頗有神氣嘅頭燈組合襯以闊大鬼面罩，望落分外吸引；而成鴨尾狀嘅車尾設計，令車身線條更突出，而一組以闊大面積出現嘅尾燈組合，亦能給予尾隨駕駛者有明確嘅提示㖭。&#13;<br> &#13;<br> <spanclass><fontstyle>車廂寬敞設備實用  &#13;<br> 由於新版Vectra嘅軸距達2700mm，故此能營造出一個寬敞闊落嘅車廂空間，匹配以高級真皮鑲嵌而成嘅座椅，乘坐倍覺貼服舒適；另外又備有多項設備，如原廠恒溫冷氣、可作八段式調校嘅前座、胎壓監察器及高級影音系統等等，從而令享受程度進一步提升外，亦能帶來不少方便。</fontstyle></spanclass></fontstyle></spanclass></p><p><spanclass><fontstyle>引擎配搭選擇多  &#13;<br> 而廠方為迎合不同用家嘅需求，故特別為新車提供多個引擎配搭選擇，包括有1.8公升直4(馬力122匹)、2.2公升直4(馬力147匹)，以及3.2公升V6(馬力211匹)等電油引擎型號，匹配附有ActiveSelect功能嘅5前速全自動波箱，更能令新車有不俗嘅性能表現。而四輪高效能碟式制動，加埋ABS及EBD等電子系統嘅輔助，亦令新車有出色嘅制動效果㗎。</fontstyle></spanclass></p><p><spanclass><fontstyle>歐寶Vectra2.2規格  &#13;<br> 引擎：2198cc直4ECOTEC&#13;<br> 馬力：147ps/5600rpm&#13;<br> 扭力：20.7kgm/4000rpm&#13;<br> 傳動：5前速自動波&#13;<br> 懸掛：（前）麥花臣支柱&#13;<br> 　　　（後）多連桿&#13;<br> 制動：（前）透氣碟&#13;<br> 　　　（後）碟式（ABS）&#13;<br> 輪胎：215/55R16&#13;<br> 尺碼：4596×1798×1460mm&#13;<br> 軸距：2700mm&#13;<br> 車重：1395kg&#13;<br> 0?00公里：10.8秒&#13;<br> 極速：210km/h&#13;<br> 平均耗油：9.4L/100km&#13;<br> 估計售價：約港幣18萬起</fontstyle></spanclass></p></body></html>