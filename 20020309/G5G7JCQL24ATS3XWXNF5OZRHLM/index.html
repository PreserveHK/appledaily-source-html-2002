<html><header><meta charset="utf-8"><title>沙巴環島遊𠵱家係時候</title></header><body><h1>沙巴環島遊𠵱家係時候</h1><p>係時候去沙巴歎番吓日光浴喇！由𠵱家起到8月，都係當地雨量最少、風浪最平靜嘅時候，今次我去呢三個島，都有完善嘅度假設施，畀老細折磨咗咁耐，係時候鬆一鬆啦！&#13;<br>記者、攝影：朱維達&#13;<br>鳴謝：馬來西亞旅遊局、馬來西亞航空</p><p><spanclass><fontstyle>畀錢前問清楚Package有無包保險  &#13;<br> 介紹你到沙巴三島當然唔使要你操心逐個搵Agents租船接駁出海喇！其實我覺得沙巴已是東馬來西亞最適合度假嘅地方，你可以透過入住的酒店預訂出海事宜，毋須自己操心。&#13;<br> 但要記住嘅係唔好以為自己格價格到最平嗰間就覺得自己好醒，最近沙巴政府鑑於安全問題，已經嚴格規定當地租船出海的公司要申領牌照，而且部分Agents以價錢平做招徠，但卻未包括午餐、潛水器材及保險等，待你上島後先逐樣同你計，咁就無癮啦！建議問清問楚，價錢一般不會相差太遠，反正出去旅行，使多少少，開心多多，無計啦！</fontstyle></spanclass></p><p><spanclass><fontstyle>坐船尾　唔使拋到嘔  &#13;<br> 我哋首先從Shangri-La'sTanjungAruResort出發，根據以往經驗，坐船尾最穩陣，無咁拋嘛（現在仍算大浪季節）！原來去第一個島Mamutik都唔使20分鐘，Mamutik小島有風光如畫嘅景色唔再講，其實最主要係嚟睇呢度最靚嘅海底珊瑚，唔使潛水嘅！坐住我哋呢隻玻璃底層船咪見到生猛嘅海洋生物同怪相珊瑚囉！不過講真，同上次去泰國芭堤雅坐玻璃船感覺無乜分別，但未試過嘅朋友亦不妨考慮。</fontstyle></spanclass></p><p><spanclass><fontstyle>惹火澳洲熱女　未潛水先興奮  &#13;<br> 三個島中我最鍾意Manukan，貪呢度較少人到，遠自澳洲嘅Kelly都有同樣感覺。唔使10分鐘就到嘅Manukan，一落船就見到惹火女郎Kelly，當然要跟到佢實。&#13;<br> 「我覺得Manukan夠Beautiful，交通都好方便，就正如點解你嚟呢度做嘢一樣。」（好似好了解我咁！）&#13;<br> 佢到咗碼頭之後就開始餵魚，睇佢同班Friend咁雀躍，莫非Manukan更勝大堡礁？跟住佢就參加咗個潛水Package，你可以學佢咁到島上Reception（落船即見）報名，不然島上穿着制服嘅職員亦可隨時幫你報名。</fontstyle></spanclass></p><p><spanclass><fontstyle>英國癡情鴛鴦輕鬆過假期  &#13;<br> 話咁快就到咗尾站──Sapi，今次除咗我，重有來自英國嘅Hawkrigg同佢男朋友Henry：「有長假期，所以揀咗由沙巴嘅酒店嚟呢度玩，諗住同我Girlfriend嚟輕鬆嘛！」又是一對癡情鴛鴦，好鬼羨慕！&#13;<br> 呢度嘅沙灘唔算大，但除咗游水，呢度主打嘅其實係徒手浮潛同深海潛水，我買呢隻Package已包括自助海鮮午餐、徒手潛水器材（面罩、氧氣管、救生衣），若果你無潛水牌，旨在Relax、運動吓，呢個Package內容已經好足夠。玩2、3粒鐘潛水，享受專人服侍嘅魚蝦蟹自助午餐，下晝累累哋坐喺幼沙上食冰淇淋，夫復何求吖?!&#13;<br> &#13;<br> &#13;<br> &#13;<br> &#13;<br> <b> 三島遊資料</b> &#13;<br> 3島包括：Mamutik、Manukan及Sapi&#13;<br> 費用：約130Rm（約267港元）&#13;<br> 費用包括：玻璃底層船往返三島及酒店、自助海鮮午餐、徒手潛水器材（面罩、氧氣管、救生衣）、旅遊保險等。&#13;<br> 查詢電話：(60)88-222210?222717&#13;<br> 電郵：<ahref>tattsb@tm.net.my &#13;<br> 報名地點：Shangri-La'sTanjungAruResort碼頭或大堂詢問處</ahref></fontstyle></spanclass></p><p><spanclass><fontstyle>出門提一提  &#13;<br> 簽證：持BNO、特區護照者前往馬來西亞毋須簽證，CI持有者則須辦理，查詢電話：25270921（馬來西亞領事館）。&#13;<br> &#13;<br> 機票：乘馬來西亞航空直航沙巴的哥打京那峇魯機場，1個月有效期機票價$2,850，查詢電話：23900421（學聯旅遊）。&#13;<br> &#13;<br> 住宿：Shangri-La'sTanjungAruResort,KotaKinabalu，StandardRoom雙人房房租128美元（約998港元），地址：LockedBag174,88995KotaKinabalu,Sabah,Malaysia，電話：（60）88-225800，網址：<ahref http:>www.shangri-la.com &#13;<br> &#13;<br> 旅遊諮詢：馬來西亞旅遊局&#13;<br> 電話：25285810&#13;<br> 網址：<ahref http:>tourism.gov.my </ahref></ahref></fontstyle></spanclass></p></body></html>