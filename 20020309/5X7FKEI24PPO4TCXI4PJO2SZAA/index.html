<html><header><meta charset="utf-8"><title>HipHop文化直捲東門街舞大熱挑戰港人</title></header><body><h1>HipHop文化直捲東門街舞大熱挑戰港人</h1><p>HipHop街頭文化包括街頭塗鴉（Graffiti）、音樂、滑板及街舞等，呢股HipHop熱，近半年來亦席捲深圳市。最近一班HipHop發燒友，為發揚街舞熱潮，更自費喺東門一商場內大搞街舞集訓營，經常有三五成群組隊一齊切磋，𠵱家更歡迎香港HipHop迷北上比「舞」作交流㖭！&#13;<br>&#13;<br>記者：梁煒健　&#13;<br>攝影：黃子偉</p><p><spanclass><fontstyle>自費租場作交流  &#13;<br> 深圳現時大熱HipHop街舞，全由一班年輕人帶動，雖說只得6至7隊組合，但一樣搞得有聲有色，經常參與深圳東門步行區一帶宣傳活動。其中一隊HipHop組合「BOFCrew」，雖然成立只有半年，但就非常熱衷HipHop文化；近月更自費喺東門T.O.T.時尚廣場租用5樓場地，實行開班授徒，而且亦經常邀請深圳其他隊伍比「舞」切磋。香港嘅HipHop舞者，有機會北上，不妨預約交流一下。</fontstyle></spanclass></p><p>舞場直擊</p><p><spanclass><fontstyle>AirFlare超高難度  &#13;<br> 家陣深圳興起HipHop文化，其中不乏Breakdance舞蹈，其中呢招「AirFlare」，喺地上作空中盤旋，雙腳不准觸地轉動，極有體操界湯馬斯盤旋嘅影子，難度勁高。</fontstyle></spanclass></p><p><spanclass><fontstyle>雙人跳講默契  &#13;<br> 兩人齊跳HipHopDance，少啲合拍都唔掂。</fontstyle></spanclass></p><p>深圳HipHop勁舞者</p><p>「我哋跳嘅HipHop街舞只算一般，論技巧，始終唔及香港嘅發燒友咁勁，佢哋真係勁過我哋好幾倍！」</p><p><spanclass><fontstyle>速成班適合初學者  &#13;<br> 現時喺T.O.T.廣場5樓內搞嘅HipHop訓練班，主要有星期三（晚上7:30至9:30）及星期日（下午3:00至5:00）兩段時間；而訓練課程則有3組，分別適合初學者嘅「速成班」，有基礎者則可參加「加強班」，而「簡易班」則適合好動嘅女孩子參與。每個月共上堂8課，學費?240一個月。</fontstyle></spanclass></p><p><spanclass><fontstyle>資料查詢  &#13;<br> BOF娛樂策劃有限公司（節目統籌部）&#13;<br> 查詢電話：（86）13682615507&#13;<br> 地址：深圳市羅湖區東門步行街T.O.T.時尚廣場5樓&#13;<br> 交通：從羅湖關口前往，乘的士前往約5分鐘，車費?12.5。</fontstyle></spanclass></p></body></html>