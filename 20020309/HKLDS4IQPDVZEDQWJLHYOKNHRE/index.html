<html><header><meta charset="utf-8"><title>食住羅兆輝條水<br>古巨基拍廣告玩八字波</title></header><body><h1>食住羅兆輝條水<br>古巨基拍廣告玩八字波</h1><p>古巨基前日拍攝Bossini的內地廣告時，戴了一條有八字標誌的褲鏈。基仔竟搞笑地叫人幫他拿「八字波」來，在場人士不禁聯想起羅兆輝所爆的性史。</p><p>因拍攝電視劇集《情深深雨濛濛》而人氣急升的古巨基，近日取代了霆鋒成為Bossini內地代言人。<br> &#13;<br> <spanclass>「你哋咁敏感」 &#13;<br> 基仔前日與馬來西亞新人張鎧潼（Samantha）為Bossini拍新一輯硬照廣告。基仔穿上多款《ET外星人》的T恤和牛仔褲，配上飾物，有型有款。&#13;<br> 廣告前日在柴灣一影樓拍攝，當基仔叫工作人員為他取出一條有八字標誌的褲鏈時，竟大叫：「唔該幫我攞『八字波』嚟呀。」&#13;<br> 在場人士不禁大笑，以為他影射羅兆輝指某女星的胸部為「八字波」。基仔見到這情形，才知道自己講錯說話，他更笑說：「乜你哋咁敏感㗎，我都唔係講呢啲，我係講緊鏈上嘅八號標誌咋。」&#13;<br> 基仔第一次拍便服廣告，心情如何呢？他說：「今次同Bossini合作得好開心，因為Bossini喺內地嘅市場好大，而今次重有機會着細個好鍾意嘅ET公仔服裝，覺得好有意思，重好有收藏價值㖭。」<br> &#13;<br> <spanclass>「各有各味道」 &#13;<br> 基仔今次能夠取代霆鋒，成為Bossini內地代言人，問他會否怕兩人成為外間比較的對象呢？基仔說：「唔好用呢個字眼（取代）啦，用接力會比較貼切。其實都冇話乜嘢比較嘅，霆鋒都好呀，各有各好，各有各味道啦。」<br> &#13;<br> <spanclass>基仔拍檔小檔 &#13;<br> 姓名：張鎧潼&#13;<br> 身高：五呎七吋&#13;<br> 體重：九十七磅&#13;<br> 曾獲獎項：馬來西亞及亞太區小姐冠軍&#13;<br> 曾演出電影：《每天愛你8小時》&#13;<br> 採訪：羅慧敏　攝影：陳慧安</spanclass></spanclass></spanclass></p></body></html>