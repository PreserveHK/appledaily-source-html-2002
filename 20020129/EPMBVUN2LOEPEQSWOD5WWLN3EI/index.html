<html><header><meta charset="utf-8"><title>抵食大牌檔：<br>沙田最旺大牌檔蟹黃籠仔飯至出名</title></header><body><h1>抵食大牌檔：<br>沙田最旺大牌檔蟹黃籠仔飯至出名</h1><p>沙田的屋邨內有許多「冬菇亭」，其中一間起名「樂園」的大牌檔晚晚旺場，開業十八年由小菜起家，逐漸加入海鮮和潮式打冷。老闆話最希望食物令客人食得開心，其中一道鎮店之寶「金香蟹黃籠仔飯」味道出色，不少街坊甚至外來客都會慕名一試。	&#13;<br>記者：鄭潔兒&#13;<br>攝影：陳陶鈞</p><p><spanclass><fontstyle>金香蟹黃籠仔飯$78  &#13;<br> 以生、熟蒜和蛋白炒飯，飯粒要選夠香硬的食落至爽口。頂角膏蟹的蟹黃豐滿，將原隻斬件與炒飯一同包在荷葉內，蒸時濃郁的蟹黃滲進飯粒之間，荷葉的香氣又滲透又瀰漫，一打開來，嘩，和味！&#13;<br> 試味報告：飯粒果然又香又爽，蟹黃鮮美又多又香。</fontstyle></spanclass></p><p><spanclass><fontstyle>蜜汁燒風鱔$55  &#13;<br> 將大白鱔起骨，以醬汁醃住風乾八小時，炸完再塗麥芽糖，鱔面即時立立令，老闆話直頭可媲美日本海鰻㖭！&#13;<br> 試味報告：以糖衣包裹的鱔肉甜絲絲，咬落皮脆肉軟，味覺香甜。</fontstyle></spanclass></p><p><spanclass><fontstyle>香芹豬骨煲（配西洋菜）$68  &#13;<br> 用上湯煨新鮮豬骨，加枝竹、蘿蔔和香芹，成為最近流行的大湯煲。邊食湯料重可以邊加火鍋配料打邊爐，如西洋菜和豬骨就是一對好配搭。&#13;<br> 試味報告：湯底清澈鮮甜中有股獨特香氣，就算唔食西芹的人也不期然喜歡那種清新的香味。</fontstyle></spanclass></p><p><spanclass><fontstyle>太陽蝦$60（上）&#13;<br> 香煎桂花餅$43（下）  &#13;<br> 鹹蛋黃似太陽，所以用蛋黃脆漿炸的海蝦叫「太陽蝦」。桂花餅以大墨魚筒、肥豬肉和馬蹄切碎混合，炸至外黃內白，吃時可蘸由酸梅、甘笋和西芹等自製的酸甜汁。&#13;<br> 試味報告：墨魚餅入口充實夠鮮味；鹹蛋蝦新鮮脆卜卜，大隻啲就更惹味。</fontstyle></spanclass></p><p><spanclass><fontstyle>潮式拼盤$48  &#13;<br> 雖然天時凍，但熱菜間來個涼酸開胃打冷確係醒神。加上以$48就可享有大墨魚、生腸、滷水鴨、金錢肚、牛𦟌、紅腸、滷水大腸和滷水豆腐全潮式拼盤，你話抵唔抵？&#13;<br> 試味報告：魚露滷水醃肉入味，自製的辣椒生蒜醋又可吊出鮮味。&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <spanclass><fontstyle>客家盆菜$68  &#13;<br> 新歲應節食盆菜，這大小適中的煲內層層叠滿鮮蝦、雞肉、北菇、扣肉、咖喱魚蛋、枝竹、蘿蔔和西蘭花，再淋個上湯芡，熱呼呼最啱冬天食。&#13;<br> 試味報告：材料新鮮湯料熱辣，菜肉、海鮮味道統一。</fontstyle></spanclass></fontstyle></spanclass></p><p><spanclass><fontstyle>愛心造就樂園  &#13;<br> 問老闆十八年來的經營心得，江生毫不猶豫地說最緊要有三個愛心，對食物、對夥計和對客人。食物一定要樣靚、新鮮、味道好，實行抵食夾大件。&#13;<br> &#13;<br> 店名：樂園大牌檔&#13;<br> 電話：26913933及26030076&#13;<br> 地址：沙田禾輋邨1號食亭&#13;<br> 營業時間：下午5時至凌晨1時半&#13;<br> 座位：200個&#13;<br> 付款方法：只收現金&#13;<br> 網頁：<ahref http:>www.wochelokyuen.com </ahref></fontstyle></spanclass></p></body></html>