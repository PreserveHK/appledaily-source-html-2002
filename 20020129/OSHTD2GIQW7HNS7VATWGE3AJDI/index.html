<html><header><meta charset="utf-8"><title>激變電子錢包Nokia購物王6510駕到</title></header><body><h1>激變電子錢包Nokia購物王6510駕到</h1><p>上回Nokia高調晒冷話明今年初有7部新機輪住上，新一年未夠一個月承諾兌現，先有3350後有8855旋風式襲港。今勻6510中文水貨亦搶先殺入先達，每部盛惠$3,680，集多項同門手機首創功能如電子錢包、自動KeyLock等於一身。不過今次返港水貨唔多，但據聞深圳方面已大Lot開賣，好此機者不妨留意！&#13;<br>&#13;<br>記者：宋國榮　攝影：謝耀恆</p><p><spanclass><fontstyle>6510全身睇  </fontstyle></spanclass></p><p><spanclass><fontstyle>電子錢包購物易  &#13;<br> 6510主打功能電子錢包，用家可事先儲存自己的信用卡冧巴、姓名及密碼等資料作網上購物用。皆因6510支援ECML電子商務模型語言標準，透過上WAP便能在網上利用信用卡資料進行安全及快捷的各項交易，第時買嘢重使乜帶銀包出街！</fontstyle></spanclass></p><p><spanclass><fontstyle>自動鎖鍵唔怕失魂  &#13;<br> Nokia手機好少摺機款或有揭蓋，用KeyLock便能避免誤㩒按鍵。今勻6510更增設自動按鍵鎖功能，每當手機轉為待機模式時，短時間內便會自動幫你上鎖，咁就唔怕打咗電話畀人自己都唔知。</fontstyle></spanclass></p><p><spanclass><fontstyle>藍燈屏幕玩獨特  &#13;<br> 今次6510Target較成熟的行政人士，所以除了機殼用上較深沉的顏色外，屏幕亦特別採用新增的藍燈，唔似白光咁刺眼。可惜藍燈唔係太強，有時望落去都唔覺，反而和一般的綠燈差不多。</fontstyle></spanclass></p><p><spanclass><fontstyle>舊有強項一舖晒冷  &#13;<br> 6510包攬同門手機較實用的功能如內置收音機、支援GPRS、倒數計時器、錄音、聲控撥號、上WAP、下載鈴聲及遊戲等，統統落齊，擺明專攻唔鍾意花巧的行政人員市場。</fontstyle></spanclass></p><p><spanclass><fontstyle>街訪&#13;<br> 機價略貴  </fontstyle></spanclass></p><p>店舖：至叻星電訊（23923328）&#13;<br> 地址：旺角先達廣場地下G108A號舖</p></body></html>