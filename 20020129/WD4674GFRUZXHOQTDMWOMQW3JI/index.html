<html><header><meta charset="utf-8"><title>新車速報：<br>本田LifeModulo好玩細車</title></header><body><h1>新車速報：<br>本田LifeModulo好玩細車</h1><p>響東瀛K-Car界屬熱賣車款之一嘅本田Life，繼Jazz打入香港迷你車市場後，剛由一間專營MiniCar嘅獨立車行引入本地。呢部個子高高，造型Cute別致嘅Life，加埋本田原廠Modulo大包圍，重有全車真皮布置，又豈止單純係一款K-Car咁簡單呢！代步既慳油又富靈活性，八萬多少少嘅車價，確實係上車一族嘅唔錯選擇噃！&#13;<br>記者、攝影：陳偉林</p><p><spanclass><fontstyle>市場口味逆轉K-Car普及  &#13;<br> 由於日本法例嘅規限，令K-Car市場成另類購車選擇，大受當地年輕車迷所追捧。然而，近年香港經濟低迷，一般用家嘅買車要求，都以實用輕巧為目標，令迷你車漸見普及。而本田響東瀛K-Car界亦享負盛名，當中呢部Life更屬熱賣車款之一，既實用之餘，賣相又討好，若然加埋原廠Modulo包圍，重有多一分活力感㖭！</fontstyle></spanclass></p><p>&#13;<br> &#13;<br> <spanclass><fontstyle>配備媲美轎車裝設  &#13;<br> 呢部Life用上一台660cc直3SOHC引擎，雖然欠缺爆炸力，惟起步或加速仍見敏捷有勁，好切合香港路面經常塞車嘅問題。再者，部車既有四門電窗、門邊電鏡及電天窗外，重有原廠冷氣及音響裝置，配搭跟一般中型轎車，可謂並無兩樣。</fontstyle></spanclass></p><p><spanclass><fontstyle>車廂闊落座椅多變  &#13;<br> 打開車門所見，內裏嘅車廂鋪排卻教人有點驚喜，皆因前後兩排座椅，加有雙色真皮鑲嵌，別有一分高雅觀感之餘，就連軚環亦加有雙色真皮縫製，更具手感嘛！然而，呢部Life嘅另一個賣點，會係佢車廂空間夠闊落外，後排兩張獨立座椅，重可以個別收摺放平，令尾廂容量倍增；其次，兩排座椅向後放平，重可以變成闊大嘅卧鋪㗎！</fontstyle></spanclass></p><p><spanclass><fontstyle>本田LifeModulo規格  &#13;<br> 引擎：656cc直3SOHC&#13;<br> 馬力：52ps/7200rpm&#13;<br> 扭力：6.2kgm/4500rpm&#13;<br> 傳動：3前速自動波，前輪驅動&#13;<br> 懸掛：（前）柱式獨立；（後）扭力連桿&#13;<br> 制動：（前）透氣碟；（後）鼓式（ABS）&#13;<br> 輪胎：165/55R14YokohamaDNAGP&#13;<br> 尺碼：3395×1475×1605mm&#13;<br> 軸距：2360mm&#13;<br> 車重：830kg&#13;<br> 平均耗油：18.0km/L&#13;<br> 新車售價：$83,200（標準版）&#13;<br> 車輛提供：HonorMotors（23659935）&#13;<br> &#13;<br> <spanclass><fontstyle>記者試後簡評  &#13;<br> <b> 優點</b> &#13;<br> 外形：賣相時尚吸引之餘，全車加有Modulo大包圍及Racing合金胎軨配搭，更見魅力。&#13;<br> 車廂：雙色皮椅配搭，高雅之中更見辣味。&#13;<br> 設備：除電窗、電鏡、冷氣及音響裝置外，重有電天窗組合。&#13;<br> 操控：轉向輕巧加速敏捷，好適合穿梭市區之用。&#13;<br> &#13;<br> <b> 缺點</b> &#13;<br> 1.僅四座位編排，只宜作代步或小康之家使用。&#13;<br> 2.660cc引擎慳油，但可惜缺乏爆炸感。</fontstyle></spanclass></fontstyle></spanclass></p><p><spanclass><fontstyle>MugenLife版本跑意濃  &#13;<br> 咪以為Life只係迷你車咁簡單，由於佢響東瀛K-Car界有唔少支持者，就連有名嘅Mugen（無限）改裝公司，亦替其推出大包圍、尾定翼同車底整流器等裝備；唔止咁呀，重有減低風阻嘅車窗雨擋、14吋三幅式合金跑車胎軨同N組跑車喉選擇㗎！</fontstyle></spanclass></p></body></html>