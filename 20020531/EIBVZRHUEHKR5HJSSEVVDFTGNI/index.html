<html><header><meta charset="utf-8"><title>名人車輪轉：關則輝鍾情英格蘭</title></header><body><h1>名人車輪轉：關則輝鍾情英格蘭</h1><p>「世界盃我捧英格蘭，英國波過癮，高潮迭起，夠快夠爽……。」日常工作繁忙的新巴企業傳訊總經理關則輝，雖然自稱對足球賽事並不「大癮」，但談到世界盃卻滔滔不絕。他表示，世界盃四年一度，不可不看；即使是上班時間，也會盡量透過辦公室的電視機，觀賞賽事。<br> &#13;<br> <spanclass>工作時間亦會睇波 &#13;<br> 今屆大部份賽事在本港時間下午舉行，或令大部份打工仔大失所望。不過，關則輝卻淡定地說：「我寫字樓嘅電視機有大有細，返緊工一有時間我就會睇吓比賽。」&#13;<br> 對於今屆世界盃形勢，關則輝承認，其情有獨鍾的英格蘭未必能取得冠軍，但相信英格蘭必入八強。至於中國隊，他坦言：「真係唔睇好，雖然話足球都係圓啫，但係始終實力所限。」</spanclass></p></body></html>