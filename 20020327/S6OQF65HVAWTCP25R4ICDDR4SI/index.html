<html><header><meta charset="utf-8"><title>代表香港出席紀念活動JohnnyMa扮足貓王27年</title></header><body><h1>代表香港出席紀念活動JohnnyMa扮足貓王27年</h1><p>或許，上個世紀的貓王（艾維斯皮禮士利）偶像引力強橫，不但劃破時空界限，甚至改寫他人一生。香港有不少人模仿貓王，但被公認歌喉最像真的，就只有JohnnyMa。今年是貓王逝世二十五周年，Johnny將代表香港扮貓王前往東京出席紀念活動。雖年屆半百，但他仍憑着一股熱忱，踏上舞台接近三十年。因為每次表演，都令他恍如跟偶像重遇，這種奇妙的感覺，已勝過一切。&#13;<br>記者：陳淑君&#13;<br>攝影：陳盛臣</p><p><spanclass><fontstyle>台上台下  &#13;<br> <spanclass><fontstyle>Cap帽假髮「護駕」  &#13;<br> 演出前大半小時，Johnny以一身年輕貓王西裝Look到酒店酒吧。雖然比原裝貓王發福得多，可幸身形魁梧，談吐更溫文爾雅，還未淪為糟老頭。但歲月不饒人，頭髮邁向「地中海」，只好長期以Cap帽遮掩「真面目」。出台前戴上假髮，踏上舞台，即刻入戲。&#13;<br> 「你們知道嗎？貓王被選為世紀藝人，絕對唔簡單！他是搖滾樂之王！」Johnny在台上多數講英文，只好把它意譯出來。</fontstyle></spanclass></fontstyle></spanclass></p><p><spanclass><fontstyle>不為搵食愛唱冷門歌  &#13;<br> 腦袋早已對數百首Elvis的歌曲記得滾瓜爛熟的他，只要瞄一瞄張Run-down，便一首接着一首地唱。有晚碰上春雨綿綿，觀眾入座不足七成，無論台下的觀眾反應熱烈或平平，他依然一句「You'reveryfantasticaudience！(你們是很棒的觀眾！)」Johnny擅長貓王較後期的作品，既然不為搵食，Johnny不時專挑一些較冷門的歌曲，直至安歌時一首「Areyoulonesometonight」才算掀起高潮。&#13;<br> </fontstyle></spanclass></p><p><spanclass><fontstyle>鄧光榮UncleRay是座上客  &#13;<br> 畢竟年紀不輕，不要期望台上的Johnny會像年輕的Elvis高速地擺腰扭臀，一切就像慢了拍子，但偶爾一舉手、擺兩擺、嘴角微揚的笑容、低沉唱腔與震音，真的迷惑了觀眾，覺得Elvis此時此刻復活了。&#13;<br> 台下有一半觀眾為Elvis歌迷會會員，老中青歌迷聚首一堂。連看Johnny兩晚演出，發現有歌迷自備Elvis書籍畫報，邊聽歌邊欣賞畫冊。還碰上大哥鄧光榮、無綫高層何麗全及UncleRay到來捧場。</fontstyle></spanclass></p><p><spanclass><fontstyle>賽前賽後  &#13;<br> Johnny儼然慢版貓王，當中仍不乏鬼馬動作，兩款貓王造型：西裝Look及Jumpsuit打扮，代表貓王年輕及中年。哪個較神似？&#13;<br> &#13;<br> <spanclass><fontstyle>失聲兩個月　缺席三比賽  &#13;<br> Johnny扮貓王扮足二十七年，前因早已注定。「屋企一家七口統統是貓王擁躉，我八、九歲開始已愛上貓王，立志要模仿他，以扮貓王取勝於歌唱比賽。貓王啲歌音域相當廣，小時候聲帶未發育得好，自知冇天分，但唔認衰，惟有每日死命『嗌』兩、三個鐘，務求練到原裝嘅Key（音調），時常練到失聲，最嚴重嗰次係十幾歲時失咗聲兩個月，寫信報咗三個比賽都去唔到。」練得那麼投入沒影響學業嗎？「書讀唔成係關自己事，點關貓王事呢？係自己將時間編排得唔好啫！」果然維護偶像！&#13;<br> &#13;<br> <spanclass><fontstyle>23歲奪聲寶之夜冠軍  &#13;<br> 1975年，二十有三的年輕小夥子，終於在「聲寶之夜」吐氣揚眉。勿小覷當年的「聲寶之夜」，原來所有參賽者要經兩次試鏡及兩輪淘汰賽，再待半年後，才再於決賽上較量，換句話說，起碼要贏足五次才能成為最後奪魁者。比賽的確考驗了Johnny的實力，拿得冠軍在當年來說也算矚目，唱片公司自然慕名登門，不過，條件實在不愜意，他寧願維持業餘狀態，除在香港一些酒吧或私人聚會獻唱外，也去過東京、檳城及英國表演。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>對娛圈不存寄望  &#13;<br> 「我自問音樂造詣不高，只是太熱愛貓王，將之視為一門獨特的藝術。香港不是沒有好樂師，但幾難找到真正研究過貓王的，好難搵到滿足感。人家都要搵食，不能只專注於某位歌星。&#13;<br> 「我也想入娛樂圈，但望吓塊鏡，就唔敢有期望。當時都有同唱片公司傾過，佢哋都係睇中我模仿貓王的表演，唔簽係因為金錢及（對音樂）限制的比例不大對稱，可以話搵到錢但又等於冇，因為佢哋將投資在一位歌手的金錢也計算在（報酬）內。」&#13;<br> 覺得錯失機會嗎？「唔知，(若簽咗唱片公司）可能我會變得跟風，（沒有簽唱片公司後）但又唔可以話一定失落或無（失落）。」偶爾追憶一下當年光輝，就算只是少少便已夠。&#13;<br> &#13;<br> <spanclass><fontstyle>最難唱《JailhouseRock》  &#13;<br> 原來將貓王當一門藝術研究，早已超越抄襲的層次，可義無反顧理直氣壯地說要窮畢生精力去研究（模仿），「我希望可以唱高多一個Key，便可以唱貓王所有歌曲。貓王『嗌』得游刃有餘，好Powerful（有力量）、好狂野不羈，但好清嘅唱功亦得。我唱咗幾十年，有十隻八隻未唱到，真係要『沙冧』，尤其一隻《JailhouseRock》，包括我在內，我從來未見過有Impersonator（模仿專家）可以學到五成，呢首歌真係好難唱。&#13;<br> 「每當我喺台上時，要當自己係貓王，才可Imagine(聯想）佢嘅一切，代入貓王，整個過程好奇妙，我覺得同貓王有感應，好似跟貓王融為一體，好Enjoyable（享受）！貓王實在帶畀我太多歡樂，只有得沒有失！&#13;<br> 「認識到貓王，跟他生於同一個世紀，令我覺得不枉此生，佢同愛恩斯坦一樣都係世紀偉人，只不過各領風騷！最大心願就係明年到美國參加世界模仿貓王大賽，一生最大遺憾就係未親眼見過他真人，別無他樣！」&#13;<br> </fontstyle></spanclass></fontstyle></spanclass></p><p><spanclass><fontstyle>公務員與模仿專家  &#13;<br> 拿着Johnny的名片，簡簡單單的寫着「ElvisImpersonator」（艾維斯模仿專家），不禁問作為公務員的他「覺得自己的職業是公務員或ElvisImpersonator？」「哈哈，點會咁諗，我要搵食㗎！」心底話？「我想係Impersonator！」</fontstyle></spanclass></p><p><center> <tableborder><tralign><tdalign><spanclass><fontstyle>真假貓王大比拼    <tralign><tdalign><spanclass><fontstyle><br>    <tdalign><spanclass><fontstyle><b> 港版貓王</b>    <tdalign><spanclass><fontstyle><b> 原裝貓王</b>     <tralign><tdalign>姓名 <td> JohnnyMa（中文名字不願公開）</td> <td> ElvisAaronPresley艾維斯皮禮士利</td>  <tralign><tdalign>籍貫/出生地點 <td> 台山</td> <td> 美國密西西比州圖珀洛，13歲舉家移民田納西州曼菲斯</td>  <tralign><tdalign>年齡 <td> 50歲</td> <td> 42歲（1977年8月16日逝世）；冥壽67歲</td>  <tralign><tdalign>教育程度 <td> 中六</td> <td> 高校畢業</td>  <tralign><tdalign>嗜好 <td> 聽歌、行街、打羽毛球</td> <td> 唱歌、跳舞</td>  <tralign><tdalign>家庭狀況 <td> 五兄弟姊妹，排行最尾</td> <td> 獨生子（孖生哥哥出生後夭折）</td>  <tralign><tdalign>婚姻狀況 <td> 曾離婚，現已再婚</td> <td> 曾離婚，育有一女麗莎瑪莉，離婚後結識兩位情人</td>  <tralign><tdalign>戰績 <td> 1975於無綫「聲寶之夜」取得冠軍，正式開始在台上扮貓王，歷年演出逾百次</td> <td> 全球唱片總銷量超過10億張，曾主演33部電影，於美國Billboard流行榜有18首冠軍歌曲，英國則有17首</td>   </tdalign></tralign></tdalign></tralign></tdalign></tralign></tdalign></tralign></tdalign></tralign></tdalign></tralign></tdalign></tralign></tdalign></tralign></fontstyle></spanclass></tdalign></fontstyle></spanclass></tdalign></fontstyle></spanclass></tdalign></tralign></fontstyle></spanclass></tdalign></tralign></tableborder></center> </p></body></html>