<html><header><meta charset="utf-8"><title>迎接聖誕PS2行貨主機減價</title></header><body><h1>迎接聖誕PS2行貨主機減價</h1><p>為了迎接聖誕黃金檔期，之前傳了好耐的主機減價戰終於展開，PS2行貨主機由$1,680減至$1,580，XBOX行貨就維持不變，市價大約$1,560-$1,599左右，GC方面就徘徊$1,250-$1,290左右，甚至因為日本缺貨關係，批發價還會上升，零售價有可能上調，GBA就升至$520左右。&#13;<br>&#13;<br>文：打機鐵人</p><p><spanclass><fontstyle>PS2《UNLIMITEDSAGA》行水包裝有別  &#13;<br> PS2《UNLIMITEDSAGA》由於有行貨，價錢喺$320-$340，行貨同日本版包裝上會有少少唔同，留意！特別版約$680左右。PS2《MetalGear2》加強版多貨賣$300有找，《.hack3》日本版送多個型仔DVD盒，炒到上$500。XBOX《御加》、《DeadToRight》市價約$420左右，《PANZERDRAGOONORTA》市價約$380。</fontstyle></spanclass></p><p><spanclass><fontstyle>XBOX遊戲一浪接一浪  &#13;<br> 期待度極高的《DOAX》行貨終於定於1月13日推出，足足早日本成10日，鐵人收到風，今次行貨係用英語版本，暫時未有消息會否附送日本版先有的寫真集，不過靚靚海報就一定有得送，中文版《HALO》亦會同一日上市，至於《SPLINTERCELL》行貨就延至12月22日先至發售。</fontstyle></spanclass></p></body></html>