<html><header><meta charset="utf-8"><title>代表港隊下月出征哈爾濱<br>陳鴻業著萬元靚衫打冰球</title></header><body><h1>代表港隊下月出征哈爾濱<br>陳鴻業著萬元靚衫打冰球</h1><p>施念慈丈夫陳鴻業日前穿上萬元冰上曲棍球服裝，為一場冰球比賽做龍門，最終以5:4勝出，他下月初更會代表香港隊參加哈爾濱舉行的全國冬季運動會。施念慈除會同行支持外，更開始學打冰球。</p><p>施念慈丈夫陳鴻業（Alan）下月三日將代表香港隊遠赴哈爾濱，參加全國冬季運動會打冰上曲棍球，到時其父母和太太施念慈都會到場支持。日前Alan在深水埗西九龍中心參加一場冰上曲棍球比賽做龍門，施念慈亦有到場支持。最後Alan所屬的隊伍以五比四勝出。<br> &#13;<br> <spanclass>六歲開始玩 &#13;<br> Alan日前說：「我本身打開前鋒，今次做龍門係因為龍門套衫好有型。我六、七歲已經喺加拿大玩冰上曲棍球，返嚟香港之後玩咗兩年，呢種運動花費都幾大，租場每次要百五蚊。初學者最平一套衫都要三千幾蚊，我𠵱家着緊呢套要萬幾蚊。去哈爾濱比賽係代表香港，所以行程政府會有資助。」Alan透露玩冰上曲棍球亦會有些危險，更展示其手臂上的傷痕。<br> &#13;<br> <spanclass>望同場比賽 &#13;<br> 而施念慈為了陪老公一齊玩，亦決定學冰上曲棍球，她說：「我已經買咗成套裝備，下個禮拜開始學。我冇乜運動細胞，以前都只係玩過兩次溜冰，所以都係諗住一路玩一路學，希望有日可以同老公同場比賽，不過佢咁叻，我有排都唔可以同佢打。呢個運動睇落好危險，但做足安全措施就冇問題。」&#13;<br> 哈爾濱天氣寒冷，問施念慈可捱得住？她笑說：「為咗支持老公，就算冰天雪地都要去啦，我哋會停留十二日。」&#13;<br> 採訪、攝影：魯萍</spanclass></spanclass></p></body></html>