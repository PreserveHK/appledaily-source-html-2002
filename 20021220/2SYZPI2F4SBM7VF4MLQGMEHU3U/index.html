<html><header><meta charset="utf-8"><title>海外試車<br>本報記者杜拜實地測試：<br>寶馬760Li豪氣蓋天</title></header><body><h1>海外試車<br>本報記者杜拜實地測試：<br>寶馬760Li豪氣蓋天</h1><p>一般豪華房車總係以乘坐舒適性為主導，但新一代寶馬7系卻提供更多東西予駕駛者，令豪華房車唔再只係適合乘坐，而且重能夠充滿駕駛樂趣；最近，廠方更特別為將於明年1月正式推出嘅760i及760Li旗艦級豪華房車，響中東嘅杜拜舉行試車大會，務求配合新車嘅豪華氣派。今日不如一齊嚟近距離接觸一下，當中至頂級嘅760Li型號啦！&#13;<br>特約記者、攝影：麥朗　&#13;<br>鳴謝：寶馬汽車提供部份圖片</p><p><spanclass><fontstyle>i-Drive系統帶來方便  &#13;<br> 與其他7系房車一樣，今回響杜拜作實地測試嘅全新760Li亦備有i-Drive系統，兼且重附有第二代嘅聲音辨認系統；i-Drive上嘅高級音響、電話及導航系統等等，都可以直接利用語音輸入指令，以便駕駛者毋須分神去操控各項設備，更能專心留意路面情況。同時，前後座椅皆以高級真皮鑲嵌而成，加上係長陣版嘅關係（較760i長140mm），後排空間變得更見闊落，乘坐倍覺貼服舒適。當然唔少得重有10個安全氣袋，同埋堅固車架結構，為你帶來嘅周全保護。</fontstyle></spanclass></p><p><spanclass><fontstyle>豪邁造型依舊吸引  &#13;<br> 雖然全新760Li嘅造型與其他現有7系房車相若，依舊帶有濃厚嘅豪邁氣息，但當細心留意下，定能察覺到新車用上四輪全新18吋合金胎軨組合、頭沙板指揮燈旁加有V12標記等等，望落真係好吸引㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>6.0V12偈動力強橫  &#13;<br> 760Li一台6.0公升V12引擎不但輸出狠勁，加上Valvetronic技術，能有低耗油量表現外，匹配一套6前速半自動波箱，亦能令引擎發揮得淋漓盡致，而駕駛者更可利用軚盤上嘅按鍵轉換波檔，從而為你增添不少駕駛樂趣。另外，一套備有自動平衡及軟硬吸震調校（EDC-C）嘅懸掛系統，亦能為你帶來更舒適嘅乘車環境。</fontstyle></spanclass></p><p><spanclass><fontstyle>記者試後簡評  &#13;<br> 優點：一台6.0公升V12引擎馬力輸出雄渾有勁，加上後排頗高嘅乘坐舒適度，全都令人對其留有深刻印象。&#13;<br> &#13;<br> 缺點：車上設備多以電子化為主，駕駛者事前務必熟習一番不可。&#13;<br> &#13;<br> <spanclass><fontstyle>寶馬760Li規格  &#13;<br> 引擎：5972ccV12DOHC&#13;<br> 馬力：445ps/6000rpm&#13;<br> 扭力：61.2kgm/3950rpm&#13;<br> 傳動：6前速半自動波，後輪驅動&#13;<br> 懸掛：（前）柱式獨立；（後）多連桿&#13;<br> 制動：（前）透氣碟；（後）透氣碟（ABS）&#13;<br> 輪胎：245/50R18&#13;<br> 尺碼：5169×1902×1492mm&#13;<br> 軸距：3130mm；車重：2150kg&#13;<br> 0-100公里：5.6秒；極速：250km/h&#13;<br> 新車售價：約港幣160萬起&#13;<br> 查詢：寶馬汽車（27145271）&#13;<br> &#13;<br> &#13;<br> <center> <spanclass><fontstyle>試車花絮  </fontstyle></spanclass></center> </fontstyle></spanclass></fontstyle></spanclass></p></body></html>