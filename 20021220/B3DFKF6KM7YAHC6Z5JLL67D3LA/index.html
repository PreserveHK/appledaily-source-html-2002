<html><header><meta charset="utf-8"><title>新抱奶奶齊齊哭<br>林曉峰娶康子妮全家蜜月</title></header><body><h1>新抱奶奶齊齊哭<br>林曉峰娶康子妮全家蜜月</h1><p>林曉峰和康子妮昨日拉埋天窗，在深灣遊艇俱樂部大宴親朋。康子妮差點遺失母親所送的鑽戒，幸好在坑渠邊尋獲，而一對新人下月將與全家到日本度蜜月。</p><p>三十二歲的林曉峰（阿Lo）和二十六歲的康子妮拍拖一年後結婚，昨晚在深灣遊艇俱樂部筵開十五席大宴親朋，早上一對新人向雙方父母敬茶後，下午在窩打老道的YMCA舉行了簡單的基督教儀式，並交換戒指和簽結婚證書。他們表示一家人會在下月到日本度蜜月。<br> &#13;<br> <spanclass>夫婦鬥烏龍 &#13;<br> 大姑奶林珊珊昨日爆阿Lo的烏龍事，阿Lo自稱朋友少，但最後都有四圍，而新郎哥竟然漏計主家席，差點沒有留位給鄭伊健和陳小春。林珊珊表示送了數千元百佳、住好啲和吉之島禮券，她說：「佢哋平日拍拖都係去呢啲地方嘅啦，咪畀佢哋自己去買嘢咯，咁先最實際。我本來想送刻名嘅筷子，但唔夠時間準備，或者等佢哋生BB先送畀BB啦！」&#13;<br> 康子妮手上戴了三隻鑽戒，一隻是婚戒、一隻是母親送的，一隻uncle送，她說：「我頭先大懵唔見咗媽咪送畀我隻戒指，好彩阿Lo嘅朋友喺坑渠邊幫我執返咋！」林曉峰說：「我好開心，噚晚成晚瞓唔着，因為驚今日落雨，所以企咗喺露台度叫個天唔好落雨。」<br> &#13;<br> <spanclass>今夜不設防 &#13;<br> 對於奉子成婚的傳聞，阿Lo說：「我就想啦！」問他婚後會否不設防，阿Lo說：「係呀，蔡瀾《今夜不設防》呀，盡快啦，最緊要快，要龍鳳胎㖭！」&#13;<br> 記者要求一對新人嘴對嘴接吻時，兩人都十分怕醜，康子妮透露自己宣讀誓詞時，喉嚨哽咽，而斟茶時則喊得最犀利，是奶奶帶頭喊先。阿Lo透露因母親中風，說話不太方便，講了句好開心，便不停留眼淚。&#13;<br> 阿Lo說：「因為我係屋企最細嘅一個，亦都係結婚搞得最大型嘅一次，又擺酒又行禮，所以媽咪好開心。家姐同我講，兩個人結婚唔容易，最緊要互相忍讓，阿哥（林海峰）話最緊要孝順父母，而阿嫂（彭羚）就話兩個人啲嘢唔好放喺心入面，一定要攤晒出嚟講。」&#13;<br> 採訪：楊潔雯&#13;<br> 攝影：陳慧安</spanclass></spanclass></p></body></html>