<html><header><meta charset="utf-8"><title>兩周減4磅　醫生有話講<br>君如肥雞特訓去脂　難！</title></header><body><h1>兩周減4磅　醫生有話講<br>君如肥雞特訓去脂　難！</h1><p>吳君如為拍攝電影《金雞》，要增肥十磅。拍罷《金》片後，她近日正努力做運動球、踩踏步機及單車等減肥，可是只減得四磅，醫生跟君如表示她因新陳代謝慢，故減肥會較慢。</p><p>吳君如在男友陳可辛監製之電影《金雞》中，飾演妓女，由十五歲演至四十歲。由於故事題材圍繞八十年代，君如為配合角色，特意增肥十磅，露出大條士啤胎及肥胖的手腳，直至該片拍竣，君如才節食及做運動減肥，她更揚言要摒棄珠圓玉潤，重做窈窕淑女。&#13;<br> 現時君如每日只吃沙律、清湯及麥包，除此之外，她又做健身減磅，日前她在黃埔一間酒店做健身時，就進行減肥運動四部曲，包括做運動球、踩踏步機、踩單車及做situp，而她經過兩周的「特訓」，至今只減掉四磅，進度相當緩慢，君如為此大感失望。<br> &#13;<br> <spanclass>新陳代謝較慢 &#13;<br> 君如說：「我拍《金雞》嘅時候，最肥有一百一十二磅，我嘅標準體重係一百零四磅，但我做咗個幾兩個禮拜運動，到𠵱家只係減咗三、四磅，好失望。醫生話我新陳代謝慢，惟有慢慢減，我阿媽就鍾意我肥啲，但我貪靚，同埋唔想打爛自己嘅減肥金漆招牌。」&#13;<br> 君如為《金》片可謂犧牲甚大，除了做肥婆外，又要與片中多名「嫖客」演床上戲，當中包括胡軍、七十多歲的阿伯和三百磅的大肥佬等等，君如說：「同個肥佬拍床上戲都要過心理關口，嗰場戲我淨係着胸圍同底褲，坐喺佢上面，重要咀埋㖭，問你死未？其實佢重驚過我，所以喺拍之前我都有同佢傾吓偈。」<br> &#13;<br> <spanclass>朋友寄予厚望 &#13;<br> 君如表示有不少朋友都對她這部戲有寄望，她感到壓力。君如笑言若能憑《金》片奪獎，也不會考慮結婚息影，她笑說：「事業有進展，就梗係唔會諗結婚住啦，我希望四十五歲至收山。」&#13;<br> 採訪：朱芷瑩&#13;<br> 攝影：甄朝健&#13;<br> 場地提供：黃埔海逸酒店</spanclass></spanclass></p></body></html>