<html><header><meta charset="utf-8"><title>　　阿一超市示範煮冰鮮雞 - 李八方</title></header><body><h1>　　阿一超市示範煮冰鮮雞 - 李八方</h1><p>富臨飯店的「阿一鮑魚」創辦人楊貫一真係能屈能伸。呢頭「富臨」賣緊八千蚊一位嘅鮑魚宴，嗰頭，佢就走去惠康超級市場友情客串，幫手推銷八蚊八一包嘅太古砂糖，同埋二十幾蚊隻嘅冰鮮雞。&#13;<br> 噚日下午，將軍澳街坊逛緊惠康超市時，發現企喺試食櫃枱後面示範煮雞嘅，竟然係鮑魚大王楊貫一。不過，阿一唔係煮鮑魚，而係教大家點樣將冰鮮雞煮得美味，順便幫太古砂糖同惠康冰鮮雞賣廣告。&#13;<br> 師奶們好踴躍提問，想知用鹽水飛水會唔會令雞肉太鹹，阿一答話梗唔會，隻雞重會變得「立立令」，好似鮮雞一樣。&#13;<br> 惠康重準備咗十萬份阿一設計嘅食譜，顧客可以免費取閱。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>