<html><header><meta charset="utf-8"><title>着小背心入寺廟　搞邊科呀？<br>仲根霞賣純情唔湯唔水</title></header><body><h1>着小背心入寺廟　搞邊科呀？<br>仲根霞賣純情唔湯唔水</h1><p>日本啲水着女星主要分為兩大類，一類就好暴露，一類就留直頭髮兼唔多化妝走清純「露」線，而後者近日比較出位嘅代表人物，睇怕都非仲根霞莫屬啦！&#13;<br> 仲根霞幫雜誌影親相，都着啲好娘嘅衫同梳個out咗幾十年嘅冬菇頭，所以自九八年出道以來，佢嘅fans緣都係一般。但佢近排為咗宣傳兩套主演嘅新戲《八月幻影》及《GunCrazy~叛逆者的狂想曲》，前幾日佢主動玩玩新意思，幫雜誌《Flash》拍咗輯「與你一日遊」嘅即興相，即刻好有noise。<br> &#13;<br> <spanclass>睇相晒身材 &#13;<br> 啲相嘅賣點並唔係霞妹好有心機咁逐張逐張寫感想，而係佢着咗一件鬼咁少布嘅小背心走去淺草寺睇相，晒身材晒得咁刻意，真係唔怕得罪神靈咩！&#13;<br> 不過呢，霞妹就話今次輯相嘅主題係佢想像同情人拍拖時想去嘅地方，所以着少啲吸引男友在所難免喎！</spanclass></p></body></html>