<html><header><meta charset="utf-8"><title>留番禺41日　私家鴨陪瞓<br>宣萱收41份禮感動到喊</title></header><body><h1>留番禺41日　私家鴨陪瞓<br>宣萱收41份禮感動到喊</h1><p>宣萱現於番禺拍劇，會在內地留四個月，為免孤單過節，她將酒店房粉飾得充滿聖誕氣氛，而其經理人送她的四十一份禮物，更令宣萱感動得淚盈於睫。</p><p>宣萱目前正身處番禺拍攝台灣劇集《倩女幽魂》，她在當地工作個多月後，會轉往雲南拍攝，故她須在內地逗留四個多月，聖誕、除夕、元旦及農曆新年幾個大節日，都不能在香港慶祝，所以宣萱便將下榻的酒店房粉飾一番，在當地購買聖誕樹作擺設，增添一點節日氣氛。&#13;<br> 不過最令宣萱感動的，是其無綫經理人Carrie非常有心，她知道宣萱要在番禺拍戲四十一日，不止親來探班，更專誠買了四十一份小禮物給她。宣萱提起此事時也感動得眼濕濕地說：「我咁大個女，真係第一次開心到喊。」<br> &#13;<br> <spanclass>「男友」陪左右 &#13;<br> 宣萱的房間內亦法寶多多，她在床頭和浴室鏡子都貼上愛犬的照片，另外，她還帶備聖誕歌的CD，又有陪瞓啤啤熊和鴨仔，小吧枱亦放滿零食，令房間充滿家居感。而宣萱隨身攜帶的手提電腦中，有其偶像碧咸的screensaver，記者笑她帶埋「男友」相陪，宣萱聞言卻愕然反問：「咩呀？」其後記者指「男友」是碧咸，她才哈哈笑道：「係呀，係呀！」&#13;<br> 宣萱說：「我過咗嚟之後，啲枕頭床單全部買過晒，我連洗潔精都買埋㖭。」見她放了幾本法文書，宣萱說：「藝人要增值吖嘛，我以前讀書時都有學過一啲法文，我聽呂良偉講，佢話自己返內地拍劇時，帶埋啲英文書去睇，久而久之，佢啲英文都講得好好呀。」&#13;<br> 記者卓美娟番禺直擊</spanclass></p></body></html>