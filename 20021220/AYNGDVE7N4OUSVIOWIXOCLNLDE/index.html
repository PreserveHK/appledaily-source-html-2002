<html><header><meta charset="utf-8"><title>　　曹仁超指老董從商亦唔掂 - 李八方</title></header><body><h1>　　曹仁超指老董從商亦唔掂 - 李八方</h1><p>今期《壹週刊》訪問信報「投資者日記」專欄作者曹仁超，成篇訪問妙趣橫生，不容錯過。八方先同大家分享一啲精采片段。&#13;<br> 「寸」足股壇三十年嘅老曹，相信唔使八方多介紹，李超人、陳四萬、鄭大班、小甜甜等花名，始作俑者都係佢。不過，十二月六日老曹聽見《蘋果》頭版寫佢，話自己即刻心頭一凜、冷汗直標：「死喇！我唔知衰乜……」原來係好事，佢獲頒國際會計師公會「股壇名嘴」獎。&#13;<br> 除咗俾《蘋果》嚇一跳，佢亦俾董建華嚇親，話說，二十年前老曹同一個朋友輸賭，分頭去游說兩大船王，放棄航運轉投地產。老曹失敗咗，因為佢叫董建華收購置地。阿董當年答話，家族生意不可改；佢老友勸說嘅包玉剛就醒得多，真係收購咗九倉，棄舟登陸改營地產。&#13;<br> 後來阿董做埋特首，老曹先知大鑊：「咁死牛一邊頸嘅人做特首，我腳都軟埋！」&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>