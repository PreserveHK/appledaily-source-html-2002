<html><header><meta charset="utf-8"><title>河利秀高調做女人</title></header><body><h1>河利秀高調做女人</h1><p>韓國噚日進行總統選舉，咁喺藝能界入面最支持今次投票同最踴躍嘅明星，睇怕變性人河利秀認咗第二都冇人敢認第一啦！點解？噚日一大清早河利秀就第一時間跑咗去漢城江南區投票站，投下佢神聖嘅一票，大家千祈唔好以為佢真係好關心政治咁神心喎，佢都係為咗話畀大家聽，佢終於做到真正嘅女人，可以用女性國民嘅身份投票咋！</p></body></html>