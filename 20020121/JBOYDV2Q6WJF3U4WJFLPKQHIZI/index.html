<html><header><meta charset="utf-8"><title>電腦新產品：<br>東芝逆市推貴機　流動影院藍精靈</title></header><body><h1>電腦新產品：<br>東芝逆市推貴機　流動影院藍精靈</h1><p>香港經濟環境差，消費市場當然唔會好得去邊，不過東芝反而推出一款賣成萬八蚊嘅手提電腦（Satellite5000），絕對屬富貴級機種。到底呢部新機有乜把炮，可以喺逆市中生存呢？&#13;<br>&#13;<br>記者，攝影：徐影龍　ImageGirl：Kelly</p><p><spanclass><fontstyle>超大顯示屏　睇得舒適  &#13;<br> 東芝呢部新款手提電腦雖然取名藍精靈（卡通人物名？），不過觀乎其體積及重量，絕對屬重量級之作，幸好外形尚算討好吸引。&#13;<br> 至於機能方面，藍精靈則絕對屬超班之作，由P-III1.1GHz處理器、256MB記憶體，到燒碟睇DVD二合一光碟機，都顯出能應付各類工作上嘅需要，計埋內置nVIDIAGeForce2Go顯示晶片，打3DGame都可保持流暢度同高質素畫面。&#13;<br> 最突出係個15"TFTLCD，試用時發覺畫面真係大得好離譜，感覺上就同使用桌面電腦無分別。值得一提係個LCD最高解像度可達1,600×1,200，比大部分獨立LCD擁有更高解像度。</fontstyle></spanclass></p><p><spanclass><fontstyle>周圍走嘅迷你戲院  &#13;<br> 既然號稱富貴級機種，點可以少得大熱嘅DVD支援呢？藍精靈除咗特大15"LCD外，喺音響效果方面亦非常注重，機內之音效晶片採用YAMAHAYMF75316bit處理器，機身亦設有一對特大喇叭及重低音系統，睇DVD影碟時零舍震撼，聽MP3時大大聲轟機都唔覺會坼聲，幾時都可以欣賞心愛正碟，十足十一個可以拎住周圍走嘅迷你戲院咁。&#13;<br> 光碟機採用CD-RW同DVDROM二合一形式，不但可節省空間，更能提高電腦之實用性。燒碟時最高倍速為4×重寫，讀取一般光碟則最高達24×，速度未算最快不過尚算令人滿意。</fontstyle></spanclass></p><p><spanclass><fontstyle>擴充性強駁乜都得  &#13;<br> 藍精靈除咗外形同機能吸引，其擴充插頭亦算應有盡有，包括基本嘅RGB、TV-Out、高速紅外線、56K數據機、網絡插頭、PCMCIATypeII×2及USB×3等，可隨時接駁掃描器，打印機等周邊產品，雖然以上擴充頭算係一體化機種必備，不過筆者最欣賞係藍精靈額外設有SecureDigital及SmartMedia插槽，讓用家即時插入相應記憶卡抄相，或各式SD裝置，非常實用，遺憾嘅係欠缺較普及嘅CompactFlash插槽，可能東芝始終想維護有份開發嘅SD制式。</fontstyle></spanclass></p><p><spanclass><fontstyle>記者意見  &#13;<br> <b> 抵讚：</b> &#13;<br> 機能之強絕對無話可說，工作娛樂全部應付裕如，可完全替代桌面電腦。&#13;<br> <b> 要彈：</b> &#13;<br> 價錢偏高，體積及重量減低流動性，咁大部機，居然連磁碟機都要以USB外置式插入，有違一體化嘅精神。</fontstyle></spanclass></p><p><center> <tableborder><tralign><tdcolspan><spanclass><fontstyle><b> 藍精靈規格表</b>    <tralign><td> 處理器：</td> <td> P-III1.1GHz</td>  <tralign><td> 記憶體：</td> <td> 256MBSDRAM</td>  <tralign><td> 硬碟</td> <td> ：30GB</td>  <tralign><td> 顯示屏：</td> <td> 15"TFTUXGA</td>  <tralign><td> 圖像晶片：</td> <td> GeForce2Go(32MB)</td>  <tralign><td> 光碟機：</td> <td> CD-RW＋DVDComboDrive</td>  <tralign><td> 體積：</td> <td> 328×277×41mm（闊×長×厚）</td>  <tralign><td> 重量：</td> <td> 3.5kg</td>   </tralign></tralign></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></center> </p></body></html>