<html><header><meta charset="utf-8"><title>掃平貨：<br>$200名牌鞋開倉掃歐美靚鞋</title></header><body><h1>掃平貨：<br>$200名牌鞋開倉掃歐美靚鞋</h1><p>臨近年尾，開倉消息一宗接一宗，但講到價錢夠抵，小記覺得今次呢個專賣歐美名牌鞋的倉就的確幾吸引，場內的鞋價錢低至2折，$200唔使就可以買到一對靴或者一對便服鞋，倉內的鞋款多達百多款，總數超過一萬對，選擇夠多，相信梗有一對啱你心水。	&#13;<br>&#13;<br>記者：區佩嫦　&#13;<br>攝影：陳穎&#13;<br>Model：Monique（Stareasy）</p><p><spanclass><fontstyle>珠片懶佬拖附按摩鞋墊  &#13;<br> 鍾意着懶佬鞋的朋友，可能會鍾意呢對鑲了珠片的NM70懶佬拖，這對鞋用白色人造皮製成，鞋面用紅色珠片鑲了70的招牌，白色襯紅色的配搭夠晒搶眼。此外，鞋內附送透明的凹凸膠粒按摩鞋墊，着上腳有按摩的效果，非常舒服。&#13;<br> &#13;<br> 尺碼：6-9號&#13;<br> 貨量：約200對&#13;<br> 原價：$690&#13;<br> <spanclass><fontstyle>特賣價：$200  </fontstyle></spanclass></fontstyle></spanclass></p><p><spanclass><fontstyle>VAGO牛皮中靴  &#13;<br> 冬天未過，各款的皮靴仍然大派用場，但講到價錢抵，非這對VAGO靴莫屬。這對中靴用上牛皮製成，質地較挺，加上方鞋頭的設計，着上腳十分舒服，雖然款式較為平實，但唔使$200就有一對，真係好抵。除了墨綠色外，還有黑色以供選擇。&#13;<br> &#13;<br> 尺碼：35-39號&#13;<br> 貨量：約100對&#13;<br> 原價：$790&#13;<br> <spanclass><fontstyle>特賣價：$190  </fontstyle></spanclass></fontstyle></spanclass></p><p><spanclass><fontstyle>ELLE繡花短靴  &#13;<br> 想搵短靴的話，小記推介這對ELLE短靴，這對靴感覺夠青春，牛皮製成的杏色鞋身，用了啡線繡上圖案，再配埋同色的小珠，可愛之餘極富青春感，配襯任何裙褲都一流。&#13;<br> &#13;<br> 尺碼：35-39號&#13;<br> 貨量：約100對&#13;<br> 原價：$590&#13;<br> <spanclass><fontstyle>特賣價：$190  </fontstyle></spanclass></fontstyle></spanclass></p><p><spanclass><fontstyle>美國NM70波鞋3折  &#13;<br> 講到顏色夠Sharp，小記首推這對顏色鮮豔的便服鞋，這對來自美國的NM70便服鞋，全對用軟身的麖皮製成，質地柔軟，着上腳夠舒服，鞋身兩側鑲了鉚釘，再加上較型的跑鞋款，用嚟襯牛仔褲一流。此鞋除了有紅色、綠色外，還有沉實的灰黑色。&#13;<br> &#13;<br> 尺碼：6-9號&#13;<br> 貨量：約50對&#13;<br> 原價：$690&#13;<br> <spanclass><fontstyle>特賣價：$200  </fontstyle></spanclass></fontstyle></spanclass></p><p><spanclass><fontstyle>RAS馬毛平底鞋  &#13;<br> 這對RAS的平底搭帶鞋，小記覺得少女味較重，最適合襯一身牛仔裝束，全對鞋用上馬毛製成，毛茸茸的質感，再加上膠扣的設計，夠晒特別。此款有白色及灰色，春日感較濃。&#13;<br> &#13;<br> 尺碼：35-39號&#13;<br> 貨量：約70對&#13;<br> 原價：$890&#13;<br> <spanclass><fontstyle>特賣價：$100  </fontstyle></spanclass></fontstyle></spanclass></p><p><spanclass><fontstyle>Guess彈性長靴  &#13;<br> 想要長及膝的靴，呢對Guess的長靴可能是你不二之選。這對靴用了彈性尼龍布製成，能緊貼你的小腿，盡顯線條美，最適合小腿較幼的女性穿着。不過由於此靴沒有拉鏈，所以穿着時可能會較為花時間，各位購買時記住要慢慢着，試清楚啲啦！&#13;<br> &#13;<br> 尺碼：35及36號&#13;<br> 貨量：約30對&#13;<br> 原價：$1,090&#13;<br> <spanclass><fontstyle>特賣價：$190  </fontstyle></spanclass></fontstyle></spanclass></p><p><spanclass><fontstyle>其他選擇  &#13;<br> <spanclass><fontstyle>牛仔皮軟熟唔刮腳  &#13;<br> 講到款靚，小記覺得呢對ELLE短靴個款真係唔錯，鞋筒位有波浪形的花邊，花邊更有紅色線點綴，夠晒嬌俏，再加上鞋身的釘珠點綴，較為中性，襯番條牛仔短裙就最正。質料方面，選用牛仔皮製成，夠晒柔軟唔怕刮腳。&#13;<br> &#13;<br> 尺碼：35-36.5號&#13;<br> 貨量：約50對&#13;<br> 原價：$690&#13;<br> <spanclass><fontstyle>特賣價：$250  </fontstyle></spanclass></fontstyle></spanclass></fontstyle></spanclass></p><p><spanclass><fontstyle>柔和粉紫色增添女性美  &#13;<br> 這對ELLE黑色短靴，用上質料極度柔軟的羊仔皮製成，款式夠Basic之餘，又夠舒服。純黑色的鞋身上有粉紫色的T字點綴，令平凡中帶點柔和的女性色彩。除咗黑色配紫色外，還有杏色襯墨綠色。&#13;<br> &#13;<br> 尺碼：35-38號&#13;<br> 貨量：約300對&#13;<br> 原價：$890&#13;<br> <spanclass><fontstyle>特賣價：$290  </fontstyle></spanclass></fontstyle></spanclass></p><p><b> Ivy</b> &#13;<br> 平日都有去平價倉睇鞋，不過今次嘅價錢好似真係特別抵，特別係啲靴款，$190就有對，買嚟襯衫返工都抵。</p><p><b> Carol</b> &#13;<br> 經濟唔好，𠵱家買嘢都就住就住，有又平又靚嘅嘢當然好啦！今次開倉啲價錢都幾平，啲靴雖然平，但我諗我會買便服鞋，因為一年四季都啱吖嘛。</p><p><b> 開倉資料</b> &#13;<br> 日期：由今日起至1月27日&#13;<br> 時間：11:00am-7:00pm&#13;<br> 地址：屯門洪祥路3號田氏中心3座11樓2室&#13;<br> 查詢電話：24221268&#13;<br> ＊只收現金，一千元紙幣恕不接受。</p></body></html>