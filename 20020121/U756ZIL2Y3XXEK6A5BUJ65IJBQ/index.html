<html><header><meta charset="utf-8"><title>　　許家屯都俾人偷聽過 - 李八方</title></header><body><h1>　　許家屯都俾人偷聽過 - 李八方</h1><p>大千世界無奇不有，間諜世界更是無孔不入，但堂堂中國國家主席嘅專機都俾人裝咗偷聽器，重裝到埋牀頭，咁就確實離譜，誇張到好似拍戲咁。&#13;<br> 講開偷聽器，八方曾經聽過個故事，話說好多年前，許家屯喺香港新華社做社長後期，有次無意中都發現自己嘅辦公室電話俾人裝咗偷聽器，結果大發雷霆，叫咗新記保安部阿頭去訓話一番，但就查嚟查去都查唔出係乜嘢人安裝嘅，事件後來不了了之。不過，許老社自己心知肚明，肯定係自己友籠裏雞作反，有人要監視佢嘅行動，於是冇耐即刻走頭。所以話，間諜呢家嘢遍地都係，屬邊個堂口，係何方神聖，邊個話得埋？&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>