<html><header><meta charset="utf-8"><title>汽車專題：<br>日圓下調日製水貨車至抵買</title></header><body><h1>汽車專題：<br>日圓下調日製水貨車至抵買</h1><p>近排日圓下調，香港有唔少水貨車行趁勢將手上現貨車價調低，以吸引買家嘅注意，究竟呢輪有甚麼至抵買嘅新車呢？我哋特別搵嚟本地三間較大型嘅日本入口車行，同大家格盡靚價，揀出多款BestBuy好車。有興趣嘅朋友，就不妨睇吓有無心水DreamCar喇！	&#13;<br>&#13;<br>記者：陳偉林</p><p><spanclass><fontstyle>豐田WiLLVS（190匹）  <spanclass><fontstyle>好玩抵買  &#13;<br> 抵買地方：前衞跑車造型夠突出，跟Celica共用一台1.8公升直4引擎，可謂跑意盎然。&#13;<br> &#13;<br> 原價：$220,000&#13;<br> <spanclass><fontstyle>現售：$188,000  &#13;<br> 減咗：$32,000</fontstyle></spanclass></fontstyle></spanclass></fontstyle></spanclass></p><p><spanclass><fontstyle>豐田Celsior  &#13;<br> 抵買地方：跟港版凌志LS430同出一轍，用上一台4.3公升V8引擎，性能出眾之餘，豪華而寧靜嘅車廂享受，予人印象深刻。&#13;<br> &#13;<br> 原價：$738,000&#13;<br> <spanclass><fontstyle>現售：$640,000  &#13;<br> 減咗：$98,000</fontstyle></spanclass></fontstyle></spanclass></p><p><spanclass><fontstyle>日產Skyline250GT  &#13;<br> 抵買地方：新一代Skyline（V35）形象一新，好有高性能房跑車風範，兼有動靜皆宜嘅觀感。&#13;<br> &#13;<br> 原價：$330,000&#13;<br> <spanclass><fontstyle>現售：$288,000  &#13;<br> 減咗：$42,000</fontstyle></spanclass></fontstyle></spanclass></p><p><spanclass><fontstyle>豐田KlugerV  &#13;<br> 抵買地方：部車用上3.0公升V6引擎，兼有恒式四驅系統，跟豐田Harrier表現可謂不遑多讓。&#13;<br> &#13;<br> 原價：$378,000&#13;<br> <spanclass><fontstyle>現售：$333,000  &#13;<br> 減咗：$45,000</fontstyle></spanclass></fontstyle></spanclass></p><p>售賣點：AutoGallery&#13;<br> 地址：香港銅鑼灣天后廟道26-32號地下&#13;<br> 電話：28388187</p><p><spanclass><fontstyle>三菱Pajero三門版  <spanclass><fontstyle>設備齊全  &#13;<br> 抵買地方：部車唔止時款有型，一台3.5公升GDI偈好力慳油外，部車重裝有DVD+MD機頭連屏幕，享受一流。&#13;<br> &#13;<br> 原價：$368,000&#13;<br> <spanclass><fontstyle>現售：$335,000  &#13;<br> 減咗：$33,000</fontstyle></spanclass></fontstyle></spanclass></fontstyle></spanclass></p><p><spanclass><fontstyle>三菱Airtrek2.4Sport版  &#13;<br> 抵買地方：新款CityRV車，賣相出眾兼有恒式四驅車嘅靈活性，至能吸引一班年輕車迷注意。&#13;<br> &#13;<br> 原價：$248,000&#13;<br> <spanclass><fontstyle>現售：$210,000  &#13;<br> 減咗：$38,000</fontstyle></spanclass></fontstyle></spanclass></p><p><spanclass><fontstyle>豐田bB1.5OpenDeck  &#13;<br> 抵買地方：時下最新款嘅CityRV車，既有一個開放式尾斗之餘，左邊車門重有對開式開關設計，上落好方便㗎！&#13;<br> &#13;<br> 原價：$198,000&#13;<br> <spanclass><fontstyle>現售：$170,000  &#13;<br> 減咗：$28,000</fontstyle></spanclass></fontstyle></spanclass></p><p>售賣點：歐日汽車&#13;<br> 地址：九龍啟達道5號啟德政府大樓地下大堂Shop38&#13;<br> 電話：26200202</p><p><spanclass><fontstyle>豐田Soarer千禧版  <spanclass><fontstyle>減得最多  &#13;<br> 抵買地方：既有獨到嘅米白色包裝，加埋日本Works大包圍、高級數碼DVD影音裝置，享受高級。&#13;<br> &#13;<br> 原價：$769,000&#13;<br> <spanclass><fontstyle>現售：$669,000  &#13;<br> 減咗：$100,000</fontstyle></spanclass></fontstyle></spanclass></fontstyle></spanclass></p><p><spanclass><fontstyle>豐田Estima3.0V6Super版  &#13;<br> 抵買地方：性能出眾之餘，重有電趟門、雙天窗同泊車感應裝置。&#13;<br> &#13;<br> 原價：$339,000&#13;<br> <spanclass><fontstyle>現售：$312,000  &#13;<br> 減咗：$27,000</fontstyle></spanclass></fontstyle></spanclass></p><p><spanclass><fontstyle>豐田GranviaG版  &#13;<br> 抵買地方：真皮座椅，重有電趟門、雙天窗及電趟窗簾，設備一應俱全。&#13;<br> &#13;<br> 原價：$439,000&#13;<br> <spanclass><fontstyle>現售：$398,000  &#13;<br> 減咗：$41,000</fontstyle></spanclass></fontstyle></spanclass></p><p>售賣點：富利堡汽車中心&#13;<br> 地址：香港灣仔告士打道	128D舖&#13;<br> 電話：28776700</p><p><spanclass><fontstyle>自設維修中心倍安心  &#13;<br> 家陣買賣入口水貨車嘅車行，都深知售價服務嘅重要性，而我哋搵嚟嘅三間車行，均不約而同擁有自己嘅汽車維修站，除提供新車首年免費保養外，對舊客戶重有汽車保養嘅方便㖭！&#13;<br> &#13;<br> <spanclass><fontstyle>購車切勿掉以輕心  &#13;<br> <b> 1.</b> 揀選較大型，有較長年資嘅水貨車行，商譽有信心保證。&#13;<br> <b> 2.</b> 日本水貨車唔同型號、級別，會有唔同嘅包裝及規格，買車時不妨多問幾句，睇睇有無需要加錢嘅設備。&#13;<br> <b> 3.</b> 家陣上會供車，最低年利率可低至2.95%上落，但就有不少規限條件，不妨問多些少內容條款，着數好多㗎！&#13;<br> <b> 4.</b> 少於25歲，又或者車齡較短嘅準車主，購買燕梳時會有點困難，不妨多問幾間保險公司，睇睇是否需要加Loading、墊底費要幾多，小數怕長計嘛！</fontstyle></spanclass></fontstyle></spanclass></p></body></html>