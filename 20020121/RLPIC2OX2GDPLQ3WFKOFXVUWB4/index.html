<html><header><meta charset="utf-8"><title>國產廈新A8　雙芒薄身殺到</title></header><body><h1>國產廈新A8　雙芒薄身殺到</h1><p>雙芒機唔係韓國品牌嘅專利，國產機廈新A8都玩埋一份，水貨$4,680開賣。嘩！要成四千幾蚊，乜嘢機咁巴閉？呢部A8之所以賣咁貴，除咗雙芒，重有3大強項：第一，無論係機面或者係機內嘅屏幕都有7種顏色燈，兼可作來電分組；第二，A8似足三星QueenPhone，同樣有得測女性嘅生理周期；第三，A8有埋16和弦鈴聲，家陣市面上都唔係咁多新機有！而A8其他功能包括1款內置遊戲、錄音、日程表同Wallpaper等，較可惜嘅係佢無得自編鈴聲。&#13;<br>&#13;<br>記者：招佩珊攝影：董峰</p><p><spanclass><fontstyle>店舖：展域站  &#13;<br> 地址：旺角彌敦道628號瓊華中心1樓025舖&#13;<br> 電話：27716660</fontstyle></spanclass></p></body></html>