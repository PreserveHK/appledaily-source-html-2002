<html><header><meta charset="utf-8"><title>飛天線換面板　法花AlcatelOT310登陸</title></header><body><h1>飛天線換面板　法花AlcatelOT310登陸</h1><p>法國手機Alcatel已經唔係第一次內置天線，咁呢部貴為旗下第二部無天線嘅OT310又憑乜做賣點？一於玩換面，皆因機身面板可以更換，兼且可以極速變身，5秒時間就可以換上另一塊隨機附送的橙色花花面板。唔信？即刻去片！&#13;<br>&#13;<br>記者：招佩珊　攝影：楊錦文</p><p><center> <tableborder><tralign><tdcolspan><spanclass><fontstyle><b> AlcatelOT310Profile</b>  <tralign><td> 制式：</td> <td> GSM900/1800雙頻</td>  <tralign><td> 尺寸：</td> <td> 103×44×24mm</td>  <tralign><td> 重量：</td> <td> 99克</td>  <tralign><td> 通話時間：</td> <td> 5.5小時</td>  <tralign><td> 備用時間：</td> <td> 260小時</td>  <tralign><tdrowspan>功能： <td> ～自編1首鈴聲</td>  <tralign><td> ～EMS</td>  <tralign><td> ～待機畫面</td>  <tralign><td> ～3方向操控鍵</td>  <tralign><td> ～內置免提功能</td>   </tralign></tralign></tralign></tralign></tdrowspan></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></center> </p><p><spanclass><fontstyle>換板變臉　一啪即掂  &#13;<br> 同樣都係無天線手機，不過OT310同OT511最唔同嘅地方係OT310可以換面板。OT310本身有紅、藍、灰3種基本色，而今次水貨就返咗藍色，跟機重送多隻橙色花紋殼，比基本顏色更靚更省鏡。而且換塊面板就即時變身嘅OT310，快到5秒就搞掂。&#13;<br> &#13;<br> <spanclass><fontstyle>5秒極速變身3部曲  </fontstyle></spanclass></fontstyle></spanclass></p><p><br> &#13;<br> <spanclass><fontstyle>變橙燈　加扣位  &#13;<br> OT310除咗可換面板外，同OT511相比，重有兩個最唔同嘅地方：首先，OT310唔再用OT511嘅綠色背光燈，改用琥珀色（叫橙色比較易明）；另外，機背頂部中央位置設有手繩扣位。當然，有繩扣位好過無，至少心血來潮想穿條繩仔都得。</fontstyle></spanclass></p><p><br> &#13;<br> <spanclass><fontstyle>手機功能　有減無加  &#13;<br> 論外觀，OT310可換面板較OT511吸引；講內涵，OT310就較OT511遜色，無WAP、無錄音、無遊戲。但係一些娛樂性的功能包括自編鈴聲、待機畫面同EMS都具備，擺到明主打年輕人市場。</fontstyle></spanclass></p><p><br> &#13;<br> <spanclass><fontstyle>OT310　全身睇  </fontstyle></spanclass></p><p><br> &#13;<br> <spanclass><fontstyle>街訪有讚有彈  </fontstyle></spanclass></p><p><spanclass><fontstyle>嚴小姐：  &#13;<br> 「就咁睇個樣，橙色呢部（OT310）嘅外形好啲顏色夠Sharp，銀色嗰部（即OT511）雖則細，隻色無咁鍾意，部橙色機估佢賣$2,000樓下左右。」</fontstyle></spanclass></p><p><spanclass><fontstyle>洪先生：  &#13;<br> 「銀色嗰部（OT511）好睇啲，唔多鍾意咁鮮色嘅手機，銀色啱男士用。如果呢部（OT310）賣$1,500就合理。」</fontstyle></spanclass></p><p><spanclass><fontstyle>店舖：展域站  &#13;<br> 地址：旺角彌敦道628號瓊華中心1樓025舖&#13;<br> 電話：27716660</fontstyle></spanclass></p></body></html>