<html><header><meta charset="utf-8"><title>　　澳回歸油畫　四姨太得寵 - 李八方</title></header><body><h1>　　澳回歸油畫　四姨太得寵 - 李八方</h1><p>何鴻燊投資嘅澳門旅遊塔前晚首次舉行時裝展，雖然唔係政經大事，但澳門特首何厚鏵都畀面出席，認真唔話得！八方無意間發現塔內掛咗慶祝澳門回歸的大型油畫《千禧──喜慶澳門回歸祖國暨邁進廿一世紀》，一睇就知出自中國著名畫家劉宇一手筆。&#13;<br> 八方逐個人物睇，中央重心位置，係國家主席江澤民與澳門特首何厚鏵並排，江主席更準備為醒獅點睛。澳門賭王何鴻燊亦企前排位置，咦！賭王四姨太梁安琪都有份喎，重企響何超瓊旁邊，至於賭王其他太太呢？八方搵晒幅畫都唔見，四姨太響賭王心中嘅地位可想而知！<br> &#13;<br> <spanclass>出自大師手筆 &#13;<br> 話時話，劉宇一最擅長以大題材、大場面、大人物作畫，經典作品包括《良宵》、《人民萬歲》等，而且幅幅都價值不菲，九七年賀香港回歸的《良辰》，就創中國畫史拍賣價最高，值二千三百萬港元。&#13;<br> 呢幅澳門回歸又值幾多？八方八到北京，劉大師在長途電話中說：「《千禧》畫了一年左右，有名有姓的人物有五十至八十位，其他群眾幾十個，現在由何鴻燊娛樂公司珍藏。這次不是賣畫，不是商業交易，是重視一個歷史意義，放在旅遊塔中很合適。」至於內裏何故只有四姨太，無賭王其他太太登場，劉宇一則解釋畫作畫於九七、九八年，詳情都忘記咗喎！&#13;<br> 不過，劉大師都好開心透露又有新搞作，就係為國家重新繪畫一幅開國大典巨畫，將懸掛於天安門城樓上，巨畫估計可於今年內完成，八方當然最關心畫中重點人物有幾多位，領導層排位如何，有無港澳政要在內？可惜劉大師話要賣個關子。&#13;<br> <br> &#13;<br> E-mail：<ahref>pf_lee@appledaily.com </ahref></spanclass></p></body></html>