<html><header><meta charset="utf-8"><title>時令美食：<br>日本冬日騎呢魚大曝光</title></header><body><h1>時令美食：<br>日本冬日騎呢魚大曝光</h1><p>如果你已經對三文魚、吞拿魚、鰻魚這些常見名詞開始感到厭倦，那便要落足眼力睇清楚以下介紹，事關今日會為大家介紹六款剛由日本不同地方飛抵香港的時令冬日騎呢魚，雖然賣相古怪，但會以煎、燒或刺身各種方法炮製，味道各有特色，當造期有限，請即行動！&#13;<br>&#13;<br>記者：黃婉冰　&#13;<br>攝影：黃子偉、龍宇略</p><p><spanclass><fontstyle>薄切赤矢柄$120/客  <spanclass><fontstyle>大廚推介  &#13;<br> 擁有劍嘴的赤矢柄外形騎呢但肉質脂肪成分不多，不油膩，以清甜為主，最適合薄切用來做刺身，特配酸汁一個，讓鮮甜味四溢。&#13;<br> &#13;<br> <spanclass><fontstyle>試味報告：  魚肉清甜，口感近似鱆紅魚，無腥味，酸汁味突出，同赤矢柄都算係最佳拍檔。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>鹽燒部鯛$90/條  <spanclass><fontstyle>記者推介  &#13;<br> 日本人做鹽燒最耍家，用來燒魚一樣掂。原條部鯛一邊燒一邊撒上鹽，跟足日本食法，附送少許蘿蔔茸，夾住一齊食可以去油膩。&#13;<br> &#13;<br> <spanclass><fontstyle>試味報告：  魚皮少少鹹多多脆，魚肉非常嫩滑，同青衣相似，充滿燒烤香。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>金目鱲燒霜麻油漬$150/客  &#13;<br> 燒霜即用火槍在魚肉上輕輕一燒，燒至外層微熟，切成小件，加入大葱、麻油醃漬，做法特別。&#13;<br> &#13;<br> <spanclass><fontstyle>試味報告：  第一啖有濃烈燒烤味，食落嗒真就會食到魚的甘香甜美，其次是強勁麻油香。</fontstyle></spanclass></fontstyle></spanclass></p><p>店名：郎田日本料理&#13;<br> 地址：鰂魚涌海灣街13-15號海灣大廈地下&#13;<br> 電話：28110213&#13;<br> 營業時間：上午12時至下午3時，下午6時至晚上11時半。&#13;<br> 座位：62個&#13;<br> 付款方法：現金及信用卡(Visa,Master,Diners)</p><p><spanclass><fontstyle>鐵板燒日本石斑$350/客  <spanclass><fontstyle>大廚推介  &#13;<br> 日本石斑細細條，魚味夠重，拆骨用鐵板香煎，以少許黑椒、鹽、豉油、檸檬吊味，但每次數量有限，有可能一晚已經沽清，睇運數啦。&#13;<br> &#13;<br> <spanclass><fontstyle>試味報告：  黑椒味點到即止，唔會搶走魚的鮮甜味，肉質同樣嫩滑。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>燒馬頭魚$150/客  &#13;<br> 被日本人視為貴價魚的馬頭魚，起骨拆肉以日本柚子汁、豉油味林醃上半個鐘，邊燒邊塗上汁料，伴碟的松葉會隨着不同季節更換成其他植物，非常講究。&#13;<br> &#13;<br> <spanclass><fontstyle>試味報告：  魚肉較為實，但有清淡柚子味，醬汁惹味。</fontstyle></spanclass></fontstyle></spanclass></p><p><spanclass><fontstyle>針魚魚生$200/條  &#13;<br> 大廚一致認為針魚最好做法就係刺身，食時要夾埋日本柚子皮同食，咁樣魚味就會出晒嚟，唔再係芥辣豉油咁簡單！&#13;<br> &#13;<br> <spanclass><fontstyle>試味報告：  一食就有柚子清香，魚肉較爽，無腥味，味道不太濃亦不太淡，屬中等。</fontstyle></spanclass></fontstyle></spanclass></p><p>店名：雲海日本料理&#13;<br> 地址：尖沙嘴彌敦道20號喜來登酒店3樓&#13;<br> 電話：23691111內線2&#13;<br> 座位：115個&#13;<br> 營業時間：中午12時至下午2時半，下午6時半至晚上10時半。&#13;<br> 付款方法：現金及信用卡(Visa,Master,AE,Diners)&#13;<br> 備註：以上菜式供應期由即日起至2月28日</p><p><spanclass><fontstyle>時令騎呢魚大解構  &#13;<br> <spanclass><fontstyle>金目鱲  &#13;<br> 金目鱲又叫金目鯛，學名為BeryxSplendens，是日本傳祝儀中的傳統聖品，生長於溫帶海域如九州、東太平洋等地，屬深海魚，當造期為一、二月。</fontstyle></spanclass></fontstyle></spanclass></p><p><spanclass><fontstyle>日本石斑  &#13;<br> 日本人俗稱為喜知次，但因為其肉質與石斑非常近似，所以被稱為日本石斑，只會棲息在北方的深海底，冬天期間最為肥美，特徵是背鰭上有一道黑色斑紋。</fontstyle></spanclass></p><p><spanclass><fontstyle>赤矢柄  &#13;<br> 赤矢柄是矢柄的一種，另有青失矢柄，同樣生活於東太平洋深海一帶，是一種叫青簳魚的近親，由於頭部和口部都像管子，所以亦叫做喇叭魚，在大浪的海底生活，是冬季佳品。</fontstyle></spanclass></p><p><spanclass><fontstyle>針魚  &#13;<br> 針魚英文名Halfbeak，是一種生長於淺水地方如河口的小魚，產地為九州、日本海一帶，夏天沒有，而冬、春天食最肥美，但一般最重亦只得100克，最輕只有30-40克。</fontstyle></spanclass></p><p><spanclass><fontstyle>馬頭魚  &#13;<br> 馬頭魚是日本的高級魚，又叫做甘鯛，在日本是一種高級魚，棲身於日本東北一帶的岩礁區，以肉滑見稱。</fontstyle></spanclass></p><p><spanclass><fontstyle>部鯛  &#13;<br> 部鯛、不鯛都是譯自日本名稱，是珊瑚魚的一種，種類多達七十多種，生活於亞熱帶海域，主要食海草，體長約40cm，1月至4月都是當造季節。</fontstyle></spanclass></p></body></html>