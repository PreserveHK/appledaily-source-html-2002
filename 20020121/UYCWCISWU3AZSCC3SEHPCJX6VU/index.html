<html><header><meta charset="utf-8"><title>智障兒失綜援金母子陷困</title></header><body><h1>智障兒失綜援金母子陷困</h1><p>四十七歲的單親媽媽陳女士，百病纏身，多年來與輕度智障兒子業仔相依為命，並靠微薄的綜援金過活。由於卧病無法外出，日前陳女士囑咐其子代到銀行提款，惜業仔在途中不慎遺失了這筆「開飯錢」，兩母子如今要勒緊肚皮度日，境況堪憐</p><p>「如果我唔係病到五顏六色，都唔敢咁大膽叫業仔幫我去銀行攞錢，其實我以前都教過佢好幾次，諗住佢可以應付到，估唔到一試就出事。」臉容蒼白的陳女士說。<br> &#13;<br> <spanclass>惟一精神支柱 &#13;<br> 現年十九歲的業仔，患有輕度智障兼自閉及過度活躍症，在襁褓的時候，父母已仳離，由母親一手養育成人。「好多親朋戚友都睇唔起業仔，街坊又歧視佢，但我從來都冇怨過呢個仔，佢係我惟一精神支柱，如果冇佢，我諗我唔可以生存到𠵱家。」&#13;<br> 然而陳女士亦承認，照顧業仔令她心力交瘁，導致患上精神抑鬱，多年來要與藥物為伴。「𠵱家我定期要去精神科覆診，自己都感覺到身體一日差過一日，真係好驚會突然間死咗，咁我個仔就唔知點算。」訪問期間，陳女士亦多次對記者表示頭痛欲裂，要暫停休息一會。<br> &#13;<br> <spanclass>失二千三百元 &#13;<br> 由於身體欠佳，陳女士年前遂被迫辭去接線生一職，與兒子靠綜援金生活。日前，陳女士擬到銀行提款準備作交租及購買糧油之用，但因她患上重感冒，加上肝炎復發，痛得難以下牀，在無計可施下，惟有將重任交託業仔，豈料卻出了亂子，業仔不慎將所有款項遺失了。&#13;<br> 經點算後，陳女士證實損失了二千三百元，事後已向警方備案。「發生呢件事之後，我都冇鬧過業仔，唔想嚇親佢，但真係好擔心呢個月兩仔乸唔知點算。」陳女士謂，每月領取的綜援金本已不多，現更飛來橫禍，令他們的經濟更形拮据。&#13;<br> 蘋果日報慈善基金了解過陳女士母子的苦況後，即時撥發二千三百元助紓其困。&#13;<br> 捐款編號：C0437&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>