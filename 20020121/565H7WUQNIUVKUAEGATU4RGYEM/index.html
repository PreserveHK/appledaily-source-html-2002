<html><header><meta charset="utf-8"><title>一味窩輪：今日淡友輪世界</title></header><body><h1>一味窩輪：今日淡友輪世界</h1><p>上禮拜五晚美股唔妥，今日港股會捱一棍，恒指有可能會下試10800。&#13;<br> 今朝大領風騷嘅窩輪，必然有3件淡友輪，即滙豐認沽輪1739、和黃認沽輪1769，同埋杜指認沽輪1717。&#13;<br> 開市時若然唔係跌得太多，可以做吓即日鮮；但若然裂口性低開，則都係忍手為上，以免大市技術性反彈，輸番轉頭。&#13;<br> 上便3隻輪，溢價已低，甚或平水，對相關正股同美股，反應會好敏感，閒閒哋變化20個巴仙。&#13;<br> 假設恒指真係低試10800，然後守得住，再然後反彈，都好難喺啲藍籌認購輪身上搵食。除咗兩隻中海油認購輪1764同1759，其他藍籌認購輪，過多不久，全部大有機會隻隻變成1仙，隻隻香。&#13;<br> 美聯物業（1200）呢排企得好硬，新樓賣得，美聯股價有支持。<br> &#13;<br> <spanclass>589只宜小注 &#13;<br> 美聯有隻公司輪589，明年1月到期現價20仙，溢價2.9%，槓桿率3.4倍，值得揸啲。但交投唔多，咪大注。</spanclass></p></body></html>