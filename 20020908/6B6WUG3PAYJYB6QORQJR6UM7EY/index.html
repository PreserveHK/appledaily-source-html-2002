<html><header><meta charset="utf-8"><title>家翁：嫁畀我個仔嘥料！<br>光妹突結婚日首相話好</title></header><body><h1>家翁：嫁畀我個仔嘥料！<br>光妹突結婚日首相話好</h1><p>剛下嫁三十四歲攝影師紀里谷和明的十九歲日本樂壇天后宇多田光，自前日宣布婚訊後，日本全國議論紛紛，藝能界、體育界，甚至政界重要人物均向光妹送上祝福。<br> &#13;<br> <spanclass>望改善出生率 &#13;<br> 曾與光妹一齊會見美國總統喬治布殊的日揆小泉純一郎，前晚從記者口中得知光妹的喜訊，表現得異常驚訝，更問：「吓？結咗定就嚟結呀？好早喎！」當小泉知道光妹已註冊，離了婚的他亦不禁道：「結咗婚，對人生會有更深嘅體會，好事嚟㗎！」內閣官房長官福田康夫，更希望利用光妹的影響力，能有助解決日本「少子化」的問題，他表示：「希望有多啲人好似佢咁結婚，之後生多多仔女。」<br> &#13;<br> <spanclass>歌迷不感樂觀 &#13;<br> 藝能界方面，與光妹一向頗為老友的木村拓哉，前日與SMAP其他成員為演唱會綵排，他表示戥光妹非常高興。而前晚在台北開個唱的平井堅，更即興唱了光妹的名曲《FirstLove》贈興！&#13;<br> 日本傳媒推斷光妹出道後已賺了約五千八百萬港元，不少fans皆悲觀地表示，有安室奈美惠的前車之鑑，光妹的婚姻不但不會長久，亦直接對她的事業造成負面影響。&#13;<br> 紀里谷父親岩下博明接受訪問時說：「我同宇多田小姐家人喺上月尾食過飯，覺得佢係一個好鍾意笑嘅女仔。我個仔住喺外國十幾年，預咗佢會娶個金髮嘅，完全冇諗過新抱會係宇多田小姐！佢嫁畀我個仔浪費咗啲喎！」&#13;<br> 不過，曾與光妹及紀里谷合作過的人士，皆大讚二人非常合襯，光妹在人前客氣地稱老公為「紀里谷先生」，其老公則愛叫她「小光」。紀里谷被公認外表有型似竹野內豐，非常受女士歡迎。自今年四月光妹做完割除卵巢腫瘤後，紀里谷日夜陪伴身邊，二人迅速發展起來，六月尾向事務所表明結婚意向，但暫時未打算擺酒或去蜜月旅行。</spanclass></spanclass></p></body></html>