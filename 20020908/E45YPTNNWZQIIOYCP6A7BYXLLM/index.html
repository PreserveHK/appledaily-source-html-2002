<html><header><meta charset="utf-8"><title>《雪姑七友》10月中停止發行</title></header><body><h1>《雪姑七友》10月中停止發行</h1><p>雪姑七友七個小矮人嘅故事，有可能從此成為絕唱！&#13;<br> 去年10月，為了慶祝迪士尼成立100周年，所以將這部史上第一部長篇動畫電影《雪姑七友》，重新以數碼化推出DVD及VCD，不過據香港代理洲立影視方面表示，這套經典之作將會在10月中停止發行，現時香港市面上嘅存貨賣晒就斷貨！幾時再出就要由迪士尼決定，怕且唔使等到下次百周年慶典啩！&#13;<br> 此碟經過重新數碼化處理，有齊DOLBYDIGITAL5.1聲道輸出，享受當然更上一層樓啦！不過最正係隨DVD重會多送一段由芭芭拉史翠珊主唱的《SomeDayMyPrinceWillCome》MTV和從未公開的片段，以$168買到咁大嘅製作，真係幾抵！&#13;<br> 記者：朱崇德&#13;<br> &#13;<br> DVD(3區)：$168&#13;<br> VCD：$88&#13;<br> 發行：洲立影視</p></body></html>