<html><header><meta charset="utf-8"><title>愛純色　寶藍卻是禁忌<br>蒙嘉慧最鐘意冇圖案</title></header><body><h1>愛純色　寶藍卻是禁忌<br>蒙嘉慧最鐘意冇圖案</h1><p>蒙嘉慧身材高䠷，穿衣選衫自由度極大，但她反而鍾情沒有圖案的純色調服裝，更笑言是個「淨色人」，惟獨對灰及寶藍兩色敬而遠之。蒙嘉慧還表示較着重服裝的別致剪裁與細節，一如今次她演繹的最新JohannaHo秋冬裝。</p><p>擁有五呎七吋高䠷身形的蒙嘉慧（YoYo），天生就是一副衣架身材，不管是大花或條子圖案、長短或厚薄的剪裁衣料，她的身形均能駕馭，包容性極大，但YoYo反而鍾情單一淨色衫。<br> &#13;<br> <spanclass>映得人瘦 &#13;<br> YoYo說：「我最鍾意係冇pattern同冇花紋嘅淨色衫，好似黑、白、黃等，甚至好sharp、好誇嘅鮮紅色、怪怪地嘅蝦肉色、dirtybrown、pastelcolour都可以接受。但睇落令人唔多精神嘅灰色，同埋映得人瘦啲嘅寶藍色就係我禁忌，講真，我對singletone真係特別有好感，尤其係純白色，成衣櫃都係。」&#13;<br> 在選取色調上乾脆直接，而一件衣服的可觀性，YoYo便放眼剪裁上，剪裁出色並擁有精緻的details便是其中重要一環。YoYo還解構其穿衣風格，原來她每季都會有特定的穿衣主題，她說：「好似今年夏天，我着好多白恤衫配牛仔褲嘅組合，多到啲朋友話我點解唔換衫。其實我十件恤衫，十件都唔同款、唔同details。嚟緊嘅秋冬，我心水係開胸針織配頸鏈，牛仔褲加一對麖皮boots。」<br> &#13;<br> <spanclass>抗拒晚裝 &#13;<br> 至於YoYo平日的心水品牌，包括CostumeNational和DriesVanNoten等，其他熱門品牌如Gucci和Prada等，她亦會以部份items作mix&amp;match。最後YoYo表示晚裝並非自己的那杯茶，可免則免，因而對出席隆重場合敬而遠之。</spanclass></spanclass></p><p><spanclass>自詡鎖骨膊頭有女人味 &#13;<br> 蒙嘉慧表示其一雙大眼睛，常被讚有神又精靈，而她最滿意的地方，則是頸到膊頭的位置，她說：「我本身偏瘦，通常都唔超過一百一十磅，加上手長腳長，容易俾人覺得瘦。&#13;<br> 「不過我條頸、鎖骨到膊頭位就啱啱好，唔算好骨感，圓圓潤潤有少少肉，都幾有女人味㗎！」<br> &#13;<br> <spanclass>樽領護頸 &#13;<br> 而每年冬天，蒙嘉慧必備樽領衫，她說：「冬天我永遠都係turtleneck，或者戴頸巾，因為我條頸好怕冷，好易凍親。」&#13;<br> 採訪：DebbieLum&#13;<br> 攝影：MatthewLam&#13;<br> 化妝：DephineChan&#13;<br> 髮型：KingHuiofIlColpo&#13;<br> 服裝：JohannaHo&#13;<br> 場地：LaneCrawford（中環）</spanclass></spanclass></p></body></html>