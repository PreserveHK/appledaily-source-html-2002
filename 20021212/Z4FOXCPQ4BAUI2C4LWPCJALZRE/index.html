<html><header><meta charset="utf-8"><title>怕掌聲轟耳　唔戴助聽器<br>芳芳攞榮譽博士要提水</title></header><body><h1>怕掌聲轟耳　唔戴助聽器<br>芳芳攞榮譽博士要提水</h1><p>蕭芳芳昨日出席香港公開大學第十一屆畢業典禮，獲頒授榮譽文學博士銜，她在台上更感動至眼泛淚光。芳芳姐因怕掌聲太轟耳，所以沒有戴助聽器出席活動，需旁人拍她作提示。</p><p>蕭芳芳昨日偕同丈夫張正甫往尖沙嘴，出席香港公開大學第十一屆畢業典禮。蕭芳芳獲頒授榮譽文學博士銜，獲頒的還有方潤華、馮國經及奧托彼得斯教授。<br> &#13;<br> <spanclass>「只係聾唔係盲」 &#13;<br> 雖然芳芳姐曾獲不少榮譽榮銜，但她透露心情仍然很緊張，而且她昨日沒戴助聽器，需旁人輕拍她作提示，那人還領她上前領取博士榮銜。&#13;<br> 事後芳芳姐表示前晚特地提早休息，她笑說：「我九點就上床瞓，重要囡囡𠱁我瞓。」芳芳姐續說：「今日我冇戴助聽器，因為怕掌聲太大，好轟耳，所以我會聽唔到人叫我，咁我就同隔籬啲人講，如果叫到我時就拍一拍我，點知佢唔只拍我，重帶我行上前，其實我只係聾啫，唔係盲。」&#13;<br> 至於獲頒榮譽博士榮銜有甚麼感想？芳芳姐說：「今次我冇讀書都有博士攞，有啲覺得唔好意思，因為我未試過唔辛苦就有嘢攞。」<br> &#13;<br> <spanclass>為畢業生鼓掌 &#13;<br> 另外，芳芳姐在畢業生上台時不停拍掌，她說：「我覺得有恒心讀書好難得，所以好值得鼓掌，但我唔知有四百幾位畢業生，我拍咗八千幾吓後手好痛。」&#13;<br> 在台上見芳芳姐眼泛淚光，芳芳姐笑說：「我冇眼泛淚光，只係鼻敏感，有啲唔舒服啫！」&#13;<br> 採訪：陳梅香&#13;<br> 攝影：陳偉權</spanclass></spanclass></p></body></html>