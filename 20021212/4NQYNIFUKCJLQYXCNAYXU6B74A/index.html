<html><header><meta charset="utf-8"><title>同日開寫真展一較高下<br>紀香靠內涵贏米倉　奸爸爹!</title></header><body><h1>同日開寫真展一較高下<br>紀香靠內涵贏米倉　奸爸爹!</h1><p>日本性感女神藤原紀香及其接班人米倉涼子，前日同時在東京舉行寫真展。紀香今次展出的作品，全是她七月往阿富汗探訪時親自操刀拍下，前日更邀得日本首相小泉純一郎到場參觀。&#13;<br> 而獨沽一味只賣靚樣的米倉，為免被紀香搶盡風頭，自爆近日與四十七歲諧星明石家森馬成為網上情侶，自製緋聞。&#13;<br> 紀香前日起在東京有樂町舉行的「藤原紀香阿富汗寫真展」，為期十一日，作品主題為戰後依然積極生活的阿富汗兒童。<br> &#13;<br> <spanclass>捕捉孩童笑臉 &#13;<br> 紀香表示今次除入場收益外，稍後更會推出寫真集，籌得的善款將用來在當地興建一所學校，她說：「我喺阿富汗嗰時已經有人問我有冇興趣起間『紀香學校』，我當然唔會用自己個名，但暫時打算起間女校。」&#13;<br> 而小泉首相前日黃昏到場看畢紀香全部作品後，大讚她能夠捕捉孩童的笑臉，有專業水準，更鼓勵她「奸爸爹」。&#13;<br> 而另一邊廂，米倉在原宿舉行的「米倉涼子打扮與美的寫真展」，展出她在不同公開場合出現時的靚相及衣服實物，為她推出的扮靚書籍宣傳。為了增加話題，米倉接受訪問時突然自爆說：「我同明石家先生成日互傳電郵㗎！我重同佢講過我鍾意佢，重喺鍾意隔籬畫多個心㖭！」</spanclass></p></body></html>