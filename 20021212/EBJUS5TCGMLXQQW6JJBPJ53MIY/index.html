<html><header><meta charset="utf-8"><title>　　寶Baby數風流賬 - 李八方</title></header><body><h1>　　寶Baby數風流賬 - 李八方</h1><p>噚晚，眾多上流社會名人喺半島酒店為一位「老貴婦」慶祝佢踏入四分三個世紀。香港上海大酒店集團主席米高嘉道理，喺為半島酒店七十五周年慶祝活動致辭時，就係用「老貴婦」嚟形容1928年12月11日開幕嘅半島。&#13;<br> 東亞主席李國寶一來係半島董事，二來要捧「嘉道理Uncle」場，所以同太太及兩個仔一齊出席呢項盛事。噚晚獲頒長期服務獎八十幾歲嘅陳伯，半島開幕時做門僮，寶Baby話陳伯睇住佢大，嗰時佢好多girlfriends，每次帶不同女伴去半島，陳伯都好識做畀個好位佢，令佢喺女伴面前好有面。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>