<html><header><meta charset="utf-8"><title>大陣仗！深水埗封街搞電腦展睇新機掃平貨</title></header><body><h1>大陣仗！深水埗封街搞電腦展睇新機掃平貨</h1><p>雖然每年定時定候會展都有唔同嘅電腦展睇，不過由於租用場地費用唔平，只有大公司先夠資金擺檔，好多小型商舖根本唔使諗。今年由深水埗區議會帶頭搞嘅資訊科技嘉年華，就首創封街嚟搞電腦展，成為全港最大嘅RoadShow聯盟，入面重有好多新嘢同平嘢㖭。	&#13;<br>記者：徐影龍</p><p><spanclass><fontstyle>新款PPC搶先曝光  &#13;<br> PocketPC近年機能升級及大幅降價，成為熱門產品，現場梗唔少得展示一眾新機喇。據知漢科就首次展示ViewSonic嘅V35PPC，雖然採用Xscale350MHz，不過賣價$2,380，比其他206MHz機種更平，相信可吸引唔少人入貨。&#13;<br> 另一部由通絡代理嘅PPCMio338，雖然並非新機，不過即場出機會送一對得意熊仔，兼且有抽獎，代理重講明永不落空㖭，Mio338賣$3,480。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>王牌顯示卡勁冧價  &#13;<br> 康藝科技最搶眼當然係一眾ATI顯示卡，當中屬較高級型號嘅RADEON9500，即場以割喉價發售，由市價賣緊$1,280減到$999，唔使一千蚊買到呢張功能強勁嘅顯示卡，都算幾抵玩。掃描器方面有Mustang嘅ScanMaker4800，賣價$699，有齊燈箱及2400dpi光學解像度，學生都負擔得到。</fontstyle></spanclass></p><p>&#13;<br> &#13;<br> &#13;<br> 入場資料：&#13;<br> 日期：明日（星期五）至12月15日（星期日）&#13;<br> 地址：深水埗福華街及桂林街（圍繞黃金商場一段）&#13;<br> 費用：全免</p></body></html>