<html><header><meta charset="utf-8"><title>海外試車1：<br>歐寶Astra2.0TurboCoupe跑格十足</title></header><body><h1>海外試車1：<br>歐寶Astra2.0TurboCoupe跑格十足</h1><p>德國歐寶Astra車系，響歐洲各個汽車市場中備受追捧，皆因佢全線擁有最多車款選擇。然而，當中一款AstraCoupe，更為年輕一輩用家所受落；今趟筆者德國之行，除可以率先響歐寶嘅Dudenhofen試車場上，測試到兩款最新Vectra車系之餘，同場重有機會一睹呢部高性能AstraTurboCoupe嘅風姿，試問又怎能放過機會，一嘗響碗形跑道上測試佢嘅極速呢！&#13;<br>&#13;<br>記者、攝影：陳偉林</p><p><spanclass><fontstyle>造型突出見吸引力  &#13;<br> 查實，早前香港代理亦有引入新款AstraCoupe，惟性能表現又怎能跟呢部AstraTurboCoupe相提並論呢！佢除咗有特別配搭嘅車頭泵把連整流氣霸、兩旁原廠霧燈及裙腳外，佢重有四輪專有加大碼嘅17吋合金胎軨組合，一派俊朗嘅外形，早已教人留有深刻印象呢！</fontstyle></spanclass></p><p><spanclass><fontstyle>2.0公升Turbo偈&#13;<br> 有用不完勁力  &#13;<br> 呢部出自名設計師Bertone手筆嘅AstraTurboCoupe，以一台2.0公升直4Turbo偈匹配5前速手波，轉檔緊湊行程準確，尤以起跑加速一份強而有勁嘅爆炸力，予人難以抗拒之餘，四輪Sport懸掛設計，響高速馳騁下仍維持有平穩暢順嘅駕馭感呢！除前後高效能碟式制動，另加有ABS連EBD裝置外，唔少得重有TCPlus同ESP嘅電子主動裝置，更令駕駛者有無後顧之憂嘅暢快感㗎！</fontstyle></spanclass></p><p><spanclass><fontstyle>設備媲美高級轎車  &#13;<br> 此車另一個過人之處，會係佢車廂有獨到嘅雙色真皮同麖皮配搭，更顯得個性突出富跑意之餘，一雙桶形跑車座椅重予人有十足承托力；另外，車廂除給人有更寬敞嘅感受外，佢重有齊媲美高級轎車嘅原廠高級音響連恒溫冷氣，重有電子導航同免提電話裝置㖭！</fontstyle></spanclass></p><p><b> 記者試後簡評</b> &#13;<br> 歐寶Astra車系衍生有多款型號，當中AstraCoupe賣相簡潔吸引，既時尚又富動感；匹配一台2.0公升Turbo偈及5前速手波下，引擎輸出澎湃有勁，表現有一份難以馴服嘅個性呢！&#13;<br> &#13;<br> <spanclass><fontstyle>歐寶Astra2.0TurboCoupe規格  &#13;<br> 引擎：1998cc直4DOHCTurbo&#13;<br> 馬力：192ps/5400rpm&#13;<br> 扭力：25.5kgm/1950rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 0-100公里：7.5秒&#13;<br> 極速：245km/h&#13;<br> 輪胎：215/40ZR17&#13;<br> GoodyearEagleF1&#13;<br> 尺碼：4267×1709×1390mm&#13;<br> 軸距：2606mm&#13;<br> 車重：1365kg&#13;<br> 平均耗油：8.9L/100km&#13;<br> 新車售價：約港幣28萬起&#13;<br> 查詢：福方汽車（29888080）</fontstyle></spanclass></p></body></html>