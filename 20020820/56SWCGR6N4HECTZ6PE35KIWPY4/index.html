<html><header><meta charset="utf-8"><title>SummerTour：曼谷BanyanTree<br>世界色士風好手KennyG心水之選</title></header><body><h1>SummerTour：曼谷BanyanTree<br>世界色士風好手KennyG心水之選</h1><p>有時出Trip真係幾辛苦，日日做到深夜時分返酒店，晨咁早六、七點又要趕車去做嘢，之但係每次下榻嘅酒店，可能我成世仔都未必住得到，重有機會同啲大明星住埋同一間房（分開唔同時間）。記得我第一隻買純音樂唱碟係幫襯KennyG，我個人咁浪漫，梗係勁欣賞阿Kenny叔吹嘅Saxophone啦！原來今年六月到訪泰國時，佢喺眾多曼谷酒店當中只選擇下榻BanyanTree，而咁啱我又住過，所以實在要推介一下！&#13;<br>&#13;<br>記者、攝影：朱維達&#13;<br>鳴謝：國泰航空、BanyanTree,Bangkok</p><p><spanclass><fontstyle>坐轎車同的士  &#13;<br> <b> 相差無幾</b> &#13;<br> BanyanTree位處曼谷市中心，從香港3小時飛去曼谷，機場至酒店亦只需20分鐘（唔計塞車時間），你可以選擇租車揸，坐的士（車費約600-1,000泰銖，約111-185港元），或者你可以再豪啲，查詢酒店方面嘅機場接送轎車，預約時間到機場接你，每車每程33美元（約257港元），其實同搭的士只係差幾十蚊，無計啦！&#13;<br> &#13;<br> 租車公司：Avis&#13;<br> 海外查詢預約電話：（66）2-2511131-2&#13;<br> 網址：<ahref http:> http://www.avisthailand.com  &#13;<br> 費用：視乎車輛款式同租用時間而定，一般由Honda自動波到Jeep仔，租用一星期價錢為13,200-27,000泰銖（約2,436-4,982港元）。</ahref></fontstyle></spanclass></p><p><spanclass><fontstyle>KennyG  &#13;<br> <b> 入住唯一總統套房</b> &#13;<br> 根據我住上三晚嘅經驗所得，BanyanTree有三個最有睇頭嘅地方。首先係佢哋嘅總統套房（PresidentialSuite），全店只得一間，而KennyG亦選擇入住於此，單單嗰個雙層圓拱玻璃，鳥瞰曼谷全市已夠煞食，沿住螺旋樓梯而上就係卧室，重巴閉到有一個私家管家24小時侍候，兩層套房當然亦包括會議室，化妝間、餐室、迷你吧等。&#13;<br> 其實入住豪華套房DeluxeSuite亦有總統級享受。開咗房門之後就係一個大廳，最啱我哋啲Businessman做嘢趕稿，Fax機、上網插頭等一應俱全。我就最鍾意廳同房之間有一扇日式趟門，配合典型歐式裝潢，卻又能夠巧妙匹對。大床隔籬嘅浴室更有唔同香料嘅香薰，每種都會有不同嘅消除疲勞、減壓功效，但要記住，唔好學我咁貪心，一次過倒晒啲香料落浴缸，應該先聞一聞，睇睇自己接唔接受得到先至成包倒落缸，否則成晚瞓覺時就一陣味㗎啦！</fontstyle></spanclass></p><p><spanclass><fontstyle>預早book定  &#13;<br> <b> 做Spa</b> &#13;<br> 住得BanyanTree，當然唔可以錯過去按摩鬆骨嘅機會。呢度嘅香薰療程、按摩、指壓手勢比起香港以至芭堤雅沙灘旁嘅阿嬸簡直有天淵之別。&#13;<br> 單單係香薰療程嘅種類，就已經有成本Menu畀你揀，不過記住要預早Book定時間，一般香薰療程都需要兩至三小時，我上次揀咗一隻叫RoyalBanyan嘅香薰兼按摩療程（費用為170美元，約1,326港元），手勢夠晒專業唔在講，職員更會詳細同你講解整個流程，經過5分鐘洗腳、30分鐘檸檬草、黃瓜摩擦、30分鐘指壓按摩、90分鐘香料按摩，加埋10分鐘玫瑰浴同15分鐘Refreshment，就真係抵佢攞埋個2001年度世界最佳Spahotel嘅榮耀（BestOverseasHotelSpaintheWorld），呢次皇帝級嘅享受絕對係畢生難忘！</fontstyle></spanclass></p><p><spanclass><fontstyle>Vertigo餐廳  &#13;<br> <b> 360O睇晒曼谷市</b> &#13;<br> 講到最高享受，當然要介紹主打提供BBQ菜式嘅Vertigo餐廳，話明「最高」，呢間餐廳的而且確係全曼谷最高嘅餐廳（位處61樓），唔單止最高，而且重係露天，換言之，由下晝5點鐘開始營業至凌晨，又如遇上天氣好的話，除咗可以360O睇到ChaoPhrayaRiver同NorthCity，而且重可以從6點開始睇到曼谷日落美景，加上夜空上嘅星星，再緊握你另一半隻手，何等浪漫！&#13;<br> 其實除咗可以喺酒店歎世界，亦不妨到酒店外圍逛逛，酒店離購物大街只有3、4分鐘車程，例如逢星期日開設嘅SilomRoad行人專用區內，就有過百個臨時攤檔，擺放住各適其適嘅小飾物、皮革用品、乾花等，重有LiveShow睇（雖然唔知佢唱乜），有啲似香港廟街嘅加闊版。至於搭SkyTrain去遠少少（亦不過約10分鐘車程）到MoChit站，就可以去到周末市場Jatujak，裏面千多個有頂檔攤，售賣各適其適嘅手作品，亦絕對唔會令你空手而回。</fontstyle></spanclass></p><p><b> 出門提一提</b> &#13;<br> 簽證：持BNO、特區護照者免簽證，CI持有者則須辦理。查詢：25216481-5（泰國總領事館）&#13;<br> &#13;<br> 機票：乘中華航空直飛曼谷，來回票價$1,500（21日有效期）。查詢：21088111（康泰旅行社）&#13;<br> &#13;<br> 旅遊諮詢：查詢電話：28680732（泰國旅遊局）&#13;<br> &#13;<br> <b> BanyanTree,Bangkok</b> &#13;<br> 地址：21/100SouthSathornRoad,Bangkok10120,Thailand&#13;<br> 電話：（66）2-6791200&#13;<br> 豪華套房房租：240美元（約1,872港元）&#13;<br> 總統套房房租：1,040美元（約8,112港元）&#13;<br> 網址：<ahref http:> http://www.banyantree.com  </ahref></p></body></html>