<html><header><meta charset="utf-8"><title>新年蒲D手機繩最緊要螢</title></header><body><h1>新年蒲D手機繩最緊要螢</h1><p>新年將近，各位型仔型女勢必扮到靚靚周圍蒲。最近坊間就興起一種色彩鮮豔的螢光手機繩，本身由螢光顏色的膠料造成，在紫外燈照射下便會發出夜光，而且顏色及外形設計又多，更可刻上各式字句或名字，新年落D包你最搶最「螢」！&#13;<br>&#13;<br>記者：宋國榮　攝影：林栢鈞　&#13;<br>Model：Coby（CoolFactory）　&#13;<br>鳴謝：頻率Disco</p><p><spanclass><fontstyle>閃字派  &#13;<br> <spanclass><fontstyle>閃燈加螢光最出眾  &#13;<br> 這款閃燈加螢光手機繩有多種顏色選擇，包括紅、橙、藍、綠等色，另外再分有淨色及刻有直條紋兩種。掛在手機上，當有來電時便會發出閃燈，喺Disco裏面跳緊舞時，黑暗環境中有燈閃吓閃吓，必定最搶眼。</fontstyle></spanclass></fontstyle></spanclass></p><p><br> &#13;<br> <spanclass><fontstyle>冧女黨  &#13;<br> <spanclass><fontstyle>刻名手繩冧Honey  &#13;<br> 年初三撞啱西方情人節，想送條手機繩畀Honey，可選擇在螢光手機繩刻上名字或愛的宣言。例如一個心形分成兩半，各自刻上自己個名，又或者刻上「ILoveU」等字句，總之想刻乜揀邊種形狀都可以幫到你！</fontstyle></spanclass></fontstyle></spanclass></p><p><br> &#13;<br> <spanclass><fontstyle>潮流人  &#13;<br> <spanclass><fontstyle>蒲D用語夠盞鬼  &#13;<br> 唔想手機繩咁千篇一律，可以選擇呢款寫晒抵死語句的螢光手機繩。例如D場最興講的一句「遠睇誇啦啦」，又或刻上各種大熱產品、電影、漫畫名稱的「頭文字D」、「無限R」等等，既可裝飾手機，亦能Update自己學吓潮流用語。</fontstyle></spanclass></fontstyle></spanclass></p><p><spanclass><fontstyle>星座迷  &#13;<br> <spanclass><fontstyle>一分為二玩交換  &#13;<br> 這款以星座為主題的螢光手機繩相當過癮，十二星座集齊之外，更能一分為二：一邊畀自己；另一邊就畀Honey用。買齊兩個星座更可以互相交換一半，得閒拼埋睇睇都咪話唔溫馨！</fontstyle></spanclass></fontstyle></spanclass></p><p><spanclass><fontstyle>採訪手記  &#13;<br> <spanclass><fontstyle>深圳售價幾毫子  &#13;<br> 近幾年Disco熱又興起，螢光棒甚至這些螢光手機繩大派用場。現時本港大約賣到$10一條或以上，但其實在深圳一些手機配件市場，卻可以用幾毫子的批發價買到。香港售價抵唔抵就見仁見智，不過可以肯定的是，用厭了快快趣換過第條的年輕人還大有人在！&#13;<br> &#13;<br> <spanclass><fontstyle>街訪  </fontstyle></spanclass></fontstyle></spanclass></fontstyle></spanclass></p><p><spanclass><fontstyle>店名：夜之光  &#13;<br> 地址：旺角豉油街地下50號舖（近女人街口）</fontstyle></spanclass></p></body></html>