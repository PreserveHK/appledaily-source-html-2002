<html><header><meta charset="utf-8"><title>　　國泰機票壓軸幸運兒 - 李八方</title></header><body><h1>　　國泰機票壓軸幸運兒 - 李八方</h1><p>國泰賣大包送萬張機票，昨日壓軸抽獎，叫埋一百位上周抽中特別獎的得主齊集禮賓府，以便即時請出得獎人頒發。&#13;<br> 萬分一機會都畀佢抽到嘅大獎得主林映雪小姐，任職會計，佢話好意外，因為自己一向冇抽獎運，突然間多咗九張溫哥華機票，都未諗到請邊啲親友嚟。不過今次都值得國泰咁大陣仗，因為今次活動真係好多港人參與，國泰透露，一個星期就收到超過三萬個查詢電話，共派出近五百萬份表格，平均每秒派出10.63張表格，中環地鐵站重誇張，市民每分鐘索取52.54張表格。收回的表格都有一百萬份，加埋長度比萬四架七四七客機重長。&#13;<br> （圖）萬紅叢中一點黑嘅就係大獎得主林映雪小姐。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>