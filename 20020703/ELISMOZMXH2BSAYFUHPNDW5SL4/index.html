<html><header><meta charset="utf-8"><title>新車速報：<br>日產March　過癮！夠In！又慳油！</title></header><body><h1>新車速報：<br>日產March　過癮！夠In！又慳油！</h1><p>響東瀛本土掀起迷你車熱新一浪嘅日產March，終於正式抵港喇！佢唔單止賣相Cute又吸引，而且重有至In嘅KeylessGo功能，兼且重切合香港7月1日生效嘅交通新例，附有夜間Auto車燈設計㖭！加上平均耗油量19.0km/L嘅紀錄，又確實係近期一款不錯嘅代步車好選擇嚟㗎！&#13;<br>&#13;<br>記者、攝影：陳偉林</p><p><br> &#13;<br> <spanclass><fontstyle>造型時尚又吸引  &#13;<br> 據知，新抵港嘅日產March，共有6款鮮豔奪目嘅BodyColour選擇，既迎合到時下潮流趨勢，而出位嘅頭尾車燈配搭，加上四輪特有嘅14吋跑車合金胎軨組合，令呢部有型入格嘅March，倍添有多一份活力呢！</fontstyle></spanclass></p><p><br> &#13;<br> 1.新款March趣怪頭燈配搭，既吸引又見有高透光度。&#13;<br> 2.細車難得有原廠14吋合金軨配搭，盡現活力一面。&#13;<br> 3.直立式圓圓尾燈編排，奪目又吸引。&#13;<br> 4.同樣別致獨特嘅鬼面罩配搭，給人有至In感。</p><p><spanclass><fontstyle>車廂闊落設備齊  &#13;<br> 比較之下，車廂色調配襯亦好奪目，加上闊落嘅空間感，令置身其中嘅乘客亦感受到一份愜意感㗎！再者，新車除備有至Top又In嘅KeylessGo功能外，隨車重附有至新可變換6色面板嘅高級音響連四聲道揚聲器；當然唔少得重有電窗、門邊電鏡、原廠冷氣同雙安全氣袋等配備啦！</fontstyle></spanclass></p><p><br> &#13;<br> 1.車廂陳設色調悅目時尚，重有出眾嘅空間感。&#13;<br> 2.前後兩排座椅鋪排簡潔，難得有唔錯承托力。&#13;<br> 3.三段式中控台組合，上面置有可變換嘅6色高級音響及冷氣外，下方重有儲物匣及杯座。&#13;<br> 4.遇有需要時尾排可收摺放平，以騰出更大空間。</p><p><spanclass><fontstyle>1.2公升偈慳油為主  &#13;<br> 新到港嘅March，以一台1.2公升直4DOHC偈及一套4前速自動波作配搭，表現既慳油又好力；而一套歐式懸掛設計，加上ABS+EBD嘅制動輔助，既有不錯嘅循迹性，又有不俗嘅可靠安全感呢！惟四輪車胎配搭較窄，稍欠一點平穩感。</fontstyle></spanclass></p><p><br> &#13;<br> 1.新車備有至In嘅KeylessGo功能，只要帶備遙控器，開門及撻車全不用匙。&#13;<br> 2.三幅式軚環轉向輕盈外，右旁重附有Auto車燈開關，好切合7月1日生效嘅香港交通新例。&#13;<br> 3.一套4前速自動波附OD選擇，好切合香港路面環境需要。</p><p><spanclass><fontstyle>March升級有潛力  &#13;<br> 日產代理引入新款March之餘，同時重有多款原廠配件，可供用家選購；除有頭尾泵把外，重有兩邊車身裙腳及原廠霧燈㖭！</fontstyle></spanclass></p><p><spanclass><fontstyle>日產March1.2L規格  &#13;<br> 引擎：1240cc直4DOHC&#13;<br> 馬力：90ps/5600rpm&#13;<br> 扭力：12.3kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：165/70R14GoodyearGT3&#13;<br> 尺碼：3695×1660×1525mm&#13;<br> 軸距：2430mm&#13;<br> 車重：920kg&#13;<br> 平均耗油：19.0km/L&#13;<br> 新車售價：$112,000&#13;<br> 車輛提供：合誠汽車（28035333）</fontstyle></spanclass></p><p><spanclass><fontstyle>豐田ist　成抗衡新勢力  &#13;<br> 自新一代日產March面世以來，即引起車壇不少迴響；而呢股小車熱潮，更隨着March到港而達至高潮。&#13;<br> 然而，據知豐田代理方面，最近亦經已秘密運嚟全新ist作測試，圖謀抗衡March所帶來嘅衝擊；究竟呢兩股小車新勢力，會否激起細車嘅新浪潮呢？大家不妨拭目以待喇！</fontstyle></spanclass></p></body></html>