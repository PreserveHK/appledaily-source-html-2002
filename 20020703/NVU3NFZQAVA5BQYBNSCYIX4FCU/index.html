<html><header><meta charset="utf-8"><title>殘障漢新居缺煮食爐</title></header><body><h1>殘障漢新居缺煮食爐</h1><p>兒時因患小兒麻痹症以致下肢殘障的黎德光，由於現居的間隔設計不便其居住。&#13;<br> 經過一年多的等待，房屋署近日終於安排他調遷同邨一個較大的單位，惟因阿光依靠綜援金維生，無力購置煤氣煮食爐及抽油煙機，有待善長捐贈。<br> &#13;<br> <spanclass>體重250磅輪椅助行 &#13;<br> 「我喺呢間屋住咗年幾，因為通道太窄嘅關係，我從來未入過廚房同埋廁所，惟有靠喺廳放個gas爐煮嘢食同埋去公廁沖身，你話幾咁唔方便。」體重高達二百五十磅的阿光坐在電動輪椅上說。&#13;<br> 自幼殘障的阿光，令他失去應有的快樂童年，亦令其成長後的人生滿布荊棘。阿光早年還能依靠柺杖走路，並在電子廠任職工人，自食其力，其後雙腿情況惡化，需坐輪椅出入，被迫辭去工作，領取綜援金度日。去年其右手變得乏力和感到痛楚，在社會福利署資助下，得以購買一部電動輪椅代步。&#13;<br> 近日，阿光獲房署調遷往一個較大的公屋單位，並為其改裝至適合傷殘人士居住，阿光將於日內入伙，惟他卻沒錢購買煤氣煮食爐及抽油煙機，苦惱不已。&#13;<br> 「𠵱家用gas爐又唔方便又嘥錢，試過煮煮吓嘢食冇氣，煮到半生熟。屋企好多電器都係朋友搬屋時送畀我，有啲家具就係喺街執番嚟，我真係冇能力去買呢兩樣嘢。」阿光歎道。&#13;<br> 捐款編號：C0612&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>