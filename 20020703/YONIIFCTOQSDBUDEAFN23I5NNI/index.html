<html><header><meta charset="utf-8"><title>黃伊汶DIY改衫著多次</title></header><body><h1>黃伊汶DIY改衫著多次</h1><p>黃伊汶（Dior）雖曾一度被彈打扮欠佳，但她卻相當擅長DIY改製衣服，平日Dior穿過出鏡的新衫，基本上已無機會再着，所以她除了將衣服作二手衫寄賣外，另一慳家兼不浪費的方法，就是將衣服剪爛，再補補貼貼、打個結或加些點綴，改裝成為時興的爛背心。<br> &#13;<br> <spanclass>「慳番唔少」 &#13;<br> 日前Dior在九龍灣的星皓公司內向記者親自示範改衫，Dior說：「其實我改衫都係迫於無奈，啲衫着完一次之後就擺喺度，好嘥㗎，但將啲衫袖剪短，改下佢，有時冇衫着咪着住先囉，慳好多㗎。最近我個形象設計師，去我屋企揀咗二十幾件舊衫，全部剪得就剪，用得就用，就算攞畀人改衫都係收二百幾蚊一件，真係慳番唔少㗎。」&#13;<br> 採訪：朱芷瑩&#13;<br> 攝影：黃文成</spanclass></p></body></html>