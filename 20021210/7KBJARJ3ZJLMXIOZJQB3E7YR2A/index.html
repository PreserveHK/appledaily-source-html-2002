<html><header><meta charset="utf-8"><title>趙雅芝一家與善有緣</title></header><body><h1>趙雅芝一家與善有緣</h1><p>趙雅芝、陳啟泰及劉天蘭昨日往中環樂施商店，為昨天起至周六（十四日）舉行的「名牌義賣周」任剪綵嘉賓。&#13;<br> 趙雅芝昨日表示自己一家與樂施會十分有緣，她說：「我幫佢哋做咗幾年義工，個仔就喺樂施會嘅電腦部工作。我覺得做義工可以幫到人，真係好有意義。」<br> &#13;<br> <spanclass>接拍廣告 &#13;<br> 談及近況，趙雅芝表示稍後會接拍健康食品廣告，又有一部內地電視劇在洽談中，她說：「部劇嘅背景係民初年代嘅。」至於聖誕如何度過？她說：「我會留喺香港一家人過囉。」&#13;<br> 陳啟泰則表示他很少捐二手衫，他說：「因為我出鏡啲衫都係贊助嘅，現實生活我着啲花園街貨色，唔啱捐出嚟賣。」&#13;<br> 採訪:JessicaNgan、RitaLeung　攝影:MatthewLam</spanclass></p></body></html>