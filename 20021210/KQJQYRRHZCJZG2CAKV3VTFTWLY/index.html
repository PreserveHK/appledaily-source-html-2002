<html><header><meta charset="utf-8"><title>群星禁毒寒風忽至<br>GiGi吹甩裙面不改容好嘢！</title></header><body><h1>群星禁毒寒風忽至<br>GiGi吹甩裙面不改容好嘢！</h1><p>前晚氣溫驟降，新界地方低於十度，但陳慧琳、楊千嬅及梁詠琪等在粉嶺演出時，為靚無懼寒風，以短袖薄衣迷你裙亮相，梁詠琪圍上的長裙更被風吹走，她索性繼續以迷你裙示人。</p><p>陳慧琳、梁詠琪（GiGi）、楊千嬅、許志安、陳小春及李克勤等前晚在粉嶺遊樂場演出《禁毒滅罪耀北區》。前晚氣溫驟降，市區氣溫只有十一度，粉嶺等新界地方更低至十度以下，而且表演場地相當大風，但一班女歌手要靚不要命，仍以短袖衫及迷你裙上陣，冷得牙關打震，男歌手們則以大褸長褲保暖。<br> &#13;<br> <spanclass>安仔：女人抵得冷 &#13;<br> 前晚演唱會開始前，觀眾席已有一名小童抵不住寒冷要由民安隊以擔架床抬離，但陳慧琳、千嬅及GiGi為靚一於少理，陳慧琳以雞翼袖上衣襯長褲大跳勁舞時，減少一點寒意。千嬅亦以絲質薄上衣與安仔合唱，冷得牙關打震，幸好她是咪嘴，故未有影響演出，安仔說：「見千嬅着到咁真係好勇，女人真係好抵得冷。」&#13;<br> GiGi應該是最不怕冷的女歌手，由頭到尾都只以短袖上衣襯迷你裙出現，神態自若，而且聽不到她有打冷震的聲音，到中段她圍上黑色長裙站在台中央時，大風竟吹走長裙，她索性繼續以迷你裙上陣。<br> &#13;<br> <spanclass>自我催眠可升溫 &#13;<br> 事後GiGi說：「我覺得OK，唔係太凍，因為我自我催眠話好熱，已經到咗忘我境界。」提到長裙被風吹走，她笑說：「當時好危險呀，咁大風，本來我企喺升降台，條長裙圍住晒，我一升起就好靚，點知大風到連我都差啲扯郁埋，如果升上去好危險，我咪順手整甩條裙，唔係唔知點算。」&#13;<br> 談到男友鄭伊健被英皇冷落，GiGi說：「佢經理人會處理，總之一個藝人有實力就一定會有好成績。」&#13;<br> 採訪：汪正文、李珮洳　攝影：陳偉權</spanclass></spanclass></p></body></html>