<html><header><meta charset="utf-8"><title>德國顧客滿意調查車廠排名豐田再勝</title></header><body><h1>德國顧客滿意調查車廠排名豐田再勝</h1><p>上回同大家提過，話J.D.PowerandAssociates響德國進行嘅滿意調查報告中指出，豐田連同凌志品牌，喺8個級別中有7個勝出，另一個則由日產取得，實在令人嘩然。J.D.Power&amp;Associates響報告中指出，結果證明咗人們要取得滿意嘅用車，並唔代表要買一部貴價車。&#13;<br>與美國嘅CSI顧客消費滿意指數一樣，呢個調查結果表明用家嘅經驗，如何去滿足佢哋嘅期望；汽車質素和可靠性佔最大部份得分（佔整體嘅30%），其次會係汽車本身嘅吸引力，如計算車主有幾鍾意部車、性能表現、設計、舒適性及設備配搭，佔總分25%。其他則有對代理商嘅滿意度（佔23%），同埋用車成本（佔22%）。</p><p>響四個主要範疇中，各廠排名如下：&#13;<br> 汽車品質/可靠性（30%）：豐田&#13;<br> 汽車吸引度（25%）：寶馬&#13;<br> 代理滿意度（23%）：豐田&#13;<br> 用車成本（22%）：大發&#13;<br> &#13;<br> 呢項調查亦涉及汽車品牌嘅排名，結果顯示豐田同樣排首位、萬事得第二、寶馬為第三，其次就係本田、保時捷、大發、富士、平治、先進、三菱、日產、奧迪、紳寶、富豪、Skoda同埋福特。&#13;<br> &#13;<br> 文：陳自齊</p></body></html>