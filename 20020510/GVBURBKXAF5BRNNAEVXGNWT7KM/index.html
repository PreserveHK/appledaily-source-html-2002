<html><header><meta charset="utf-8"><title>一味窩輪：9171派彩和味</title></header><body><h1>一味窩輪：9171派彩和味</h1><p>大市有回吐，有啲錢流入公用股，例如中煤（003）升20仙，中電（002）升40仙。升幅似乎唔多起眼，但相關嘅Call輪則唔同計法。中煤Call輪9197升24%，中電Call輪9171升11%。𠵱家可以追嘅，係9171。&#13;<br> 9171（9月到期）現價26仙，負溢價1.1%，槓桿率12倍。有負溢價，係因為中電股息高，同時通常牛皮。不過咁，喺隻輪今年9月到期之前，正股會派多兩次季息，大概係70仙（去年首季同次季，每次派35仙），當正股𠵱家預先除息，由31.30元調整到30.60元，則9171嘅實際溢價係1.2%，槓桿率係11.8倍；呢組數字，有得賭，而且派彩會相當和味。&#13;<br> 假如9月到期之前，忽然有1日正股彈升8%，你估9171會點？答案係會飛升80%。忽然諗起，上禮拜二，太A（019）升8.1%，隻太ACall輪9188飛升77%。9171重有90個交易日買賣，90日咁長，正股有1日「發神經」，唔係冇可能。<br> &#13;<br> <spanclass>9183成交好少 &#13;<br> 中電重有隻Call輪9183，11月到期，現價26仙，溢價0.9%，槓桿率12倍，成交好少，吸引力比唔上9171。&#13;<br> 章　盛</spanclass></p></body></html>