<html><header><meta charset="utf-8"><title>請舊愛子華飲喜酒<br>劉婉君明年一月閃電結婚</title></header><body><h1>請舊愛子華飲喜酒<br>劉婉君明年一月閃電結婚</h1><p>黃子華舊愛劉婉君上月宣布已跟任職廣告界的男友Bosco訂婚，她昨日表示正忙於籌備婚事，準備在明年一月在港註冊結婚，並會到法國度蜜月，她謂自幼的心願是可以跟最愛的人登上巴黎的艾菲爾鐵塔。</p><p>黃子華舊愛劉婉君及吳文忻、翟佩雲、張綺桐和關寶慧等，昨日在尖沙嘴出席「健麗堡纖體健膚科技中心」的開幕酒會。劉婉君昨日表示跟拍拖數月的廣告界男友Bosco，明年一月在港註冊結婚。<br> &#13;<br> <spanclass>巴黎度蜜月 &#13;<br> 劉婉君說：「訂咗喺明年一月（結婚），我會喺香港註冊，𠵱家好多嘢都籌備緊。」屆時可會邀請舊愛黃子華飲喜酒？她說：「我乜嘢朋友都會請，邊個得閒都可以嚟。我個個朋友都會派帖。」&#13;<br> 問劉婉君黃子華可有致電恭賀她？她說：「大家都好忙，可能冇時間，我近日都不停問朋友辦婚事啲嘢，我可能會分幾日擺酒，之後會去巴黎同歐洲度蜜月。」&#13;<br> 劉婉君續說：「我細個嘅心願係可以同心愛嘅人去巴黎嘅艾菲爾鐵塔，雖然以前都同家人去過，但係我度蜜月都想再去，我以前都未試過同任何一個男友去。」<br> &#13;<br> <spanclass>文忻愛揼骨 &#13;<br> 此外，吳文忻昨日出席活動時得到利是和揼骨贊助，她說：「我係骨精嚟㗎，因為膊頭有事，已揼咗幾年骨。不過我現任男友唔鍾意揼骨，所以冇機會享受我嘅揼骨服務。」&#13;<br> 採訪：王崇穎&#13;<br> 攝影：林德雄</spanclass></spanclass></p></body></html>