<html><header><meta charset="utf-8"><title>送手機畀媽咪$1,000樓下行貨選擇多</title></header><body><h1>送手機畀媽咪$1,000樓下行貨選擇多</h1><p>今年母親節決定買部手機送畀媽咪，我得閒可以打畀佢唔使心掛掛，佢又可以隨時隨地叫我返屋企飲湯。媽咪都成日教我買嘢要平要可靠，咁買行貨有保養就最穩陣啦。原來$1,000以下的手機亦有好多，重係大品牌，買番部送畀媽咪，佢一定開心兼且讚我夠醒目，咁以下又有邊一部啱你媽咪用？&#13;<br>&#13;<br>記者：招佩珊攝影：陳穎、陳偉強&#13;<br>ImageMum&amp;Girl：Yolanda&amp;Crystal</p><p><b> 花心媽咪</b> &#13;<br> <spanclass><fontstyle>換殼Nokia3310  &#13;<br> 媽咪非常貪新鮮，無論係衫褲鞋襪，抑或係屋企的窗簾布或碗筷，耐不耐就會換款，咁就要買部換殼Nokia3310，等佢可以換顏色。同時亦有4款遊戲及圖像短訊，搭車可以玩Game或者Send有公仔的短訊解悶。另外，亦可以買個八達通殼畀佢換，搭地鐵傾緊電話過閘時就唔使摷手袋咁麻煩。</fontstyle></spanclass></p><p><b> 迷信媽咪</b> &#13;<br> <spanclass><fontstyle>紅噹噹MotorolaT190  &#13;<br> 好多媽咪都迷信紅色，貪佢好意頭，所以送呢款全新色系的中文版MotorolaT190就最適合，半透明的櫻桃紅唔會太搶眼，如果用埋功能相若的型號，重可以Send個圖像短訊畀佢，平時又可以幫佢入歌仔兼換ScreenSaver。唔鍾意紅色，都可以揀番最初推出的白色或藍色，不過就只限英文版。</fontstyle></spanclass></p><p><b> 好色媽咪</b> &#13;<br> <spanclass><fontstyle>4色背光燈ERICSSONA3618sc  &#13;<br> A3618備有4色屏幕背光燈，可以隨時轉顏色，亦可用作來電分組。媽咪有咁多親戚朋友，以後單憑螢幕顏色就知道邊個打電話畀佢。其他功能則包括遊戲、自編鈴聲及日曆提示，方便記低及提醒佢每日的節目安排同屋企人的生日日期。</fontstyle></spanclass></p><p><b> 運動媽咪</b> &#13;<br> <spanclass><fontstyle>三防SIEMENS3518i  &#13;<br> 每朝早媽咪會去耍太極，隔個星期就會去行山，防水防震防塵的三防機SIEMENS3518i就適合好動的媽咪，就算唔小心將部機跌落地都無咁易壞。至於1128都係賣六百幾蚊，夠晒平，而且近屏幕的面板重可以換。另一部款式較新的2118，前後殼都可以更換，不過價錢就貴少少，差不多要成千銀先至有交易。</fontstyle></spanclass></p><p><b> 球迷媽咪</b> &#13;<br> <spanclass><fontstyle>足球版AlcatelOT310  &#13;<br> 面版可換的AlcatelOT310，最近推出了歐洲足球版，面板印有踢足球的圖案，雖則媽咪唔會真係落場踢波，不過每逢有大型賽事佢就一定會捧場。今個月世界盃開鑼，請佢飛去日本或韓國睇波確實太貴，不如買呢部機OT310，相信佢一定都會咁開心。況且呢部機的功能亦唔弱，有WAP、EMS及來電分組，都好夠用。</fontstyle></spanclass></p><p><b> 店舖</b> &#13;<br> （a）愛立信專門店　82038863&#13;<br> （b）Motorola專門店　25063888&#13;<br> （c）百老滙　27436611&#13;<br> （d）豐澤電器　25555788</p></body></html>