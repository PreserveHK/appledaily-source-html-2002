<html><header><meta charset="utf-8"><title>AV陳列室：<br>冧價DVD機　母親節禮物首選</title></header><body><h1>AV陳列室：<br>冧價DVD機　母親節禮物首選</h1><p>媽咪成日都要留喺屋企打理家頭細務，佢哋日常最大嘅娛樂，莫於日對夜對嘅電視劇集！最近好多經典電視劇都翻錄成VCD套裝，並逐漸成為母輩間的娛樂新潮流。最近有電器行做咗個母親節DVD機大特賣，千零二千蚊就可以買到一部高質嘅DVD機，不如趁住嚟緊星期日母親節，買套佢哋至愛嘅經典電視劇，再加一部聲畫俱佳嘅影碟機，𠱁媽咪開心！&#13;<br>&#13;<br>記者：朱崇德　攝影：黃子偉</p><p><spanclass><fontstyle>超靚聲畫推介  &#13;<br> <spanclass><fontstyle>SONYDVP-NS700  &#13;<br> <b> 原價：$3,290　特價：$2,080</b> &#13;<br> &#13;<br> DVP-NS700原屬SONY中價DVD機種，基本嘅VCD、DVD及AudioCD等碟種，佢都可以完全對應得到，不過最強係佢對應埋SACD（SuperAudioCD），所以聲效特靚，可以去到24bits192KHz數碼音效輸出（光纖或同軸輸出）；雖然一般VCD碟未必有咁靚音響效果，不過佢睇VCD時重有一個模擬5.1聲道，同數碼BlockNoiseReduction功能，所以聲畫包保又震撼又細緻。</fontstyle></spanclass></fontstyle></spanclass></p><p><spanclass><fontstyle>3碟盤式VCDHi-Fi  &#13;<br> <spanclass><fontstyle>SONYCMT-VB5  &#13;<br> <b> 原價：$2,480　特價：$1,580</b> &#13;<br> &#13;<br> 如果嫌以上介紹嘅齋碟機要駁音響太麻煩，咁SONYCMT-VB5會係一個唔錯嘅選擇，因為佢VCD連埋Hi-Fi功能（140W×2），一駁上電視就睇得，放喺房睇就至啱。CMT-VB5重採用咗多碟式收納設計，一次過最多可以放入3隻碟，咁就唔使吓吓埋機轉碟咁麻煩啦！</fontstyle></spanclass></fontstyle></spanclass></p><p><spanclass><fontstyle>100倍快速搜畫王  &#13;<br> <spanclass><fontstyle>PanasonicDVD-RV46  &#13;<br> <b> 原價：$1,590　特價：$1,480</b> &#13;<br> &#13;<br> DVD-RV46屬於一部多功能的機種，除咗播放一般VCD同DVD光碟外，佢連MP3音樂同卡拉OK都可以玩埋！不過筆者最喜歡佢個5段高速搜畫功能（最高達100倍），事關睇呢類連續劇VCD，好多時都會睇吓停吓，所以有咗佢幫你快速搜畫，真係方便好多。</fontstyle></spanclass></fontstyle></spanclass></p><p><spanclass><fontstyle>5碟「重新播放」記憶功能  &#13;<br> <spanclass><fontstyle>PHILIPSDVD616K  &#13;<br> <b> 原價：$1,298　特價：$1,150</b> 　&#13;<br> &#13;<br> DVD616K基本播放功能包括有VCD、DVD、MP3、卡拉OK及AudioCD等，不過最大賣點係佢操控設計夠簡單，最適合一啲唔熟悉電子產品操作嘅媽咪級用家！另外，此機有一個5碟「重新播放記憶功能」，只要你唔熄機，下次開機又可以從最後停機畫面睇番，真係好方便。</fontstyle></spanclass></fontstyle></spanclass></p><p><spanclass><fontstyle>國產抵玩級DVDHi-Fi  &#13;<br> <spanclass><fontstyle>ShincoDMA-700  &#13;<br> <b> 原價：$1,799　特價：$1,580</b> &#13;<br> &#13;<br> 如果對Hi-Fi型碟機有興趣，國產機ShincoDMA-700亦不失為一個好選擇，雖然價錢同SONYCMT-VB5一樣，不過就多加埋DVD播放功能，可以玩埋2.1聲道效果（總輸出135W）。影像輸出又有光纖、同軸和色差等多種選擇，畫面質素有一定保證。</fontstyle></spanclass></fontstyle></spanclass></p><p><spanclass><fontstyle>店舖：華仁會  &#13;<br> 地址：九龍旺角花園街75-77號花園大廈6樓&#13;<br> 電話：23980280&#13;<br> 網址：<ahref http:>www.chineseclubnet.com.hk/ </ahref></fontstyle></spanclass></p></body></html>