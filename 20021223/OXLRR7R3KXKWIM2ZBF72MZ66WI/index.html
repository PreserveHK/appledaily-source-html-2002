<html><header><meta charset="utf-8"><title>　　阿董明年宜去北歐改運 - 李八方</title></header><body><h1>　　阿董明年宜去北歐改運 - 李八方</h1><p>咪話八方唔關心特首，明知阿董出年又犯太歲，咪走去聽吓蘇民峰「生肖行運旅行講座」囉。&#13;<br> 根據蘇民峰所講，阿董呢類屬牛嘅「熱命人」（即係熱天出生者），明年係不穩定之年，是非多多，適宜「以不變應不變」，若不得不變，就應該調校心情去面對；重有，要注意腹部同個腎，尤其是男性，腎臟容易虛虧，以致易疲勞、記憶力衰退。&#13;<br> 按佢話，阿董最好喺西南位放置粉紅色物件化解吓（唔知董太着粉紅色衫行來行去得唔得呢？）；又適宜喺農曆六月同十二月外遊，最好去北歐、新疆等西北地方，即係話，特首為港人福祉起見，最好喺出年七月去大西北、聖誕節去北歐玩吓啦！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>