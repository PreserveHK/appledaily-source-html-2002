<html><header><meta charset="utf-8"><title>聖誕倒數：<br>慳水慳力3分鐘變聖誕人</title></header><body><h1>聖誕倒數：<br>慳水慳力3分鐘變聖誕人</h1><p>聖誕節畢竟唔係萬聖節，舉凡參加聖誕Party的男男女女，人人都務求悉心打扮，靚絕全場，但如果全世界都係咁，又好似無咩聖誕氣氛喎！想突圍而出兼夾慳水慳力，其實都唔係無方法，建議你不妨參照以下打扮，買套現成的聖誕裝束，毋須set頭化妝，3分鐘都唔使就可以化身為各路聖誕角色，到時重唔係你最搶鏡！&#13;<br>記者：尹珊珊&#13;<br>攝影：楊錦文&#13;<br>ImageKid：Junya&#13;<br>Model：Cheryl、Cyril(fromSunSpot)</p><p><spanclass><fontstyle>傳統聖誕老人Look  &#13;<br> <spanclass><fontstyle>（左）聖誕老人套裝  &#13;<br> $249.9(玩具反斗城)&#13;<br> 要扮聖誕老人其實唔使好大陣仗，好似呢盒適合中等身材男士穿着的聖誕老人套裝，有齊上衣、闊身褲、靴套、眼鏡、鬍子、聖誕帽同埋金色禮物袋，道具充足，毋須另行配搭咁麻煩。&#13;<br> &#13;<br> <spanclass><fontstyle>（中）聖誕女郎裙  &#13;<br> $39.9(玩具反斗城)&#13;<br> 呢條小企領聖誕女郎裙剪裁鬆身，質料柔軟舒服，最適合佻皮活潑的小女孩穿着，共有兩個尺碼可選，年齡由6歲至12歲的女孩都着得落。&#13;<br> &#13;<br> <spanclass><fontstyle>（右）聖誕老人連身袍  &#13;<br> $89(ROSE)&#13;<br> 呢件男女合穿的聖誕老人袍，以棉質製造，着法就好似普通浴袍一樣，以粗身黑腰帶束緊即可，就算身形稍胖都着得落。&#13;<br> &#13;<br> <spanclass><fontstyle>聖誕狗仔衫  &#13;<br> $29(ROSE)&#13;<br> 共有兩個尺碼，一般細細隻的北京狗及松鼠狗都可選細碼，身形大隻的狗仔好似西施狗則需要穿着大碼。</fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>3D聖誕樹Look  &#13;<br> 今年的聖誕配飾雖然在款式上無咩大突破，但可能因為經濟不景的關係，𠵱家大跌價唔使十蚊、八蚊就有一個，實行以平取勝，好似呢個立體聖誕樹頭箍，摸上手軟綿綿，戴上頭又唔覺重，小朋友都啱戴。透明神仙棒特點在於開啟後有閃燈功能，是扮天使的必備道具。&#13;<br> 閃燈神仙棒$10&#13;<br> 立體聖誕樹頭箍$10(ROSE)&#13;<br> </fontstyle></spanclass></p><p><spanclass><fontstyle>幻彩公主Look  &#13;<br> 如果想好似童話故事裏面的公主一樣可愛動人，呢件鮮黃色的泡泡袖公主裙，可謂最典型不過的選擇，共有三個尺碼，由六歲至十二歲的小朋友都合穿，不過就嫌質地稍為單薄，不宜長時間在戶外穿着。&#13;<br> 童裝公主裙連頭飾$109.9(玩具反斗城)</fontstyle></spanclass></p><p><spanclass><fontstyle>金光閃閃魔術師Look  &#13;<br> 呢件金光閃閃的魔術師燕尾服，乍看十足十歌星用來登台的飲衫，貴氣十足，最適合參加化妝舞會時穿着，襯埋一頂釘有假金鏈的印度王子帽，保證搶眼程度足以冠絕全場。&#13;<br> 印度王子帽$430&#13;<br> 魔術師燕尾服$1,500&#13;<br> (EddyInternationLtd.)</fontstyle></spanclass></p><p><spanclass><fontstyle>毛毛天使Look  &#13;<br> 呢隻毛毛天使翼是用真羽毛製造，像真度極高，揹上背柔軟輕身，除了有傳統的白色之外，重有黑同粉紅兩色，想另類一點重可以襯埋呢條毛毛手帶，共有六種顏色，只要打開藏於手帶內的開關掣，Fing一Fing手就即刻有閃燈效果，等你在漆黑一片的深夜都可以搶到鏡。&#13;<br> 粉紅羽毛翼$89&#13;<br> 閃燈毛毛手帶$10(ROSE)</fontstyle></spanclass></p><p><spanclass><fontstyle>聖誕鹿角Look  &#13;<br> 唔係隻隻狗都鍾意着衫衫，如果你隻愛犬同樣都係咁有性格，可以選擇呢個聖誕鹿角，只要用橡筋箍緊狗仔頭部，住家狗隨即化身為聖誕鹿，再加埋吊住個小噹噹，狗仔跑咗去邊都知道。&#13;<br> $50(LOG-ON)</fontstyle></spanclass></p><p><center> <spanclass><fontstyle>聖誕最想扮乜Look?  </fontstyle></spanclass></center> </p><p>&#13;<br> &#13;<br> &#13;<br> &#13;<br> &#13;<br> <b> 售賣點</b> &#13;<br> 玩具反斗城&#13;<br> 地址：尖沙嘴海運大廈地庫032號舖&#13;<br> 電話：27309462&#13;<br> &#13;<br> LOG-ON&#13;<br> 地址：九龍塘又一城UG01&#13;<br> 電話：22655333&#13;<br> &#13;<br> ROSE&#13;<br> 地址：荔枝角青山道489-491號香港工業中心C座地下世紀廣場C7號G室&#13;<br> 電話：27429818&#13;<br> &#13;<br> EddyInternationLtd.&#13;<br> 地址：火炭禾盛街11號中建電訊大廈9樓1-2室&#13;<br> 電話：26976916&#13;<br> 備註：1/1前可前往尖沙嘴海港城LCX的PromotionCounter內選購。</p></body></html>