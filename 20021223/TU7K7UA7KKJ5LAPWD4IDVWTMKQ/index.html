<html><header><meta charset="utf-8"><title>汽車精品：<br>寶馬奧迪保時捷汽車精品當禮物</title></header><body><h1>汽車精品：<br>寶馬奧迪保時捷汽車精品當禮物</h1><p>喺聖誕節送禮物畀朋友，可稱得上係一件頭痛嘅事，除咗要大方得體、價錢合理外，又要有實用性，但係最重要係唔可以太普通；其實汽車精品就係一個好選擇，無論你係咪有車階級，都會覺得呢啲精品有一定嘅實用性。故此今日特別為大家帶來德國三大汽車品牌——寶馬、奧迪及保時捷嘅汽車精品，梗有一款啱你心水㗎！&#13;<br>記者：黃凱穎　部份攝影：陳偉強　ImageGirl：王穎&#13;<br>產品提供——&#13;<br>寶馬：BMWLifestyleShop（25776168）&#13;<br>奧迪：合迪汽車（25281862）&#13;<br>保時捷：保時捷中心（29262911）</p><p><spanclass><fontstyle>寶馬女裝太陽眼鏡  &#13;<br> 雖然寶馬唔係眼鏡製造專家，但廠方會將汽車嘅科技轉移到日常用品；而新一代寶馬汽車嘅擋風玻璃都係有防UV設計，呢種防UV功能唔單止能夠防止紫外光入侵，亦能令視野變得更加清晰，故此呢副防UV嘅太陽眼鏡，亦能為你帶來清晰嘅視野㗎！&#13;<br> 原價$1,100&#13;<br> 特價$870</fontstyle></spanclass></p><p><spanclass><fontstyle>寶馬男裝手表  &#13;<br> 由寶馬推出嘅手表，其外形都係根據該廠汽車設計師嘅概念，而表肉亦會用上德國嘅大廠出品，從而為你帶來信心保證；而今次呢隻手表嘅線條重與新7系房車有好多相似嘅地方，特別係半方半圓嘅線條，就最能將呢個特點展露出來。&#13;<br> 原價$5,700&#13;<br> 特價$4,600</fontstyle></spanclass></p><p><spanclass><fontstyle>寶馬滑板車StreetCarver  &#13;<br> 呢部寶馬滑板車利用大量汽車使用嘅鋁合金同幾何設計，所以較傳統嘅滑板有更大嘅運動性；另外，除有極高嘅速度感外，而且重有極佳嘅安全性。加上呢款StreetCarver罕有度非常高兼經常斷貨，係啱嘅就要行快步去買喇！&#13;<br> 原價$5,500&#13;<br> 特價$3,800</fontstyle></spanclass></p><p><spanclass><fontstyle>寶馬F18310手提電話殼  &#13;<br> 呢兩款F18310電話殼（Nokia8310專用）上印有寶馬F1車隊嘅圖案，據知呢啲圖案係由專業嘅畫家設計，主要以藍白兩色嘅車隊顏色為主，而且每款機殼均以寶馬車隊F1車手而命名，係咪好吸引呢？&#13;<br> $160</fontstyle></spanclass></p><p><spanclass><fontstyle>奧迪TitleistCdorado高爾夫球袋  &#13;<br> 𠵱家好多人鍾意打Golf，呢個第一次曝光嘅TitleistCdorado高爾夫球袋就頗具實用性，加上佢係根據奧迪汽車嘅車廂位置設計，可直接放入車廂內，唔使左搬右搬，真係好方便㗎！&#13;<br> $1,500</fontstyle></spanclass></p><p><spanclass><fontstyle>奧迪指南針  &#13;<br> 呢個用鋁合金做成嘅TT指南針，響汽車精品中十分罕見，表面上可放響枱頭作裝飾物，又可以放喺車廂內作看地圖之用都得㗎；重有，雖然指南針並唔係甚麼大設計，但以$140買到手工甚為精細嘅鋁合金指南針，實在難得。&#13;<br> $140</fontstyle></spanclass></p><p><spanclass><fontstyle>奧迪1:43模型車系列  &#13;<br> 若然你或你朋友係奧迪車迷，相信呢批手工精細、款式又多嘅1:43模型車，定必合心意㗎！&#13;<br> 1﹒A4Avant	$200&#13;<br> 2﹒A4Cabriolet	$200&#13;<br> 3﹒R82001戰車	$300&#13;<br> 4﹒TTRoadster	$270</fontstyle></spanclass></p><p><spanclass><fontstyle>保時捷Cayenne腰包及銀包系列  &#13;<br> 雖然備受車迷注目嘅保時捷Cayenne，仍未正式抵港發售，但佢一系列嘅腰包及銀包經已率先抵港；顏色配搭搶眼之餘，兼且不易刮花及防污力強，絕對切合Cayenne嘅原野個性，加上手工精細，實在係男士們嘅應節禮物。&#13;<br> 1﹒Cayenne斜孭袋$853&#13;<br> 2﹒Cayenne旅行銀包$359&#13;<br> 3﹒Cayenne腰包$359&#13;<br> 4﹒Cayenne鎖匙包$186</fontstyle></spanclass></p></body></html>