<html><header><meta charset="utf-8"><title>新車速報：<br>有型運動家　富士Forester2.0X加裝備</title></header><body><h1>新車速報：<br>有型運動家　富士Forester2.0X加裝備</h1><p>早前，當日本富士車廠運嚟全新第2代Forester車系，令所有人嘅目光都投放響2.0XTTurbo版身上嘅同時，原來至啱用家口味，會係自然吸氣NA版嘅2.0X型號；皆因上一代Forester有口碑，加上新車價錢較前便宜一萬蚊，設備又齊又先進，剩番啲錢用嚟加裝原廠RV配件，真係既化算又可以突出部車嘅個性㗎！	&#13;<br>&#13;<br>記者、攝影：陳偉林</p><p><spanclass><fontstyle>RVCustom配件  <spanclass><fontstyle>豪邁有型  &#13;<br> 呢部裝有全車原廠RVCustom配件嘅新款Forester，矚目程度絕不遜於Turbo版嘅2.0XT；事關佢有齊前後強化泵把連防撞組合，又有Aero整流門邊鏡同輔助鏡配搭，加埋車頂行李同單車架裝置，單係呢身RV裝備，經已有一定號召力外，重令賣相來得惡形惡相同有霸氣㖭！</fontstyle></spanclass></fontstyle></spanclass></p><p><spanclass><fontstyle>引擎低轉演繹  <spanclass><fontstyle>剛勁有力  &#13;<br> 雖然目下呢部Forester2.0X，只配備一台2.0公升水平對向四汽缸SOHC偈，惟經廠方細意調校後，低、中轉扭力表現突出，匹配上新改良嘅4前速電子自動波箱及恒式四驅系統，起跑加速有力又見暢順，但稍嫌尾段表現及高轉速下反應一般，而四輪車胎配搭則以全天候特性為主，針對日常主要On-road駕駛的話，不妨考慮改換舒適性及抓着力較高嘅輪胎型號。</fontstyle></spanclass></fontstyle></spanclass></p><p><spanclass><fontstyle>車廂鋪排顯個性  <spanclass><fontstyle>設備又齊全  &#13;<br> 車廂四周以雙色配襯，雖然講唔上有貴氣，但卻予人平實中見個性；而前後兩排座椅亦冇頂級版嘅真皮布置，惟妥貼性及承托感，仍給人有愜意觀感。再者，尾排椅背可作60/40左右獨立收摺，令尾廂空間倍增之餘，重有特大天窗、四門電窗及門邊電鏡，以及原廠恒溫冷氣同音響組合，當然唔少得重有外置12V電插座、多個儲物匣跟杯座，同埋四個安全氣袋配備啦！</fontstyle></spanclass></fontstyle></spanclass></p><p><spanclass><fontstyle>Forester2.0X升級有價  </fontstyle></spanclass></p><p><spanclass><fontstyle>試後評語  &#13;<br> <b> 優點：</b> 賣相較舊款更具剛勁感之餘，性能及操控亦見改進不少，設備應有盡有又豪華。&#13;<br> <b> 缺點：</b> 引擎反應稍欠一份爆炸力，車廂色調配襯平淡，獨缺真皮座椅鋪排。</fontstyle></spanclass></p><p><spanclass><fontstyle>富士Forester2.0X規格  &#13;<br> 引擎：1994cc水平對向四汽缸SOHC&#13;<br> 馬力：125ps/5600rpm&#13;<br> 扭力：18.8kgm/3600rpm&#13;<br> 傳動：4前速自動波，恒式四驅&#13;<br> 懸掛：（前）麥花臣支柱	（後）橫向雙連桿&#13;<br> 制動：（前）透氣碟	（後）鼓式（ABS）&#13;<br> 輪胎：205/70R15BridgestoneDuelerH/T&#13;<br> 尺碼：4450×1735×1590mm&#13;<br> 軸距：2525mm&#13;<br> 車重：1375kg&#13;<br> 平均耗油：8.6L/100km&#13;<br> 新車售價：$188,000&#13;<br> 車輛提供：意美汽車（23968380）</fontstyle></spanclass></p></body></html>