<html><header><meta charset="utf-8"><title>一味窩輪：盈富輪9128爆炸力強</title></header><body><h1>一味窩輪：盈富輪9128爆炸力強</h1><p>好消息忽然一齊湧現，例如伊拉克局勢有轉機、隔晚油價下跌、盈富基金（2800）推多一鋪就冇貨賣等。港股出現似樣少少嘅反彈。&#13;<br> 大市升，恒指Call輪自然向上，例如9406、9408及9533，升幅12.3%至17.6%。盈富有隻好多成交嘅Call輪9128，收11.5仙，升幅21%，比較3件熱門恒指Call輪升幅更大。&#13;<br> 9128升，唔係因為盈富推多60億後就冇貨尾，而係因為盈富股價由9.70元升上9.90元，本身上升則係因為恒指成份股上升。9128升幅大過恒指Call輪，係因為本身槓桿率唔細，有成8.6倍，而溢價得1.4巴仙。炒大市向上，9128都算理想對象，爆炸力強，其他3件盈富Call輪冇1件拍得上9128。<br> &#13;<br> <spanclass>中移動落後短炒9405 &#13;<br> 電盈（008）前日新低1.08元好醜，大股東增持2千幾萬，昨日升番6仙。就算睇好電盈，都好難搵相關Call輪落手。&#13;<br> 聯通（762）升15仙，而中移動（941）則只係爬高5仙。博大市再好番些少，中移動追番多少，揀中移動Call輪短炒，可以揀9405，現價6.9仙，明年1月到期，溢價20.2%，槓桿率28.6%，準備隨時賺蝕以兩三成計。&#13;<br> 章盛</spanclass></p></body></html>