<html><header><meta charset="utf-8"><title>車行職員　犯險救人</title></header><body><h1>車行職員　犯險救人</h1><p>「突然間聽到『嘭』一聲，好大聲，都唔知發生咩事，重以為冧樓，成班同事咪走出去睇咩事，原來係撞車，重係校巴同埋班細路。」在油站毗鄰的路華車行一名職員講述當時情形。由於情況危急救人要緊，十多名男女同事紛紛放下工作，不顧危險自動趕過去協助，連二樓的同事都一起加入。<br> &#13;<br> <spanclass>各童嚇呆不懂哭 &#13;<br> 「當時個司機重坐喺度，成個儍咗咁，咪叫佢，你有冇事呀？其他人咪幫手打開太平門，逐個逐個抱啲細路落車，跟住帶佢哋入陳列室。」另方面，部份職員立即打電話報警，幾名男職員就站到油站外指揮交通，避免有其他車闖入；一時間，各人發揮了危急處理的應變精神。&#13;<br> 「啲細路當時個個都嚇到儍吓儍吓，都唔識講嘢，又唔識得喊，女同事同個女老師只係同佢哋講，唔使驚，無事㗎，無事㗎，都唔見啲細路好傷，大家先至定番。」他形容看到這些小童沒有嚴重受傷，各同事恍如放下心頭大石。十幾個男女童由老師陪伴着靜靜地坐在陳列室內等候救援。&#13;<br> 不久，流動醫療車率先抵達，救護員開始替受傷的小童敷治，大部份只是擦傷了額頭、碰傷了嘴巴，一個額頭淌血的小童忽然間哭了，其他的小童亦受到感染般全都哭將起來，一時間，整個陳列室響徹了哭聲，大家又忙起來安慰，教大群男女職員不知如何是好。有些又嚷着不肯去醫院，令到一班男女同事手忙腳亂。&#13;<br> 好不容易才將這群「小天王」逐一送院，這群男女職員又再各自返回工作崗位去。&#13;<br> 本報記者</spanclass></p></body></html>