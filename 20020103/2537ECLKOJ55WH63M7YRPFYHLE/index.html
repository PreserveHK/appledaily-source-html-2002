<html><header><meta charset="utf-8"><title>袁詠儀張智霖拍拖踩板車</title></header><body><h1>袁詠儀張智霖拍拖踩板車</h1><p>張智霖與袁詠儀（靚靚）現正身在上海勝強片場，首次以情侶檔拍攝台灣製作人楊佩佩的古裝劇《官場插班生》。<br> &#13;<br> <spanclass>充當交通工具 &#13;<br> 靚靚昨日不肯接受記者訪問，她說：「我個清裝Look唔曝得光㗎，今次俾你哋害死啦！」&#13;<br> 張智霖和靚靚收工時，一起騎着電動滑板車離開，非常浪漫。張智霖說：「我自己揸嗰架平啲，只係千零蚊，阿靚嗰架千八蚊，我哋喺另外一個省訂過嚟嘅。今次係我哋拍拖之後第一次合作，都冇乜嗌交，比想像之中順利。&#13;<br> 「新年我哋無法倒數，因為太忙，拍完劇返到酒店就即刻瞓覺。呢排我哋食咗好多大閘蟹，以前我食大閘蟹會敏感，但今次就冇，可能因為食得多，所以抵抗力好咗。」</spanclass></p></body></html>