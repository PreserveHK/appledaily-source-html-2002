<html><header><meta charset="utf-8"><title>股海實戰錄：中海發展有轉機</title></header><body><h1>股海實戰錄：中海發展有轉機</h1><p>今年首個交易日氣氛沉悶，港股成交僅27億元，恒指最後僅跌46點，表現已算唔差。&#13;<br> 藍籌股大部分表現悶蛋，但科技股則十分搶鏡，特別係晶片股如品質國際（243）及生物醫藥股遠東生物制藥（399），兩者皆大升13%。趙飛雲最怕追寶尾，遠藥12月初至今，由1.38元升至昨日高位2.225元，升幅愈6成，9RSI已大超買。品質早前批完股炒咗一轉，最高升至3.50元，調整大半個月後，昨日藉晶片價格趨升炒高，過往呢類消息支持力短暫，好快就冇刺激。<br> &#13;<br> <spanclass>1.26元博反彈 &#13;<br> 噚日國企指數跑贏大市，皆因石油股普遍向好，中石化（386）微升1仙，收1.08元。若升破1.12元，將按原先計劃加注。另外早前提過嘅中旅（308），噚日突破近期頂部阻力1.64元，收1.65元。睇勢似想向上衝，可惜噚日成交唔多夠，都係等佢回近1.59元先買貨。中海發展（1138）整固似乎完成，昨升3%，收1.28元。STC%K線於超賣區作勢升穿%D線，利好反彈，1.29至1.30元有短期阻力，最好喺1.26元附近吸納，走位可以靈活啲，不過若見大成交升破1.30元，都要先買1注。</spanclass></p></body></html>