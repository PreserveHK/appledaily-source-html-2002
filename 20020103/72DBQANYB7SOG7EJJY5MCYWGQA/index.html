<html><header><meta charset="utf-8"><title>堅哥與你：陳興濤的專欄 - 葉一堅</title></header><body><h1>堅哥與你：陳興濤的專欄 - 葉一堅</h1><p>好想將《蘋果》做得陽光一啲，開朗一啲，但始終效果不彰。直到陳興濤的故事在二○○二年第一日的《蘋果》頭版出現。&#13;<br> 陳興濤曾是四十八間農場餐廳的東主，身家過億。金融風暴之後，他是一名推着車仔喺街邊販賣兒童書籍的小販。&#13;<br> 他說，破產使他發覺生命是人生最寶貴的，今時今日反而覺得好景，因為有更多時間陪伴子女，與家人關係更加緊密，沒有物質上的憂慮。&#13;<br> 當時心諗：「嘩，條友咁精采嘅！啱嘞……《蘋果》正是欠缺呢類積極勵志的新聞故事！」&#13;<br> 負責採訪的同事又對我說：「條友重話喎，你哋《蘋果》社長董橋啲文章曲高和寡；老總堅哥就俗不可耐。」&#13;<br> 當時心諗：「嘩！條友咁過癮嘅！搵佢寫番個專欄一定既陽光，又精采又過癮。」&#13;<br> 於是，由明日起，陳興濤先生將每日在《蘋果》撰寫專欄，讀者敬請留意。<br> &#13;<br> <spanclass>後記 &#13;<br> 陳興濤的專欄名稱未定，初步有幾個建議：《破產手記》、《由一億到零》、《由富豪到小販》……他自己建議是《撥着問號尋出一堆感嘆號》。&#13;<br> 其實，欄名是甚麼不緊要，最緊要是內容。&#13;<br> <br> &#13;<br> 堅哥電郵：<ahref>ykip@appledaily.com &#13;<br> <br> &#13;<br> 逢周二、四、六刊出</ahref></spanclass></p></body></html>