<html><header><meta charset="utf-8"><title>積架S-Type3.0V6Premium英國紳士升級搶客</title></header><body><h1>積架S-Type3.0V6Premium英國紳士升級搶客</h1><p>向以英國貴族風範示人嘅積架S-Type轎車，踏入2002年，新推出有提升版嘅3.0V6Premium型號，改換上跑意盎然嘅17吋跑車合金軨外，重有講究安全嘅自動感應水撥同車尾遮陽簾，既多出一分活力，兼且重較前有出眾嘅乘坐享受㗎！&#13;<br>&#13;<br>記者、攝影：EricCheung&#13;<br>&#13;<br>新車售價：$538,000　&#13;<br>車輛提供：積架汽車（25200989）</p><p><b> 積架S-TypePremium</b> &#13;<br> 賣點所在&#13;<br> 1.自動雨點感應水撥。&#13;<br> 2.尾窗電動太陽簾。&#13;<br> 3.原廠積架17吋合金軨。&#13;<br> &#13;<br> <b> 抵買地方：</b> 響街外換裝合適嘅17吋合金胎軨有難度，反觀原廠出品有保證，而自動尾窗太陽簾更添自在感。</p><p><spanclass><fontstyle>置身車廂享受至高  &#13;<br> 前後一套軟滑適中嘅皮椅，既畀到你有貼身嘅享受之餘，圍繞四周嘅桃木裝飾，重畀到你有一分貴氣㗎！家陣廠方追加埋自動雨點感應水撥裝置，以及電動上落嘅尾窗太陽簾，安全性及享受程度較前更見吸引呢！</fontstyle></spanclass></p><p><spanclass><fontstyle>適度改良微細見心思  &#13;<br> 新車表面雖睇落未有多大改動，但一套17吋合金軨，響街外難以找到合適嘅配搭外，輪圈嘅Off-set重會有出入，而原廠出品則予人有信心嘅保證。再者，據知此車嘅轉向系統及四輪懸掛，廠方更作出適度改良，令轉彎抹角更順滑外，循迹嘅穩定性亦增強不少。</fontstyle></spanclass></p><p><spanclass><fontstyle>試後簡評  &#13;<br> <b> 優點</b> &#13;<br> 外形：富貴族轎車風範之餘，更添動感。&#13;<br> 車廂：高級皮椅配襯桃木裝飾，格調出眾。&#13;<br> 設備：新車追加有自動兩點感應水撥同車尾太陽簾，倍見安全舒適。&#13;<br> 操控：改換上原廠17吋合金胎軨，循迹反應理想。&#13;<br> &#13;<br> <b> 缺點</b> &#13;<br> 1.配用3.0公升V6偈，勁力有餘惟稍欠一分爆炸剛勁。&#13;<br> 2.後排空間未算闊落，略嫌欠缺一分大車感。</fontstyle></spanclass></p></body></html>