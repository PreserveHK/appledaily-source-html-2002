<html><header><meta charset="utf-8"><title>　　教授提瘦身公僕有難 - 李八方</title></header><body><h1>　　教授提瘦身公僕有難 - 李八方</h1><p>八方讀書之時，都慕名去聽過王于漸嘅課，一來芝加哥個名響，二來教授年輕靚仔，所以個課堂常滿。轉眼之間，教授已經由象牙塔入埋政治圈。去年鄭耀宗風波，嶄露頭角；上月特首在港大晚會大談新精英主義，好多人摸不着頭腦，誰知翌日即見教授專訪，思路與特首如出一轍，八方遂恍然大悟。&#13;<br> 噚日又見到王教授，喺明天會更好基金個經濟調查發布會。教授一貫學者風格，反而啲記者就「如狼似虎」，有人問佢結構性赤字點解決？教授答話政府瘦身係可以考慮嘅建議。&#13;<br> 好多經濟學者都提過類似建議，不過王教授今時今日嘅地位，佢都咁講，十八萬公僕，醒醒定定啦。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>