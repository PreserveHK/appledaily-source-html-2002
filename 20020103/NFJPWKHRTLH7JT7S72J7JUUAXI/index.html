<html><header><meta charset="utf-8"><title>掃平貨：<br>運動用品開倉名牌正鞋低至35折</title></header><body><h1>掃平貨：<br>運動用品開倉名牌正鞋低至35折</h1><p>新一年又開始，但係市道咁差，買嘢梗係要就住就住，今次介紹一個專售名牌運動貨品的平價倉畀大家，售賣牌子主要有Reebok、DIESEL、PUMA、Champion等，場內超過五千件貨品，以超筍價發售，部分更是今年款式，咁抵嘅價錢，啱晒鍾意掃平嘢嘅你。&#13;<br>記者：黃秋燕&#13;<br>攝影：陳穎、楊錦文&#13;<br>ImageGirl：Tammany</p><p><spanclass><fontstyle>Reebok籃球鞋夠醒神  &#13;<br> 鍾意打籃球的朋友，可以考慮這對今年款的ReebokDMX-AG籃球鞋，佢擁有Reebok獨有的DMX氣墊，可減輕腳部因跳躍動作而造成的壓力，適合做劇烈運動時穿着。鞋身採用銀色令身人造皮製成，咁搶眼嘅顏色，打籃球都零舍醒神。&#13;<br> 尺碼：7-12號&#13;<br> 貨量：150&#13;<br> 原價：$699&#13;<br> 開倉價：$250</fontstyle></spanclass></p><p><spanclass><fontstyle>粉紅DIESEL少女首選  &#13;<br> 這款DIESEL麖皮便服鞋，一睇便知走少女路線，粉紅色麖皮夠晒Sharp，棄用鞋帶改為魔術貼，更加輕巧易着，無論襯裙襯褲都咁好睇。&#13;<br> 尺碼：5-9號&#13;<br> 貨量：120&#13;<br> 原價：$650&#13;<br> 開倉價：$250</fontstyle></spanclass></p><p><spanclass><fontstyle>PUMA碎花鞋易襯衫  &#13;<br> 這對PUMACELL系列屬於今年鞋款，鮮紅色或黃色配上碎花圖案，鮮豔奪目，女士們用嚟襯牛仔褲絕對一流。鞋底有Air軟墊，加上無鞋帶設計，方便穿着之餘，重少咗一分侷促感，運動或Shopping時着都得。&#13;<br> 尺碼：5-9號&#13;<br> 貨量：180&#13;<br> 原價：$499&#13;<br> 開倉價：$200</fontstyle></spanclass></p><p><spanclass><fontstyle>Rockport舒適爬山鞋  &#13;<br> 這款Rockport爬山鞋外形粗獷，以磨砂皮加彈性物料製造，並用上輕巧的EVA中底，能提供承托力及靈活性，鞋底選用橡膠，具有極佳的吸震及抓地能力。爬山時穿着可減輕足部疲勞，還可避免跣腳而扭傷腳踝，適合愛好戶外活動嘅女士。&#13;<br> 尺碼：5-9號&#13;<br> 貨量：100&#13;<br> 原價：$850&#13;<br> 開倉價：$280</fontstyle></spanclass></p><p><spanclass><fontstyle>西班牙便服鞋夠襟着  &#13;<br> 這對來自西班牙的TSUBO便服鞋，鞋身以綠色尼龍製成，配上綁帶設計，夠晒平實。至於鞋底則為橡膠底，襟着襟磨兼唔怕跣腳，𠵱家大約以三折嘅售價就可以買到，買嚟粗着都唔肉痛。&#13;<br> 尺碼：7-12號&#13;<br> 貨量：130&#13;<br> 原價：$1,090&#13;<br> 開倉價：$350</fontstyle></spanclass></p><p><spanclass><fontstyle>小朋友精選  &#13;<br> <spanclass><fontstyle>魔術貼鞋仔夠方便  &#13;<br> 選擇BB運動鞋要小心，因為BB雙腳要好好保護，這款Reebok專為BB設計的運動鞋，質料為人造皮，鞋帶以魔術貼扣代替，容易調校鬆緊，方便媽媽幫小朋友穿上，深藍色面就無咁易污糟。&#13;<br> 尺碼：適合3個月至4歲&#13;<br> 貨量：130&#13;<br> 原價：$239&#13;<br> 開倉價：$60</fontstyle></spanclass></fontstyle></spanclass></p><p><spanclass><fontstyle>Weebok$40有交易  &#13;<br> Weebok係Reebok的童裝系列，呢對童裝鞋，尼龍鞋面夠通爽，綠色鞋身極易襯衫，同屋企人去街街着就最好，最重要係$40就可以擁有這對名牌運動鞋，完全係抵着之選。&#13;<br> 尺碼：適合5-8歲&#13;<br> 貨量：150&#13;<br> 原價：$199&#13;<br> 開倉價：$40</fontstyle></spanclass></p><p><spanclass><fontstyle>潮流服飾  &#13;<br> <spanclass><fontstyle>抵着雙面風褸  &#13;<br> 講到抵着，這件Champion的雙面風褸，一個價錢兩個着法，絕對抵買。這件風褸一面係紅色跣水尼龍面，另一面則係灰色抓毛面，既保暖又跣水，又凍又濕嘅天氣都可以應付。&#13;<br> 尺碼：M、L&#13;<br> 貨量：200&#13;<br> 原價：$699&#13;<br> 開倉價：$200</fontstyle></spanclass></fontstyle></spanclass></p><p><spanclass><fontstyle>Ellesse衞衣$50  &#13;<br> 衞衣係冬天衣櫃裏唔可以缺少的衫，好似呢件Ellesse的全棉衞衣，款式簡單，𠵱家只要$50就可以買件返屋企，質料有保證，好過買冒牌貨，實行買多幾件替換都好。&#13;<br> 尺碼：S-XL&#13;<br> 貨量：100&#13;<br> 原價：$199&#13;<br> 開倉價：$50</fontstyle></spanclass></p><p><spanclass><fontstyle>$200跣水風褸  &#13;<br> 天氣忽冷忽熱，有件風褸傍身唔少得，這件Champion風褸絕對唔可以錯過，藍色的絹面，跣水防風完全無問題，最特別係內裏底層用上迷彩網面，幫你疏氣唔焗身之餘，重可以扮型仔，𠵱家差唔多一折咁滯，重唔買等幾時？&#13;<br> 尺碼：M、L&#13;<br> 貨量：100&#13;<br> 原價：$1,199&#13;<br> 開倉價：$200</fontstyle></spanclass></p><p><spanclass><fontstyle>Champion復古衞衣  &#13;<br> 這件Champion復刻衞衣係小記嘅心水推介，今年OldSchoolLook橫行，一件衞衣係必備Item。這件全棉衞衣就最有Feel喇，40年代款式，袖口位同衫腳位都零舍長，再加上鮮橙色調，Sharp到暈，𠵱家$120就買到，絕對係全場的焦點！&#13;<br> 尺碼：S-XL&#13;<br> 貨量：50&#13;<br> 原價：$699&#13;<br> 開倉價：$120&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <center> <spanclass><fontstyle>街頭直擊邊款最啱心水？  </fontstyle></spanclass></center> </fontstyle></spanclass></p><p>&#13;<br> &#13;<br> &#13;<br> &#13;<br> <b> 開倉資料</b> &#13;<br> 太古資源有限公司&#13;<br> 地址：&#13;<br> 火炭禾穗街15-29號百適二倉12樓（火炭火車站D出口）&#13;<br> 日期：&#13;<br> 1月5及12日（六）12:00noon-7:00pm&#13;<br> 1月6日及13日（日）9:00am-7:00pm&#13;<br> 1月11日（五）5:30pm-7:30pm&#13;<br> ＊只收現金</p></body></html>