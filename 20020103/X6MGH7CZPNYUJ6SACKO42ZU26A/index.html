<html><header><meta charset="utf-8"><title>勁Game搶先睇：<br>OperationFlashpoint大美國主義</title></header><body><h1>勁Game搶先睇：<br>OperationFlashpoint大美國主義</h1><p>近排最Hit嘅DVD，當然首數《敵對邊沿》啦！由JudeLaw飾演嘅蘇聯紅軍著名狙擊手，與德軍狙擊皇牌大玩鬥智鬥力，真係幕幕都深入民心，假如你睇完套戲對蘇聯軍隊產生濃厚興趣，咁PC遊戲《OperationFlashpoint》金裝版內的新戰役《RedHammer》，就絕對為你度身訂做！呢隻Game擬真度超高，並曾獲美軍用作模擬作戰訓練士兵之用。不過呢隻Game亦大美國主義十足！因為你是飾演紅軍，所以不論你爆機與否，結局都是要負於美軍！	文：方樂鵬</p><p><b> OperationFlashpoint:RedHammer</b> &#13;<br> 類別：第一身射擊&#13;<br> 機種：PC&#13;<br> 發行：Codemasters&#13;<br> 開發：BohemiaInteractive&#13;<br> 發售中</p><p><spanclass><fontstyle>擬真度甚高  &#13;<br> 講畫面，《OperationFlashpoint》一定唔係最掂嗰隻，操控重有些少鑊氣，但遊戲帶畀玩家嘅互動戰場Feel，暫時仍未有其他作品可以代替。唔講唔知，原來美國軍方都有用呢隻《OperationFlashpoint》嚟訓練士兵，單從呢一點就可以推想呢隻遊戲嘅擬真程度有幾高！今次GoldUpgrade除咗有新戰役之外，重加入咗唔少新軍用交通工具同新武器，蘇聯戰役的過場動畫和語音亦交足功課。</fontstyle></spanclass></p><p><spanclass><fontstyle>調轉槍頭扮蘇軍  &#13;<br> 以往同類型的第一身射擊遊戲，玩家多數是扮演美軍一方（上一集《OperationFlashpoint》玩家都是扮美軍），玩法千篇一律；但今次的《OperationFlashpoint》玩法就有點新鮮，因為玩家將要調轉槍頭，扮演蘇聯的前特種部隊「Spetnaz」成員DimitriLukin，而且橋段跟DVD電影版《敵對邊沿》的主角一樣位列國家英雄，不過兩者嘅待遇就差得遠，遊戲中的Dimitri因為態度問題遭受降級處分，以二打六身分參與入侵Malden的行動。期間可能火滾兼夾殺得性起，Dimitri所屬的部隊竟然唔為意打到過晒界，被困於敵方的範圍。最後惟有重新調配兵員和裝備，以游擊戰術脫離險境。</fontstyle></spanclass></p><p><spanclass><fontstyle>槍林彈雨難度超高  &#13;<br> 咪以為Dimitri本身唔係卒仔，呢場仗就易打到極。由於開發人員預計到參與《RedHammer》戰役的玩家，在上一集玩美軍陣營時已取得不少實戰經驗，所以今次遊戲的難度亦會以倍數提升，撤退行動中，子彈唔單止橫飛，直頭花灑咁四方八面掃埋嚟，一個不慎隨時提早Pack入袋（唔係裝備，係你條屍）返祖家。不過最可惜嘅係就算你點勁，始終都唔能夠幫蘇聯砌低美國佬，後段任務的支援更加愈來愈少，最終注定我軍慘淡離場。</fontstyle></spanclass></p><p><spanclass><fontstyle>網上Upgrade唔使錢  &#13;<br> 順帶一提，如果你本身已經擁有《OperationFlashpoint》，咁就唔使錢買GoldUpgrade版，直接到Codemasters的網站（<ahref http:> http://www.codemasters.com/  ）免費下載就掂。問到點解有人肯畀七十幾蚊去買原裝碟版，無非都係貪佢個本64頁嘅GuideBook囉！</ahref></fontstyle></spanclass></p></body></html>