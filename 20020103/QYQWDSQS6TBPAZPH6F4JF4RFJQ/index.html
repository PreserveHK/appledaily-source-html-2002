<html><header><meta charset="utf-8"><title>新車速報：<br>豐田PicnicDeluxe加齊裝備去野餐</title></header><body><h1>新車速報：<br>豐田PicnicDeluxe加齊裝備去野餐</h1><p>踏入新一年，豐田Picnic繼早前推出活潑富動感嘅RacingFeel新版後，最近又運嚟講究豪華嘅PicnicDeluxe型號；既有齊合金軨、尾翼同雨擋，又有全車高級皮椅包裝同桃木裝飾，確實瞄頭十足噃！&#13;<br>&#13;<br>記者、攝影：陳偉林&#13;<br>&#13;<br>新車售價：$195,000&#13;<br>車輛提供：皇冠汽車（28661020）</p><p><B> 抵買地方：</B> 較原車加有不少豪華裝備，包括真皮座椅、合金軨等等，加埋唔到20萬嘅賣價，實在較前吸引得多。</p><p><spanclass><fontstyle>真皮座椅倍添豪邁  &#13;<br> 但講到至吸引嘅地方，相信莫過於一套原廠鑲嵌嘅真皮座椅，置身其中貼服富舒適性外，重可有一分豪邁感；難得三排座椅重有靈活嘅改動，既可收摺騰出較大嘅載物空間，還可以組合成闊大嘅卧鋪㗎。</fontstyle></spanclass></p><p><spanclass><fontstyle>賣相添活力富安全感  &#13;<br> 一向講求踏實嘅豐田，今趟替Picnic加入有不少吸引抵買嘅元素，皆因新版PicnicDeluxe，改換上四輪合金軨之餘，重裝有實用嘅門窗雨擋、富安全感嘅高置尾定翼連高置煞車燈，重有車尾嘅泊車感應器，真可謂既實用又豪華㗎！</fontstyle></spanclass></p><p><spanclass><fontstyle>試後簡評  &#13;<br> <b> 優點</b> &#13;<br> 外形：加有原廠雨擋及合金軨等裝備，形格吸引。&#13;<br> 車廂：三排座椅鑲有高級真皮加埋桃木裝飾，倍見有一分貴氣感。&#13;<br> 設備：前後雙天窗、獨立冷氣送風裝置，大可媲美高級轎車。&#13;<br> 操控：懸掛游刃有力，行車穩定順滑。&#13;<br> &#13;<br> <b> 缺點</b> &#13;<br> 1.包裝過於平實，稍欠一分獨特個性。&#13;<br> 2.引擎反應寧靜夠慳油，惟欠缺一分爆炸剛勁。</fontstyle></spanclass></p></body></html>