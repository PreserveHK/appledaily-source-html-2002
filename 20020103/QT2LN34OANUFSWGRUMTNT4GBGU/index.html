<html><header><meta charset="utf-8"><title>地產多聲道：擎天吸引一家買三伙</title></header><body><h1>地產多聲道：擎天吸引一家買三伙</h1><p>九龍倉（004）九龍站擎天半島銷情理想，重吸引到唔少投資者入市。香港置業馮智賢話，該行喺除夕到元旦先後為同一個家庭嘅成員購入3個擎天半島單位，涉及金額超過1200萬，佢哋都係揀第5座單位，諗住買嚟收租。聽講之所以分三日，係其中一個家庭成員買咗之後介紹畀家人。<br> &#13;<br> <spanclass>世紀21想做第三勢力 &#13;<br> 近期物業管理成為住戶關注焦點，信和集團就為旗下物業管理公司舉辦咗個「物業管理精英培訓計劃」，提升員工嘅水準。目前信和物業管理公司嘅僱員人數超過1800名，為120項物業提供管理服務。&#13;<br> 舊年利嘉閣地產被中原地產收購，喺事件公布前離開利嘉閣嘅營業董事鄧慶年，去向終於揭盅，原來佢加入咗世紀21做總經理，負責公司業務發展。&#13;<br> 佢對蘭西講，希望將世紀21做到成為中原同美聯之外嘅第三勢力，睇嚟世紀21可能會有一番搞作。而離開世紀21一段時間嘅楊靄良最近回巢，擔任市場推廣部董事。&#13;<br> 蘭西</spanclass></p></body></html>