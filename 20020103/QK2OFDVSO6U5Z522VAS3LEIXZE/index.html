<html><header><meta charset="utf-8"><title>股路縱橫：注資行動快展開和記港陸要睇實</title></header><body><h1>股路縱橫：注資行動快展開和記港陸要睇實</h1><p>2002年第一個交易日，港股仍未恢復正常，成交只得27億元，又創下近期全日市的新低紀錄，行情則受外圍影響而反覆走軟，恒指一度下跌156點，午後跌幅收窄，收市報11350，跌46點，期指大部分時間都平水。&#13;<br> 藍籌榮辱互見，國企紅籌亦見有盤趁低吸納，開始有番勢，而科技股則大放異采。前日先提過科技股今年可再起風雲，話口未完，一復市就即時應驗。雖然𠵱家全球經濟仍然未有起色，但股市投資係買前景，係買一兩年後嘅價錢，特別係科技股，現時作中線持有，唔好話「賺梗」，但機會冇9成都有8成。&#13;<br> 近期台灣同南韓嘅半導體股已行先一步，大幅上揚，香港隻品質國際（243）亦成為春江鴨的上車對象，結果搶上3.175元收市，大升13.4%，聽聞此股已有台灣幫上咗手，股價有機會衝向3.5元的阻力，再向高位推進。<br> &#13;<br> <spanclass>成交大增確認突破 &#13;<br> tom.com（8001）升勢亦勁，曾升上4.3元後回到4.225元收，但仍大升0.4元，升幅10%，今次以大成交升破4.15元的前高位阻力，短線可向5字頭推進。tom.com逐步轉型後，現時係科網同印刷媒體業務並進，評價逐步提升，市場對超人要搞好tom仔抱有好大期望。&#13;<br> 同屬超人旗下的和記港陸（715），近期股價亦有強勢表現，噚日高收0.56元，升6仙，衝破前高位0.55元阻力，且有大成交7700萬股支持，突破之勢確認，以大型頭肩底的量度升幅計，上升目標指向0.76元，預期升幅有35%。&#13;<br> 和黃（013）與陸宗霖合組的公司（和黃佔66.6%權益），現時持有和記港陸71.76%，有關收購已完成半年，注資行動料會在短期內展開，和記港陸值得留意。</spanclass></p></body></html>