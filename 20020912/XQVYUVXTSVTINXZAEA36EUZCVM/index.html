<html><header><meta charset="utf-8"><title>隨身聽淡市狂減　一千幾百靚機精選</title></header><body><h1>隨身聽淡市狂減　一千幾百靚機精選</h1><p>好多AV水貨舖都話今年8、9月，係歷年來最淡靜嘅一季！日本嗰邊新產品欠奉，再加上香港人消費意欲低迷，真係少見嘅谷底！為咗刺激大家嘅「消費神經」，旺角有水貨舖最近嚟咗次狠狠的隨身聽大減價，當中連MP3機中嘅貴族B&amp;OBeosound2，都要扮做平民貨減價$1,000，其他MD機同Discman更平至幾百有交易，真係賤物鬥窮人。&#13;<br>&#13;<br>記者：朱崇德　攝影：陳盛臣&#13;<br>ImageGirl：Carrie</p><p><center> <spanclass><fontstyle>MP3Player  </fontstyle></spanclass></center> </p><p><spanclass><fontstyle>B&amp;OBeosound2陳列機平民價  &#13;<br> 3個多月前B&amp;OBeosound2水貨首度抵港，曾俾人炒上近6千元的天價，幸好後來行貨到港，機價才回落至$2,980的合理價位！&#13;<br> 不過Beosound2的貴族MP3機身份將再受考驗，因為佢嘅身價將要再下調至$1,980！跟機有一張128MBSD卡和一個非常型仔的磁石叉電座，電源採用內置式鋰電池，每次叉電可使用2-4小時，傳送介面使用USB，對應音樂格式分別有MP3及WMA，全部都好實用。&#13;<br> 最後筆者提醒讀者，這部Beosound2是一部陳列機，而且數量只限一部，相信絕對係今次大減價中的搶手貨！</fontstyle></spanclass></p><p><spanclass><fontstyle>maxellJumperIII粉盒形靚仔MP3機  &#13;<br> maxellJumper隨身聽系列已經發展到第三代，早前兩代都口碑唔錯，至於呢部較新款嘅JumperIII隨身聽，就以佢非常型仔嘅粉盒賣相，贏得唔少女士們的歡心。&#13;<br> 機身內建有64MB記憶體，大約可以儲存到1小時的MP3音樂，最方便係預留有SmartMedia插槽（最高對應128MB），好處是要擴充記憶容量時價錢唔貴（128MB約$370）；傳輸介面使用即插即用嘅USB，電源則採用隨處買到嘅3A電池，攞出街聽時唔怕冇電冇得聽。</fontstyle></spanclass></p><p><spanclass><fontstyle>PanasonicSV-SD05貴價配件連機送  &#13;<br> PanasonicSV-SD05是市場上較少見的耳筒形SDAudioPlayer，機身採用好慳位嘅摺合式設計，重量亦夠輕，連電池亦只重約104克，佩戴上頭後，同一般耳筒無異。&#13;<br> 最抵玩之處係跟機有一張Panasonic64MBSD卡同讀卡器一個，單就呢兩樣配件都市值近$500，𠵱家全套隨身聽都係賣$780（狂減$1,200），真係平得厲害！SV-SD05可對應音樂格式為MP3及AAC，隨機還附送《RealJukebox》音樂傳送軟件；據店員稱，SV-SD05倉存數量尚算充裕，唔似B&amp;O般要爭崩頭，相信大家唔會有投訴了吧！</fontstyle></spanclass></p><p><br> &#13;<br> <center> <spanclass><fontstyle>MDPlayer  </fontstyle></spanclass></center> </p><p><spanclass><fontstyle>SHARPMD-ST700「鑲寶石」雙面MD機  &#13;<br> SHARPMD-ST700是現時AV場內較熱賣嘅齋PlayMD機款式。此機採用了時下最流行的雙面設計，而最搶眼之處，係佢其中一面好似鑲咗粒大寶石喺中間，然後有5顆按鍵作「五星伴月」般將佢團團包圍，單係外形都夠煞食。&#13;<br> 播放功能都幾掂，基本嘅X-BASS、MDLP2同MDLP4都全部玩齊，耳筒最大輸出有5mW+5mW，試玩時感覺幾好聲。電源採用內置專用叉電加外置3A電池匣設計，雙電齊用可播足155小時，真係幾長氣。</fontstyle></spanclass></p><p><spanclass><fontstyle>SHARPMD-MT888H玩錄歌MD機精選  &#13;<br> 如果買機Budget比較充裕，SHARPMD-MT888H呢部可錄式MD機，亦不失為一個好嘅選擇。基本播放功能同MD-ST700幾相似，MDLP2同MDLP4都全部玩到，不過最正係有錄歌、編輯歌名同曲目功能，再加上線控上有一個好方便嘅十字方向鍵，令所有編輯工序都可以化繁為簡。&#13;<br> 機身尺寸感覺稍大，71.9（闊）×15.7（高）×78.9（深）mm，幸好連叉電池重量只有128克，整體尚可接受。</fontstyle></spanclass></p><p><center> <spanclass><fontstyle>Discman  </fontstyle></spanclass></center> </p><p><spanclass><fontstyle>PanasonicSL-SV500CD收音機兩用  &#13;<br> PanasonicSL-SV500係一部聽AudioCD同收音機嘅兩用Discman，對應接收頻道有齊FM同AM兩種，機身內置有30個頻道記憶，唔使次次Tune台咁麻煩。&#13;<br> 防震系統有48秒，表現算是一般，不過可對應自己燒製嘅CD-R/RW光碟，算係少少補償，而使用時間分別為AudioCD25小時、收音機75小時。</fontstyle></spanclass></p><p><spanclass><fontstyle>PanasonicSL-CT49065小時長氣袋  &#13;<br> 如果想買部薄身Discman，SL-CT490會係首選，機身厚度只有23.3mm，重量為177.5克，攞出街用都唔會太阻地方。基本播放功能同SL-SV500幾接近，48秒防震再加對應CD-R/RW音樂光碟，全部都好實用，不過SL-CT490最長播放時間可達65小時，好慳電、勁長氣！</fontstyle></spanclass></p><p><spanclass><fontstyle>售賣點：  &#13;<br> 華仁會電器&#13;<br> 地址：旺角洗衣街81號地下&#13;<br> 電話：23914430</fontstyle></spanclass></p></body></html>