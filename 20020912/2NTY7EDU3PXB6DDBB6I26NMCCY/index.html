<html><header><meta charset="utf-8"><title>新車速報：<br>質優價抵雷諾LagunaII</title></header><body><h1>新車速報：<br>質優價抵雷諾LagunaII</h1><p>期待已久嘅法國雷諾LagunaII車系，終於正式踏足香港，雖然市場有唔少同級歐、日對手，然而呢部極具個性講究品味，同時又兼備豪邁舒適感嘅五門掀背轎車，響同級之中能夠奪取EuroNCAP撞擊測試嘅五星評級，以及幾近全齊嘅先進設備，以唔到19萬嘅車價開售，自然有一定號召力啦！&#13;<br>記者：陳偉林&#13;<br>攝影：陳偉強&#13;<br>ImageGirl：Teddy</p><p><spanclass><fontstyle>我行我素個性盡現  &#13;<br> 法國雷諾汽車設計一貫有我行我素嘅作風，惟響眾多對手環伺下，卻見有另一番個性同魅力；正如全新LagunaⅡ，獨到嘅鬼面罩設計，匹配扁長Xenon頭燈同尾燈組合，兼具備有原廠霧燈編排，既醒目又見有一份安全感，加埋前後泊車感應裝置，都可謂既High-tech又見有一份安全感㗎！</fontstyle></spanclass></p><p><spanclass><fontstyle>乘坐講究設備先進  &#13;<br> 或許你認為呢部LagunaⅡ會係非主流轎車類別，但當你踏入車廂，前後排用料講究又見剪裁貼服嘅皮椅，你會感受到一份前所未有嘅妥貼及承托性；空間既闊落，前排除備有全方位電控外，後排重可以60/40獨立收摺打通尾廂，令載物量倍增㖭。設備方面，除電窗、門邊電摺後鏡同電天窗外，重有高級遙控音響跟左右獨立冷氣，唔少得重有前後房燈、後排遮陽簾，以及前後六個安全氣袋同充氣簾幕嘅保護啦！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>引擎寧靜暢順行車安全  &#13;<br> 率先抵港嘅LagunaⅡ，以一台全新2.0公升直4偈作主打，另輔有4前速Sequential半自動波箱，引擎反應順滑寧靜，若以手動式操作轉檔，重予人感受有源源不絕嘅動力感㖭！傳統歐式底盤結構穩紮，吸震效果柔韌有力，路面循迹性高之餘，本身重備有ASR連ESP電子循迹及穩定裝置，另外重配有四輪碟煞、ABS及EBD輔助，令駕駛倍見有可靠同安全感㗎！</fontstyle></spanclass></p><p><spanclass><fontstyle>雷諾LagunaⅡ2.0規格  &#13;<br> 引擎：1998cc直4DOHC&#13;<br> 馬力：141ps/5750rpm&#13;<br> 扭力：19.5kgm/3750rpm&#13;<br> 傳動：4前速Sequential半自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：225/45R17ContiSportContact&#13;<br> 尺碼：4576×1772×1429mm&#13;<br> 軸距：2748mm&#13;<br> 車重：1305-1480kg&#13;<br> 新車售價：$189,000&#13;<br> 車輛提供：捷成洋行（29262296）&#13;<br> &#13;<br> <spanclass><fontstyle>記者試後簡評  &#13;<br> <b> 優點：</b> 賣相有個性，EuroNCAP五星評級夠安全，真皮座椅講究富承托力，行車穩定見支持感。&#13;<br> &#13;<br> <b> 缺點：</b> &#13;<br> 2.0公升偈配搭稍嫌欠缺一份爆炸力及敏銳感，設備配搭冠絕同儕，但品牌未夠號召力。</fontstyle></spanclass></fontstyle></spanclass></p></body></html>