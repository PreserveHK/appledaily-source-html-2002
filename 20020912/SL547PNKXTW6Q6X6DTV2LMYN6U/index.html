<html><header><meta charset="utf-8"><title>　　陸恭蕙出書教對抗政府 - 李八方</title></header><body><h1>　　陸恭蕙出書教對抗政府 - 李八方</h1><p>如果大家想反對政府喺自己屋企門口起條路，又或者想爭取教育資源，可以點做呢？前立法會議員陸恭蕙連新界原居民都夠膽挑戰，九四年成功修定《新界土地（豁免）條例》，為女原居民爭取承繼遺產權，講起公民運動一定好熟行。佢最近同八方講，寫緊一本教人如何向政府抗爭嘅書，以手冊形式表達。&#13;<br> Christine（陸恭蕙）話寫呢本書係因為見到一般市民即使對公共事務有意見，都唔知從何入手。呢本書會講好多搞社會運動嘅步驟，由點樣申請搞籌款活動，到有問題要搵邊啲單位，自己發新聞稿要注意啲乜都有齊；攞住本書就如同揸住本「完全社會抗爭手冊」。&#13;<br> 本書嘅英文版已經寫好，中文版呢幾日都會完成繙譯工作，預計十一月會由香港大學出版社出版。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>