<html><header><meta charset="utf-8"><title>網上消費：<br>網上蜘蛛俠產品及早訂購</title></header><body><h1>網上消費：<br>網上蜘蛛俠產品及早訂購</h1><p>新年𢭃到一筆利是錢，想買一份特別嘅禮物，小記就建議你上網摷一啲喺香港好難搵到又或買唔到嘅產品。呢期啲Shopping網都有唔少好嘢，搵齊今年最Hit嘅搖搖、古董Rolex一啲都唔難，有先見之明嘅朋友更應及早掃定蜘蛛俠產品，事關SpidermanMovie喺5月左右就會喺美國上映，到時必定哄動，佢嘅產品定會當炒，唔想捱炒價，最好預早買定先。&#13;<br>&#13;<br>記者：張穎倫</p><p><spanclass><fontstyle>漫畫版吸塑公仔  &#13;<br> 一套四款嘅漫畫版蜘蛛俠吸塑公仔系列2，有兩款不同造型嘅蜘蛛俠、Daredevil同Rhino，每個角色都有武器或配件，好似蜘蛛網、大炮等樣樣有齊。而公仔本身關節活動範圍都算大，夠晒原汁原味。&#13;<br> 售價：約HK$311</fontstyle></spanclass></p><p><spanclass><fontstyle>蜘蛛俠電影Figure少量預訂  &#13;<br> 網址：<ahref http:> http://www.entertainmentearth.com  &#13;<br> 呢個網暫時都係主打漫畫版嘅蜘蛛俠產品，唔少更以清貨價發售，好似ToyFare特別版VENOM公仔只賣HK$124左右都算抵買。最勁當然係SpidermanMovie嘅正式產品，已有部分開始預訂，雖然款式未齊，但睇落已相當有震撼力，Figure造型真實感極強，氣勢直逼SPAWN系列。運費方面會由電腦系統自動計出，買一件貨品嘅運費約需HK$200，買兩件就會有Discount，約需HK$250左右，以空郵方式運送，需時約10日，所以搵朋友一齊買最抵。&#13;<br> ＊售價不包運費</ahref></fontstyle></spanclass></p><p><spanclass><fontstyle>最型VENOMFigure  &#13;<br> 有留意蜘蛛俠漫畫都知道，ToyFare雜誌連載緊"EarthX"呢個未來版蜘蛛俠故事，呢個VENOM更以雜誌特別版形式推出，夠晒矜貴。由於呢個Figure採用半透明塑膠製造，完全切合漫畫中VENOM隨時變化身體嘅特性，極有心思。&#13;<br> 售價：約HK$124</fontstyle></spanclass></p><p><spanclass><fontstyle>電影原裝產品  &#13;<br> 極少曝光嘅蜘蛛俠電影Figure，雖然相片唔多，但單睇外形就好容易發覺由蜘蛛俠到地台嘅設計都充滿大戰嘅感覺，氣氛營造好正，令人好容易聯想到蜘蛛俠同GreenGoblinII嘅激鬥。未正式推出，𠵱家預訂時間啱啱好。&#13;<br> 訂購價：約HK$155</fontstyle></spanclass></p><p><spanclass><fontstyle>車仔最啱小朋友  &#13;<br> 如果覺得Figure唔啱細路仔玩的話，就可以考慮呢個噴射機同吉普車Boxset，每套都會有2個蜘蛛俠附送。蜘蛛俠亦可坐回噴射機或吉普車上，而吉普車上嘅巨爪更可挾住壞蛋，一啲都唔馬虎。&#13;<br> 售價：約HK$92</fontstyle></spanclass></p><p><spanclass><fontstyle>外國搖搖　最啱大人  &#13;<br> 網址：<ahref http:> http://www.skilltoys.com/cgi-bin/commerce/index.cgi  &#13;<br> 動畫「超速搖搖」大熱，搞到全港小朋友個個都有搖搖傍身，周圍都冇晒貨。搖搖熱潮回歸，大人想搵啲成熟款式的話，可以上呢個網逛逛。入面有成33個搖搖牌子嘅產品，近500款搖搖，除咗出名轉力強嘅YomegaMetallicMissile同細個玩過嘅可樂搖搖之外，更有古色古香木搖搖、特別設計搖搖同各類搖搖配件應有盡有。運送方面會採用空郵形式，大約10-14日便可收到，費用則可用電郵方式查詢。&#13;<br> ＊售價不包運費</ahref></fontstyle></spanclass></p><p><spanclass><fontstyle>多配件搖搖  &#13;<br> 呢款Henry'sViperMicroDiabolo搖搖可謂配件特多，有搖搖套之餘，更有花式膠管畀你做出不同花式，又可更換唔同顏色外殼。最啱既貪靚又鍾意自己動手裝嵌嘅搖搖高手。&#13;<br> 售價：約HK$257</fontstyle></spanclass></p><p><spanclass><fontstyle>懷舊木搖搖  &#13;<br> 想送個搖搖畀爸爸就最好揀木製款式，事關木搖搖質感較強夠墜手，似足爸爸細個玩嗰種。好似呢個TomKuhnCelticMandalas搖搖，就非常容易掌握，雕刻花紋特別精細，最正係全球生產100個，極之罕有。&#13;<br> 售價：約HK$273</fontstyle></spanclass></p><p><spanclass><fontstyle>搖搖鎖匙釦  &#13;<br> 嫌特別搖搖太貴的話，就可以揀個搖搖鎖匙釦，每個只得1吋直徑，的的骰骰價錢平，但一樣可當搖搖玩，一物兩用。顏色圖案夠多夠靚，全套共有12款，買齊更有特價，送畀朋友最啱。&#13;<br> 每個售價：約HK$15.6&#13;<br> 全套特價：約HK$117</fontstyle></spanclass></p><p><spanclass><fontstyle>玩花式最掂  &#13;<br> 講到玩花式，除咗𠵱家最Hit嘅超速搖搖同蝴蝶式搖搖之外，羅素搖搖亦係世界聞名，唔少搖搖隊都係用佢表演，想練花式的話就一定要有個。呢度有齊最新出嘅1Set12款，買齊晒成班朋友一齊玩最型！&#13;<br> 每個售價：約HK$39&#13;<br> 全套特價：約HK$351</fontstyle></spanclass></p><p><spanclass><fontstyle>古董Rolex此中尋  &#13;<br> 網址：<ahref http:> http://www.ashton-blakey-antiques.com  &#13;<br> 古董表喺香港一直都有市場，而勞力士亦係日本同香港人嘅至愛，若然係古董勞力士就更加千金難求，想搵靚表的話就要上呢個網睇睇。入面有多款勞力士、IWC、OMEGA等二手舊款表，最厲害連1920年代嘅勞力士都有，價錢唔算太貴。運送則以UPS速遞，3日內送到，訂購1至3隻運費都係約HK$280，一啲都唔貴。&#13;<br> ＊售價不包運費</ahref></fontstyle></spanclass></p><p><spanclass><fontstyle>鎮店之寶  &#13;<br> 20年代生產嘅ROLEXRLXG係呢個網嘅鎮店之寶，表面直徑31mm，白面金殼皮帶，秒鐘以細圈表示，非常特別，12小時更全用阿拉伯數目字，同𠵱家嘅款式完全唔同，據網主講狀態依然良好，珍藏價值高。&#13;<br> 售價：約HK$12,870</fontstyle></spanclass></p><p><spanclass><fontstyle>古董表入門  &#13;<br> 想平平哋買隻「勞」的話，可以考慮編號6426嘅OYSTERROYALPRECISION，1964年生產，白面黑色皮帶。雖然有些少殘，但仍有出世紙都算齊全。&#13;<br> 售價：約HK$7,605</fontstyle></spanclass></p><p><spanclass><fontstyle>帝陀價錢平  &#13;<br> 帝陀最出名嘅AUTOPRINCE之一，紅面金圈設計，雖然係80年代出產嘅7990，唔算好值錢，但勝在保存得唔錯，戴出街都得。&#13;<br> 售價：約HK$5,421</fontstyle></spanclass></p><p><spanclass><fontstyle>$4,000有找  &#13;<br> 由勞力士幫ROLCO生產嘅表款，除咗係1920年代款式夠珍貴外，喺5點與7點之間嘅"SWISSMADE"字樣，亦係重點所在。雖然只用皮帶，但以$4,000都唔使嘅價錢，就可以買到古董瑞士表，絕對抵玩。&#13;<br> 售價：約HK$3,861</fontstyle></spanclass></p></body></html>