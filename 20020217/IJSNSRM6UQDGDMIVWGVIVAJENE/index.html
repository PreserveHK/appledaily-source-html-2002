<html><header><meta charset="utf-8"><title>歡迎利用張衛健</title></header><body><h1>歡迎利用張衛健</h1><p>自言一向將家庭放在首位的許志安，愛情放在第二位，第三位才是朋友，但他對朋友絕對有情有義，去年梁漢文經濟出問題，他二話不說拿出數十萬元解好友燃眉之急，在現今勢利的娛樂圈中，願意雪中送炭的人，特別難能可貴。而安仔最近亦做了一件令好友張衞健十分感動的事。<br> &#13;<br> <spanclass>甘願奔波呆等 &#13;<br> <b> 許：</b> 健仔喺內地橫店拍《齊天大聖》，我同佢講唔使客氣，即管用人情牌搵人客串，大家一定撐你，我就第一個自薦客串。上個禮拜我專登抽咗一日時間，坐咗兩個鐘頭飛機，再搭四個鐘頭車去橫店，一心幫佢客串扮牛頭馬面。我着好戲服等埋位，結果等咗幾粒鐘之後，健仔走埋嚟同我講『安仔，唔好意思，你嗰場戲唔夠時間拍要取消。』&#13;<br> 當時我聽到都幾晴天霹靂，真係好想打佢幾拳，咁辛苦長途跋涉去到，佢話唔使拍。不過諗深一層，見佢幾日幾夜冇休息過，啲工作人員幫佢用膠水將一大把長鬚黐喺塊面度，而佢就係咁攞住個風筒幾粒鐘，吹番乾面上啲膠水，嚟緊重要辛苦幾個月，我重邊度嬲得佢落。</spanclass></p><p><spanclass>食燒鵝髀療傷 &#13;<br> <b> 許：</b> 到第日（二月七日）返到香港，我知八號係佢生日，七號晚一過咗十二點，我就打長途電話同佢講生日快樂，我知道當時佢好感動。&#13;<br> <b> 記：</b> 有傳聞話上年你生日時，你喺蘇永康屋企過生日，因為Sammi冇嚟同你慶祝，所以你好唔開心，康仔為咗𠱁你開心，專登落街買你最鍾意嘅燒鵝髀畀你食。&#13;<br> <b> 許：</b> 康仔嗰晚係買咗燒鵝髀幫我慶祝生日，但其他嘅傳聞就唔係事實，有時我覺得啲傳媒好鍾意好主觀咁將一啲唔係事實嘅傳聞當真咁寫。<br> &#13;<br> <spanclass>後記： &#13;<br> 許志安表示不開心的時侯，他喜歡到尖沙嘴的青年桌球會打波，而且曾有幸跟世界排名第二十四位的香港頂尖桌球好手傅家俊切磋，對方更即場指點他的球技，不過彼此水準實在太遠距離，所以安仔縱有高手指點，亦未能完全領略高手的秘技。安仔笑言還是跟水準相當的張智霖及張衞健較量時，才較有取勝把握。&#13;<br> 撰文：陳月媚&#13;<br> 協力：比華利、蔡如玉&#13;<br> 攝影：仇志德</spanclass></spanclass></p></body></html>