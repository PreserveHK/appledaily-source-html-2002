<html><header><meta charset="utf-8"><title>我的朋友許爸爸</title></header><body><h1>我的朋友許爸爸</h1><p>許志安有五個哥哥、三個姊姊，他排行最小，自從母親過世後，他便一直跟父親同住，對八十四歲高齡的老父非常孝順。老吾老以及人之老，安仔對老人家亦十分有愛心，只要有時間，他經常會到老人中心唱歌。&#13;<br> <b> 許：</b> 我覺得啲老人家曾經對社會有好大貢獻，所以我對一啲住喺老人院嘅老人家會特別關心。<br> &#13;<br> <spanclass>與古爸爸老友 &#13;<br> <b> 許：</b> 而我同爸爸嘅關係就好似朋友咁相處，我老竇好似個大細路咁，有次梁炳（梁漢文）嚟我屋企坐，佢忽然問人哋一個月搵幾多錢，搞到我都唔好意思，所以每次請朋友返屋企坐之前，我都要事先同佢講，唔好又問我啲朋友有幾錢收入。&#13;<br> <b> 記：</b> 你咁忙，平時有冇時間陪佢？&#13;<br> <b> 許：</b> 我都會盡量抽時間陪佢，不過佢自己都好識打發時間，得閒佢就落公園同古天樂爸爸傾偈，消磨時間，佢哋係喺公園識嘅，初時老竇都唔知佢係古仔嘅爸爸。得閒老竇又會同啲孫玩吓。&#13;<br> <b> 記：</b> 𠵱家你大部分時間擺喺事業度，「最受歡迎男歌星」又攞埋，嚟緊發展會係點？</spanclass></p><p><spanclass>醉酒可以減壓 &#13;<br> <b> 許：</b> 其實攞咗呢個獎，先至係事業嘅一個新開始，今年我希望擺多啲時間去拍戲，以前拍嘅戲成績唔係咁好，我以後接戲會小心啲，我相信自己喺電影方面都可以有一番作為。&#13;<br> <b> 記：</b> 會唔會覺得壓力大咗？&#13;<br> <b> 許：</b> 壓力的確比以前大，但我自己識得做心理調節，以前發展唔係咁好，我都有諗過轉行，又成日同梅艷芳佢哋蒲吧飲酒，直至有次忽然覺得自己好似唔屬於呢啲地方，我先至遠離呢啲地方，不過𠵱家我間中都會喺屋企或酒吧同啲朋友飲吓酒，喺屋企會比較盡情，飲醉咗就大覺瞓，其實都係一種減壓方法，又或者去打吓桌球，個人都會好Relax。</spanclass></p></body></html>