<html><header><meta charset="utf-8"><title>「固力菓」鐵人28號菓子玩具幾貴都要買起佢</title></header><body><h1>「固力菓」鐵人28號菓子玩具幾貴都要買起佢</h1><p>上星期介紹過一套「松本零士之世界」嘅菓子玩具造型相當不俗，不過由於太多特別版而令致Fans轉儲7款普通版就算數。而另一套由「固力菓」出品嘅《鐵人28號》菓子玩具，由於太多騎呢玩具擺設混埋一齊抽選，所以想集齊彩色版嘅鐵人28號就難上加難。不過，由於造型及上色勁靚，相信忠心Fans幾貴都會買起佢。&#13;<br>&#13;<br>記者：梁煒健　攝影：陳盛臣</p><p>由歷史悠久嘅日本糖果公司「固力菓」出品嘅「鐵人28」菓子玩具，整套玩具夾雜10種60年代產品，例如電視機、雪櫃、汽車、巴士等嘅菓子玩具，令到一大箱720盒玩具中，只有兩套彩色版（共6款）嘅鐵人28號公仔。彩色版難齊，導致另6款嘅黑白版賣$199一樣熱賣。每款玩具雖然細小只得2吋高，十分的骰，但由於上色非常精確，造型又超級靚仔，所以現時某些店舖炒至$1,200（22款）一套仍十分搶手，可想而知菓子玩具相當受歡迎。</p><p><b> 店舖資料</b> &#13;<br> 超人玩具&#13;<br> 電話：23662688&#13;<br> 地址：旺角西洋菜街1N兆萬中心2樓222號舖&#13;<br> &#13;<br> 玩具狂熱&#13;<br> 電話：23884677&#13;<br> 地址：旺角西洋菜街1N兆萬中心2樓217號舖</p></body></html>