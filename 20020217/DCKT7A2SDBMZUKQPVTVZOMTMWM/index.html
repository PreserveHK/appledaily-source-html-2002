<html><header><meta charset="utf-8"><title>解構李麗珍不老的傳說</title></header><body><h1>解構李麗珍不老的傳說</h1><p>三十六歲的李麗珍雖然已為人母，但她卻得天獨厚，外表仍然帶有少女味。本報日前邀請阿珍接受訪問和拍照，將阿珍現在的照片和她二十歲時的相片對照，發覺她臉上幾乎沒有留下歲月的痕迹，實在羨煞旁人。&#13;<br>阿珍透露女人最重要的，就是保持身段和保養皮膚，所以她對體重十分緊張，一定不會讓自己超過一百磅。&#13;<br>李麗珍說：「我生咗女之後瘦咗，𠵱家九十五磅，可能因為我𠵱家唔食零食，所以冇咁易肥。不過一百磅係我嘅警戒線，超過咗就要即刻開始減肥行動。」</p><p>阿珍賣大包向讀者公開減肥和美容心得，大家記住以下七個錦囊，就可以好似阿珍咁弗啦！<br> &#13;<br> <spanclass>梳打餅頂頂肚 &#13;<br> 「當年我生完BB後肥咗好多，減肥心得就係每日起身第一餐要食得好飽，唔會畀自己餓親，咁晏晝就可以唔食，到咗下午茶時間，就食幾塊餅，通常我會食梳打餅冇咁肥，呢幾塊餅好重要，因為唔食嘅話，夜晚嗰餐就會好肚餓，所以一定要食，晚餐就盡量食少啲，消夜一定唔可以食。我自己唔食牛肉，但其他肉類都食。」<br> &#13;<br> <spanclass>澱粉質遠離我 &#13;<br> 「如果要快速減肥，通常我會揀戒澱粉同糖分，只戒三日，就可以輕幾磅，不過長時間戒對身體唔好。」<br> &#13;<br> <spanclass>「小路寶」去脂肪 &#13;<br> 李麗珍在銅鑼灣和尖沙嘴都開了美容院，所以用儀器減肥和做facial都不用花錢，年中省回不少。阿珍說：「公司所有減肥產品我都用過，我覺得最有效係『搣脂小路寶』，佢將身上啲脂肪軟化，排出體外。」</spanclass></spanclass></spanclass></p><p><spanclass>皮膚靚靠面膜 &#13;<br> 「我𠵱家兩個禮拜做一次facial，如果有時間，一個禮拜做一次係會好啲嘅。」<br> &#13;<br> <spanclass>向脾氣SayNo &#13;<br> 「個人開心啲，樣都靚啲。但我自己脾氣唔好，有時發脾氣會掟嘢，以前我鍾意掟鬧鐘，所以成日要買鬧鐘，𠵱家都會掟嘢㗎，不過就揀啲掟唔爛嘅嘢，好似枕頭咁。」<br> &#13;<br> <spanclass>大水桶唔怕做 &#13;<br> 「最緊要飲多啲水，我規定自己每日至少要飲幾多，總之一有時間就飲，亦可以飲鮮榨果汁。」<br> &#13;<br> <spanclass>做運動瞓得好 &#13;<br> 「瞓得好好重要，以前細個拍戲我可以去到邊瞓到邊，但𠵱家就唔得。不過自從我做咗運動之後，就瞓得好咗，𠵱家我每個星期做兩個鐘頭健身，其實我都係上年做舞台劇《聊齋新誌》嗰陣因為驚唔夠氣，所以去做運動，𠵱家身體好咗好多。」&#13;<br> 採訪：張止寒&#13;<br> 攝影：陳志嵐&#13;<br> 協力：羅慧敏&#13;<br> 化妝：JennyTziong&#13;<br> 髮型：DanielCheng、Matty(Chin.G)</spanclass></spanclass></spanclass></spanclass></p></body></html>