<html><header><meta charset="utf-8"><title>孤寡老弱斷炊絕境見曙光</title></header><body><h1>孤寡老弱斷炊絕境見曙光</h1><p>吳連彩喪夫後要獨自背負照顧四名年幼子女的重責。九旬老嫗李婆婆老來被兒子奪去棺材本還賭債幾陷斷炊絕境，兩人在孤單無助之際，幸獲善長援手，令暗淡的人生露出曙光。</p><p><b> 個案一</b> ：「大女同二女嘅成績差咗好多，尤其係大女，佢以前考第十名，但今次考試連英文都唔及格，大女好錫佢爸爸，𠵱家上香畀佢爸爸嘅時候，佢有時都會忍唔住喊。」三十七歲的新寡吳連彩歎道。&#13;<br> 阿彩任職地盤的四十一歲丈夫黃玉欽，去年十二月在工作期間慘遭鐵柱擊斃，家庭支柱猝然倒下，阿彩與四名年齡由十一個月至十歲的子女，頓覺前路茫茫。<br> &#13;<br> <spanclass>「幾仔乸唔知點算」 &#13;<br> 阿彩喪夫後孤寡失依的苦況早前報道後，蘋果日報慈善基金接獲讀者捐款合共四萬零七百六十元，日前已交阿彩簽收。「𠵱家每個月開支都要一萬蚊左右，淨係細仔奶粉、尿片，同埋幾個仔女返學食飯都使唔少錢，我未申請到綜援，呢幾個月好彩得社會人士捐款，如果唔係，我哋幾仔乸都唔知點算。」抱着幼子的阿彩感激地說。	捐款編號：C0396</spanclass></p><p><spanclass>「夠用到百年歸老」 &#13;<br> <b> 個案二</b> ：兩年來一直獨自租住牀位的李婆婆，在春節前夕，終決定搬回家裏與兒媳同住。「一來被人迫遷，搵唔到地方落腳，二來自己年紀真係太大，唔行得，唔走得，唔靠個仔靠邊個吖。」&#13;<br> 已屆九十六歲高齡的李婆婆，育有兩子，因長子已年逾六十，自顧不暇，多年來一直由任職雜貨店的次子照顧，惜染有不良嗜好，連李婆婆僅有的數萬元積蓄亦被取去還賭債，令她傷心欲絕，被迫離家租住牀位，卻因身無長物，過着吃不飽、穿不暖的悲淒日子。&#13;<br> 日前，記者帶同合共三萬七千一百八十元的讀者捐款再訪李婆婆，只見回家後的她心情明顯較從前開朗。「𠵱家佢兩公婆對我都冇乜嘢，新抱見我行動唔方便，都會幫我沖涼，閒時又會煲啖湯畀我，老實講，兩仔乸邊有隔夜仇，我只希望大家住得開心。」&#13;<br> 對於社會人士的關懷，李婆婆由衷感激，並謂會善用這筆善款作為生活費。「𠵱家我都冇生活費，好彩有你哋呢筆錢，慳慳哋都夠用到我百年歸老囉，多謝晒。」捐款編號：C0410&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>