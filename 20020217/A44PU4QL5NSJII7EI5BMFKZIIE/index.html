<html><header><meta charset="utf-8"><title>　　兔羊議員旺　民主黨最多 - 李八方</title></header><body><h1>　　兔羊議員旺　民主黨最多 - 李八方</h1><p>上次八方同大家講過，立法會有邊幾個議員馬年犯太歲，但正所謂有人歡喜有人愁，原來馬年暢旺的議員更多，單就屬兔同屬羊這兩個最旺的生肖，就已經有十五個。&#13;<br> 要數行運議員（見表），原來以民主黨最鼎盛，獨佔五位，分別有華叔、陳偉業、李華明、何俊仁和涂謹申。民建聯同工聯會都唔弱，夾埋都有四個，全部都係一九五一年出生的「兔人」，包括葉國謙、楊耀忠、梁富華同黃容根。&#13;<br> 其他六個獨立議員就有李國寶、何鍾泰、黃宏發、胡經昌、劉炳章同麥國風。&#13;<br> 講完立法會就唔爭在講埋行政會議，不過比起立會好似遜色咗啲，只有一個鍾瑞明屬兔（一九五一年），為行會帶來一點旺氣，其餘都係麻麻，梁振英（一九五四年出生）同李業廣（一九三六年出生）更加分別屬馬同屬鼠，馬年犯晒太歲。唔知七月改組行會後，風水會唔會改善一啲呢？&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>