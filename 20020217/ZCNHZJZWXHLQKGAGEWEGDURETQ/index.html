<html><header><meta charset="utf-8"><title>豐田MR-S推出V6勁辣新版</title></header><body><h1>豐田MR-S推出V6勁辣新版</h1><p>豐田MR-S雙座位Roadster小跑車自推出以來，一直有唔少Fans略嫌新車一台1.8公升直4VVT-i引擎（馬力140匹）輸出有限；雖然對比起970kg嘅車重，經已有唔錯嘅發揮，但對廠方僅有一台引擎配搭，仍然有美中不足之感嘛！&#13;<br> 有見及此，喺早前嘅東京改裝車展中，廠方推出有MR-S加辣版嘅V6新Roadster；此車除咗賣相勁度十足，有一定瞄頭之餘，後座背嘅引擎室，重裝有一台從同廠Harrier（即港版凌志RX300），所移植過來嘅3.0公升V6引擎，馬力輸出更高達220匹。若然有唔錯口碑同迴響而投產的話，相信呢部全新嘅豐田MR-SV6小跑車，定會直逼寶馬Z3嘅地位㖭！</p></body></html>