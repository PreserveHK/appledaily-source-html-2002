<html><header><meta charset="utf-8"><title>改裝車：<br>Audi改車王道出歐洲車改裝秘技</title></header><body><h1>改裝車：<br>Audi改車王道出歐洲車改裝秘技</h1><p>喺香港改裝歐洲車並唔係一件易事，除咗零件較貴之外，更講究其改裝技術，配搭要恰到好處，才能發揮歐洲車嘅格鬥一面。當中數一數二嘅本地歐洲車改裝商，相信呢位Audi（奧迪）改車王––Tony都可算係城中熱話；十多年來由佢改裝嘅歐洲車多不勝數，行街睇得之餘，更可以落場作賽㖭。今次我哋搵嚟呢位Audi改車王，為大家道出歐洲車嘅改裝秘技。&#13;<br>&#13;<br>記者、攝影：黃凱穎&#13;<br>車輛提供：TWAutosport（21420001）</p><p><spanclass><fontstyle>Audi改車王有心得  &#13;<br> 改裝歐洲車要講求零件配合，並唔係換上至Top最勁嘅零件就可以。然而，我哋所見Tony改裝嘅歐洲車，大多數都擁有超激嘅18吋胎軨，AP大口徑制動器等等，可謂非常吸引。而每年Tony都有四個多月唔喺香港，皆因要遠赴歐洲唔同嘅改裝廠上堂，學習各種配件嘅改裝技術，所以在汽車改裝上會有良好嘅配合，就連汽車代理亦對佢嘅改裝汽車有信心。歐洲車最難係其電腦程式嘅發展配合，以奧迪為例，就算一月生產嘅A4同四月生產嘅A4，其行車電腦已經完全唔同，如果改裝時未有注意到的話，除咗發揮唔到改裝零件嘅性能外，可能重要比原裝車更差㖭。</fontstyle></spanclass></p><p><spanclass><fontstyle>代理肯維修嘅改裝車  &#13;<br> 汽車代理一向最怕改裝車，因為汽車經大幅度改動後，會有機會出現不同嘅毛病，惟獨是Tony所改裝嘅Audi車，就算有較大嘅改動，代理都無問題，一於維修照舊。而部分經佢手嘅改裝車，更係應代理要求合作而成。而Tony被一眾奧迪車主封為Audi改車王，並唔係話佢老態龍鍾，而係暗指佢有十多年改裝歐洲車嘅經驗啫！Tony多年前開設第一間歐洲車專門改裝公司，同時又成立TWAutosport，以MarketRetail開銷其他品牌嘅改裝車店；Tony認為十多年前，AMG等改裝公司可以獨立經營，香港亦有一定水準，又點會做唔到，因而就開始咗佢個人嘅改裝事業。</fontstyle></spanclass></p><p><spanclass><fontstyle>改裝電腦增馬力  &#13;<br> 而喺大家眼前呢部TTCoupe，係我哋所試過最辣嘅一部，主要改裝只係電腦、懸掛、胎軨同放氣Valve等部件，但輸出已高達280匹，呢個已係歐洲標準嘅輸出極限。而此車又換上Wetterauer嘅電腦晶片，馬力輸出高達280匹；另外，Tony話佢哋經已用上Internet，連接到改裝車廠嘅電腦，下載最新嘅行車電腦程式，然後再將程式載入車上，咁樣除咗免卻裝拆嘅時間外，亦可隨時更新電腦版本。&#13;<br> 而喺奧迪車上安裝TurboTimer，絕對唔係一件易事，因為普通嘅TurboTimer並不對應奧迪嘅行車電腦，有時會失去自動熄車功能。不過Tony就找出一套安裝TurboTimer嘅秘方，令TurboTimer和電腦接上，並可沿用各種功能。</fontstyle></spanclass></p><p><spanclass><fontstyle>Supersprint製排氣喉經驗夠  &#13;<br> Supersprint係意大利品牌，並已有五十多年製造排氣系統技術嘅經驗，好多一級方程式車隊都會搵Supersprint研製其賽車嘅排氣系統，加上廠方每生產一個型號嘅排氣系統時，都會找來該型號嘅車，喺馬力機上不停測試，喉管每次以2mm增大，務求找出最佳嘅行車表現。&#13;<br> 另外，歐洲車所用嘅放氣Valve聲量並不大，但聲效則頗為特別；當洩壓時會發出一連串「吱吱」聲，加上奧迪嘅Valve位置喺引擎後方，安裝時非常講技巧㗎。</fontstyle></spanclass></p><p><spanclass><fontstyle>車廂依舊散發誘人魅力  &#13;<br> 由於改裝部分只係集中於機械及車身上，故此車內並無進行大事改裝，各項設備如承托力極高嘅真皮桶形跑車座椅、設備齊全嘅中控台，以及簡潔嘅表板布局等等，全都被保留下來，並散發出陣陣誘人嘅魅力㖭。</fontstyle></spanclass></p><p><spanclass><fontstyle>KW懸掛予人信心  &#13;<br> 呢部TTCoupe嘅輪跨距離只有一隻手指位，就算任何路面情況，都唔會有碰沙板嘅問題。Tony笑說這就是配合，只要有適當嘅懸掛調校，車身怎樣低都無撞沙板，而TTCoupe所用嘅KW懸掛，係由KW同Koni合作設計生產，其雙筒式吸震筒，令TTCoupe有強大抗傾力之餘，又有舒適行街嘅特性；唔講唔知，原來TTCoupe喺珠海賽車場時，只係用上一般行街用嘅DunlopSP9000輪胎，配合埋KW懸掛，就可以將其性能發揮得淋漓盡致。&#13;<br> 而呢部TTCoupe所用嘅呢套18吋胎軨，經已要過萬港元，要改用咁巨型嘅胎軨，要注意部車本身嘅Offset位，又要講求懸掛行程配合，才有良好嘅行車效果；呢類胎軨嘅重量極低但剛性強，可以抵受高速過彎嘅強大橫向力。</fontstyle></spanclass></p><p><spanclass><fontstyle>奧迪TTCoupe改裝清單  </fontstyle></spanclass></p><p><B> 合計：$91,800</B> </p><p><spanclass><fontstyle>Audi耐用度最高  &#13;<br> Tony認為現時德國車之中，以奧迪嘅耐用度最高，而且行車電腦同電子部件，都係德國車中最先進，改裝潛力亦最大，就好似前驅版嘅TTCoupe1.8Turbo引擎，只需經過電腦改裝設定，就可以由百多匹提升至220匹馬力。其實引擎本身跟原來四驅版一樣，只係電腦把空氣燃油比例改變，令引擎輸出降低；所以只需換上特別嘅電腦晶片，就可以將馬力提升。</fontstyle></spanclass></p></body></html>