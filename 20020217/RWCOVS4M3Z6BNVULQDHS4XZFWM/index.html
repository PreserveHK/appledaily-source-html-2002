<html><header><meta charset="utf-8"><title>《愛君如夢》新年賣到滿堂紅</title></header><body><h1>《愛君如夢》新年賣到滿堂紅</h1><p>今個農曆新年，原來好多碟舖都有開門，好多老闆都話今年生意好難做，希望新年都開門，可以意外地發筆新年財。&#13;<br> 問到今個星期最好賣嘅DVD，相信要數劉德華隻《愛君如夢》，新年出新碟，真係食正條水；加上同期新碟都係表現一般，所以一套戲好唔好賣，有時都要睇下天時地利人和㗎！&#13;<br> 而李連杰嗰隻《最後一強》都有唔錯表現！不過最估唔到都係隻《楊千嬅拉闊演唱會》，竟然賣到間間舖都要追貨！可能新年啲人冇嘢做，所以特別鍾意睇碟兼聽歌啦！&#13;<br> &#13;<br> <b> 本周DVD暢銷榜</b> &#13;<br> 第一位　《愛君如夢》　3區&#13;<br> 第二位　《楊千嬅拉闊演唱會》　3區&#13;<br> 第三位　《遊園驚夢》　3區&#13;<br> 第四位　《贖命密碼》　1區&#13;<br> 第五位　《最後一強》　3區</p><p><spanclass><fontstyle>經典名片《回到未來》出全套三集DVD  &#13;<br> 數數手指，原來有好多經典正片（好似《奪寶奇兵》同《星球大戰》），都係未出過DVD㗎！不過筆者最近喺網上睇到電影公司嘅公布，《回到未來》有聲氣話會出DVD，而且重要係一次過出齊全套三集！雖然正式推出日期並未確定，不過根據一般出碟嘅慣例，放得上網畀大家睇，相信離推出日期亦不遠，估計今年暑期應該會有貨到，大家等吓先啦！如果忍唔住，就上佢個官方網站望梅止渴先啦！&#13;<br> &#13;<br> 網址：<ahref http:> http://www.bttfmovie.com/index_hi.html  </ahref></fontstyle></spanclass></p></body></html>