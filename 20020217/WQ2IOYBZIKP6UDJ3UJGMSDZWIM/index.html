<html><header><meta charset="utf-8"><title>Fans狂熱捧場辛勞有價<br>病貓Twins作嘔手震拒就醫</title></header><body><h1>Fans狂熱捧場辛勞有價<br>病貓Twins作嘔手震拒就醫</h1><p>Twins昨日到九龍城廣場出席活動，吸引了逾千人圍觀。其間Twins被歌迷篤面也毫不介意，還細心地安撫心情緊張的fans，盡顯親民的一面。不過，Charlene可能連日不停四出宣傳，過度勞累，一度想嘔，Gillian寫揮春時亦因貧血而手震。</p><p>昨日Twins到九龍城廣場出席「吉星拱照新春大派對」，Twins所出現的地方，必多人圍觀，昨日便有逾千人擠在商場，更有人為了一睹Twins的風采，站在垃圾桶上，完全不顧安全。<br> &#13;<br> <spanclass>胡說患厭食 &#13;<br> Twins昨日除了唱歌外，還與在場歌迷玩遊戲大寫揮春，其中一位女歌迷見到Twins後緊張起來，手震震地寫揮春，差點還哭了出來。蔡卓妍（Charlene）即時細心安慰，更不時輕撫該歌迷的背部，等她情緒平復，該歌迷見Charlene如此親切，不禁用手指篤一篤Charlene的臉頰，Charlene即時顯得有點不知所措，不過仍友善的微笑。&#13;<br> 到後台做訪問時，Charlene不時用紙巾抹汗及揩嘴唇，問她所為何事？她說：「唔知點解，突然間好想嘔，唔係幾舒服。」問Charlene是否近日太多工作捱病了？她即解釋：「唔係，我呢幾日都係咁㗎啦，唔知係咪食錯嘢呢？我平時好為食㗎嘛！呢幾日就冇晒胃口，唔知係咪患咗厭食症呢！哈哈。」坐在旁的鍾欣桐（Gillian）即大叫：「吓！你唔係嘛！唔會啩！」Charlene即笑說：「我講笑咋！」<br> &#13;<br> <spanclass>貧血而手震 &#13;<br> Charlene還表示沒打算看醫生，因為她覺得新年流流，不應去看醫生。而Gillian在寫揮春時，手部不停顫抖，問她是否亦不適？她說：「唔係！我不知幾健康，不過我一向都貧血，所以咪手震囉！」&#13;<br> 採訪：胡比&#13;<br> 攝影：羅德光</spanclass></spanclass></p></body></html>