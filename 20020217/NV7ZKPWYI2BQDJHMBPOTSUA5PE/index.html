<html><header><meta charset="utf-8"><title>只願一生愛一人<br>許志安拒絕生育　力保濃情空間</title></header><body><h1>只願一生愛一人<br>許志安拒絕生育　力保濃情空間</h1><p>許志安與鄭秀文相戀十一年，經歷幾許風雨，多番離合，但最終兩人還是走在一起。自言感情生活愉快的安仔，為了長保與女友間的濃情蜜意，更寧願不要子嗣繼後香燈，只求與情人在二人世界中相守到老。</p><p><spanclass>敏感地帶鄭秀文 &#13;<br> 許志安對「鄭秀文」三字十分敏感，不太願意談論感情事，希望可以保留僅餘的私隱，更表示將來縱使結婚，亦會盡量保密。雖然他們很有默契地不談感情事，但看Sammi與安仔在《勁歌》頒獎禮中真情流露，安仔所發表的「廚房宣言」不但感動了台下的鄭秀文，同時亦打動了不少fans。<br> &#13;<br> <spanclass>「你只屬於我」 &#13;<br> （許志安：許　記者：記）&#13;<br> <b> 記：</b> 你喺無綫《勁歌》頒獎禮發表嘅廚房宣言，令人好感動，攞咗「最受歡迎男歌星」獎後，你又喺跑馬地同Sammi及一班老友齊齊慶祝，其實你同Sammi係咪未分手？&#13;<br> <b> 許：</b> 感情事我真係唔想講，總之我可以話畀你聽，我感情生活好開心，感情生活一直冇變過。嗱！我冇講過嗰三個字，你唔好幫我加落去。&#13;<br> <b> 記：</b> 邊三個字呀？鄭秀文？點解咁怕講感情生活呢？&#13;<br> <b> 許：</b> 兩個人喺埋一齊開心咪得囉！點解乜都要俾人知道晒。&#13;<br> <b> 記：</b> 將來結咗婚，會唔會生小朋友呢？&#13;<br> <b> 許：</b> 我唔知將來諗法會唔會改變，但呢一刻我唔想婚後有細路仔，因為我唔想有其他人破壞咗二人世界，感覺就好似係「你只屬於我、我只係屬於你」咁，如果有咗細路，令到我哋嘅世界只係不斷談論個仔，我就覺得好冇趣味，愛一個人要咁先可以一生專注。</spanclass></spanclass></p><p><spanclass>浪漫毋須刻意 &#13;<br> <b> 記：</b> 你係咪一個好鍾意浪漫嘅人？&#13;<br> <b> 許：</b> 我唔係咁識去營造浪漫，自然流露就會，我舉個例，好似凌晨三點，我要換車胎，嗰晚雨好大，佢一直陪住我整車，我就會覺得好浪漫，寧願嗰晚有十幾條車胎要換。&#13;<br> <b> 記：</b> 你講嘅例子，係咪發生過喺你同Sammi身上呢？&#13;<br> <b> 許（笑得很甜）：</b> 我都話舉例咯！&#13;<br> <b> 記：</b> 頭先你話唔想有細路，如果婚前或婚後意外有咗，你會點？&#13;<br> <b> 許：</b> 有意外梗係另當別論。&#13;<br> <b> 記：</b> 咁你同你「好朋友」，究竟邊個負責做安全措施，係咪由你戴安全套？&#13;<br> <b> 許（思量一會，面露尷尬笑容）：</b> 總之我有辦法。</spanclass></p></body></html>