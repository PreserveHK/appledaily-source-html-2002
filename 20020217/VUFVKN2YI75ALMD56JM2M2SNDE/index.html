<html><header><meta charset="utf-8"><title>鹿兒島初午祭馬仔大晒</title></header><body><h1>鹿兒島初午祭馬仔大晒</h1><p>踏入馬年我馬仔真係威到盡，個個都當我如珠如寶，以我嘅嘜頭生產嘅產品成為搶購對象，「馬氣」指數勁升！不過講到得寵，始終唔及我在鹿兒島嘅兄弟，話說每年春天鹿兒島的隼人町都會舉行初午祭，啲人類都會將鈴鐺、綵帶掛滿在我班兄弟嘅身上，然後巡遊上街，祈求來年事業順境、五穀豐收及家宅平安，每年都會成為全市焦點，而今年嘅威威日期已定於3月3日。&#13;<br>&#13;<br>記者：陳珮娟&#13;<br>部分圖片：鹿兒島縣香港事務所、日本觀光振興會</p><p><spanclass><fontstyle>着住五色護胸甲威到盡  &#13;<br> 至於初午祭舉行之時，我在鹿兒島嘅兄弟，會代表不同機構，由上午9時30分開始，魚貫地從鹿兒島神宮出發，聯同人類組成嘅馬隊，一邊跳舞，一邊走上街。而參加嘅組別共有22隊，每隔15分鐘便有另一隊出發，直至最後一隊於2時15分出場為止。每組馬隊，除了我嘅馬兄弟之外，亦有約20至100人，不過佢哋只係陪襯性質，我嘅馬兄弟才是主角。那天，我嘅22個兄弟都會被人類打扮一番，頸上纏着鈴鐺，還安放了用黑檀木做的馬鞍，馬鞍上用了金和銀做裝飾，在太陽照耀下閃個不停。不過最厲害的，還是胸前那幅五色的護胸甲，用金屬及彩布做成，有點像中國少數民族的服飾。總之，在初午祭上，實在威到盡！至於那群作為綠葉嘅人類，亦都非常落力，佢哋會一邊敲鐘、打太鼓、彈三味線、一邊與我嘅馬兄弟一起跳舞，我兄弟的馬蹄聲與他們的樂器聲令隼人町熱烈喧鬧，所以每年都會吸引到20至30萬人親臨參觀。</fontstyle></spanclass></p><p><spanclass><fontstyle>浸砂浴溫泉健美一流  &#13;<br> 睇完那一個令我哋馬仔家族威到盡嘅節日後，一定要介紹一下鹿兒島這個咁尊敬馬仔嘅地方。好多人以為鹿兒島係一個島，其實她屬九州的一部分，位處日本的南部，鹿兒島最著名的地方是其火山地形以及延綿2,600公里的海岸線。要選鹿兒島必到之地，則首推櫻島活火山，與鹿兒島市只相隔着錦江灣的櫻島火山，曾爆發過30次以上，可以乘渡輪前往遊覽。另一個必須要到的地方則是指宿的砂浴溫泉。浸砂浴溫泉，可以身穿浴衣，在熱呼呼的沙中焗身約10分鐘，感覺跟一般水質溫泉又不同，對健康及美容均有功效！</fontstyle></spanclass></p><p><b> 山川天然砂溫泉</b> &#13;<br> 地址：鹿兒島縣山川町福元3339-3&#13;<br> 電話：(81)99-3352669&#13;<br> 交通：JR山川站再駕車約15分鐘&#13;<br> &#13;<br> <b> 初午祭</b> &#13;<br> 舉行日期：2002年3月3日&#13;<br> 地點：鹿兒島神宮&#13;<br> 時間：9:00a.m.舉行法事&#13;<br> 9:30a.m.第一匹向神佛貢獻的馬出發&#13;<br> 2:45p.m.第22匹（亦是最後一匹）馬出發&#13;<br> 4:00p.m.初午祭結束</p><p><spanclass><fontstyle>初午祭源自一個夢  &#13;<br> 隼人町的初午祭，每年的舉行日子都不同，並以中國的農曆為準則，揀選最接近農曆正月18日的星期日舉行，今年的舉行日期為3月3日。其實早在457年前（約1543年），已經有第一次的初午祭舉行。原來在室町時代，當年的皇帝做了一個不可思議的夢，夢中他見到一個自稱為馬頭觀音的白髮老翁，他告知殿下，若他能夠為他興建神社，牛和馬便會成為神社的守護神。翌日，皇帝將這個怪夢告知八幡宮神宮的2位高僧，卻發現他們亦做了同一個夢，於是乎決定興建祭堂及舉行以馬為主角的初午祭，而由於這個怪夢是發生於農曆1月18日，所以初午祭便決定在這天附近的日子舉行。&#13;<br> &#13;<br> <b> 出門提一提</b> &#13;<br> 簽證：持BNO、特區護照及CI者遊日本均須簽證。查詢電話：25221184（日本領事館）。&#13;<br> &#13;<br> 機票：乘日本航空由香港至鹿兒島（每星期兩班），來回機票價約$4,350（17日有效期），查詢電話：23900421（學聯旅遊）。&#13;<br> &#13;<br> 住宿：鹿兒島SunRoyal酒店，宿費由8,800至14,300円（約510至830港元）。&#13;<br> 地址：鹿兒島市與次郎1丁目8番10號&#13;<br> 電話：(81)99-2532020&#13;<br> 傳真：(81)99-2550186&#13;<br> &#13;<br> 旅遊諮詢：查詢電話：28771696（鹿兒島縣香港事務所）?(81)99-2862997（鹿兒島觀光課）&#13;<br> &#13;<br> 交通：從國分市乘JR日豐本線特急至隼人町下車。</fontstyle></spanclass></p></body></html>