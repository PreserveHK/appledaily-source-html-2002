<html><header><meta charset="utf-8"><title>柏金遜病漢急需14萬療費</title></header><body><h1>柏金遜病漢急需14萬療費</h1><p>六十多歲的柏金遜病患者孔興滿臉無奈地說：「有時凌晨三、四點都會抽筋痛醒，要食抽筋丸，嗰晚就冇得瞓，最慘連累老婆第二朝冇精神返工，呢啲情況發生得愈嚟愈密。」<br> &#13;<br> <spanclass>「希望快啲做手術」 &#13;<br> 柏金遜症屬於腦部退化疾病，可怕之處是在不知不覺間，逐步侵蝕興叔的活動能力，持續出現四肢顫抖、僵硬及動作遲緩等病徵，即使吃藥亦不奏效，興叔往往二十四小時都要與病魔角力。&#13;<br> 二十年的抗病歷程，不僅令他身體感到勞累，就連僅有的一點意志亦被磨滅殆盡。&#13;<br> 「我嘅情緒愈嚟愈低落，成日會胡思亂想，感到生不如死，每一日都好似過得好慢咁，好驚終有一日會差到癱咗，咁樣落去做人重有乜用呢？所以我真係好希望可以快啲做手術。」藥力剛過的興叔說話時，雙手又再開始抖動。&#13;<br> 以往只能依靠藥物治療的柏金遜症，現可透過一項名為深部腦刺激的嶄新手術，在腦部植入電極，產生微量電流刺激引致發病的病灶，達致遏止顫抖的效果，成功率極高。患者接受手術後，一般可以減少一半服藥量，甚至完全停藥。&#13;<br> 對於興叔而言，手術已成為他重獲新生的唯一希望，然而一家三口生計只靠任職倉務員的妻子維生，女兒仍在學，他根本無法自行掏出約十四萬元支付購買電極的費用，急待善長伸出同情之手。&#13;<br> 捐款編號：C0706&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>