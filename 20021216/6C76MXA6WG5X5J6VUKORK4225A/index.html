<html><header><meta charset="utf-8"><title>香里奈玩電腦要除衫</title></header><body><h1>香里奈玩電腦要除衫</h1><p>我羅拉近排十分睇好日本藝能界新星香里奈，佢拍常盤貴子嗰套《漂流教室》嗰陣，扮大癲大肺嘅喪女非常搶鏡，人又夠甜，睇嚟佢下年一定紅硬。話口未完，最近香里奈就幫NEC電腦拍咗個「美人出浴篇」廣告，聽講佢拍攝期間好識得𠱁現場工作人員嘅歡心，重即場表演連食二十嚿海膽嘅「絕技」，你都咪話唔嚇人！</p></body></html>