<html><header><meta charset="utf-8"><title>周末遊車河：西沙　榕樹澳<br>釣魚捉螺玩爬山車</title></header><body><h1>周末遊車河：西沙　榕樹澳<br>釣魚捉螺玩爬山車</h1><p>平日去西貢食海鮮，一般都會沿西沙公路直入，條路行到爛，都唔覺有咩特別喎！但原來只要有心尋覓，你會發現西沙公路除咗有吐露港的明媚風光外，其實重暗藏多個玩樂點。好動的人可以去榕樹澳玩高速爬山車，再搭駁艇上魚排釣魚，好靜的人又可以選擇喺企嶺下新圍捉螺兼漫步堤壩，再唔係又可以去泥涌垂釣後飽餐一頓。不過如果你有一整日時間，就梗係成家人一次過玩齊上述活動啦！&#13;<br>&#13;<br>記者：尹珊珊　攝影：伍慶泉&#13;<br>車輛提供：環宇汽車（25200636）</p><p><spanclass><fontstyle>第1站：泥涌碼頭飽覽景致盡享美食  &#13;<br> 西沙公路近泥涌一段路，不嬲都有唔少人專程來光顧呢度的露天茶座，不過平時大家都只會喺對面的露天停車場泊低架車，但就好少人留意到巴士站候車亭側邊的小路，原來別有洞天。進入呢條小路後，行兩步就可以見到一整片石灘，吐露港海天一色的明媚景致就在眼前。再往前行到盡頭，經過聳立喺海邊的粉紅色小屋，就可以見到泥涌碼頭，平時這裏有不少識途老馬的釣魚郎，專程老遠來這碼頭釣魚，有心人請自備釣魚用具，要不然看着遊人在石灘旁漫步，風箏在藍天上飄呀飄呀，益發感受到一份與世無爭的閒情，人也變得特別心曠神怡。&#13;<br> &#13;<br> <b> 彩軒園林茶館</b> &#13;<br> 地址：西貢北西沙路十四鄉泥涌碼頭&#13;<br> 電話：26333377&#13;<br> &#13;<br> <b> 泊車小貼士：</b> &#13;<br> 在泥涌巴士站有一個大型露天停車場，約提供40個車位，但咪表必須使用易泊卡。</fontstyle></spanclass></p><p><spanclass><fontstyle>第2站：企嶺下新圍捉螺釣魚一樂也  &#13;<br> 離開泥涌後，再將車駛回西沙公路往十四鄉方向，途經大洞村及西徑村，駛約5分鐘後，在左手邊可以看到企嶺下新圍的路牌，跟着往左轉直入駛進一條大斜路，到了盡頭後可將車泊在空地上，然後下車往右邊徒步直行，沿途你會看到不少樹林花草。大約5分鐘後會見到一間荒廢的小屋，再往左邊的小路直入，便到達了一個清澈見底的淺灘。呢個時候你可以走近水邊徒手捉螺，聽聞假日重有好多人來玩遙控模型船，無興趣的話可步過淺灘，再爬上用大大小小石塊砌成的堤壩上，觀賞一片寧靜清澈的海水，感受微微帶涼的海風，有相機就梗係要拍番張靚相呢！至於放喺車廂尾套釣魚工具，𠵱家亦可以再度大派用場。&#13;<br> &#13;<br> <b> 泊車小貼士：</b> &#13;<br> 到了假日，村口會塞滿車輛，你可以將車泊喺遠少少到企嶺下老圍，對開有個露天停車場，大約可提供25個車位，然後再徒步返回企嶺下新圍，需時約15分鐘。</fontstyle></spanclass></p><p><spanclass><fontstyle>第3站：榕樹澳玩爬山車享受高速刺激  &#13;<br> 經過一輪比較靜態的戶外活動後，係時候要舒展一下筋骨。將車駛離企嶺下新圍後，沿西沙公路往北潭涌方向一直駛約10分鐘，經過企嶺下老圍，唔使幾耐就可以見到轉入榕樹澳路的路牌，左轉後往前駛約20分鐘，便可以到達榕樹澳村。今日遊車河的壓軸好戲，就係到村口的龍村樂一站式玩足半日。首先你可以租番架四驅爬山車﹙收費為每半小時$100﹚，在佔地三萬呎的爬山車場內一展身手，享受時速最高50km/h所帶來的刺激，就算本身唔識揸車亦都無有怕，事關呢種小型爬山車極容易控制，只要左手緊握煞車掣、右手負責畀油同收油，兼且識得控制軚盤向左右轉動，咁就已經可以順利駕駛。接住你重可以經車場直入，在一大片遙控飛機場上放飛機，不過設備要自己帶，又或者可以趁住水退，結伴走到海邊捉蜆。最後，你重可以經負責人安排下，坐駁艇前住榕樹澳對開的魚排，延續垂釣樂，好彩的話重可以為夜晚餐BBQ加餸㖭！&#13;<br> &#13;<br> <b> 泊車小貼士：</b> &#13;<br> 龍村樂門口設有大量免費車位提供。</fontstyle></spanclass></p><p><b> 龍村樂</b> &#13;<br> 地址：西貢西沙公路榕樹澳村34號地下&#13;<br> 電話：97104033&#13;<br> 開放日期：逢星期六、日及公眾假期&#13;<br> 開放時間：﹙BBQ區﹚上午11時至凌晨2時﹙爬山車場及魚排﹚正午12時至下午6時</p><p>外籍夫婦Craig同Louise雖然喺附近居住，但原來係頭一次來榕樹澳路散步，問到印象如何，兩人都異口同聲咁話：「呢度好舒服，一點都唔似香港，真係後悔咁遲先發現到。」Louise重猛讚條路好易行，就算推住BB車都唔覺辛苦。</p><p><b> 駕駛貼士：</b> &#13;<br> 要入榕樹澳村，必須經過榕樹澳路，由於此路路面又長又窄又多彎位，重係單線雙程行車，故唔熟路就最好慢慢揸，將車速維持30至40咪就最安全。至於每逢星期六晚，傳聞會有唔少飛車黨在西沙公路出沒，兼且又多差人捉快車，記住要留意車速了。</p></body></html>