<html><header><meta charset="utf-8"><title>海外車訊：<br>豐田Wish專攻年輕人市場</title></header><body><h1>海外車訊：<br>豐田Wish專攻年輕人市場</h1><p>響東京車展舉行前夕，我哋曾率先披露過豐田Wish多用途七人車，想唔到廠方咁進取，經已鐵定響12月上旬正式投產販賣，以爭奪年輕嘅MPV市場。雖然車迷暫時未能親身接觸到呢部新一代車款，惟我哋有幸取得廠方關於Wish嘅第一手「社內秘」資料，𠵱家就讓各位車迷先睹為快啦！&#13;<br>特約記者：李勤</p><p><spanclass><fontstyle>賣相富活力有朝氣  &#13;<br> 當廠方初次公開Wish消息時，筆者第一個感覺係新車造型帶有點Estima(即港版Previa)嘅影子，兼且會係衝着本田Stream而來。而呢部全新豐田Wish嘅外形，廠方刻意包裝得低斜帶有活力感，而一對炯炯有神嘅雙圓車燈，匹配扁長鑲有銀白框邊嘅鬼面罩，都好吸引㗎！&#13;<br> &#13;<br> <spanclass><fontstyle>兩台引擎各有所長  &#13;<br> 新車擁有一個低矮地台結構，不僅令車廂空間變得寬敞，重有低重心穩定嘅作用。另備有1.8公升及頂級2.0公升型號，前者配有4前速自動波，後者則以CVT無段變速自動波作組合，除轉檔利落順滑外，重有慳油低廢氣排放嘅好處㗎！目前，代理嘅Previa同Picnic銷量咁好，唔知佢哋會否考慮引入呢？</fontstyle></spanclass></fontstyle></spanclass></p><p><spanclass><fontstyle>車廂多變有Walk-through方便  &#13;<br> 講到車廂三排七座位組合，以劇院式鋪排令乘客有廣闊嘅視野外，中後排重可以完全收摺放平，令尾廂容量倍增；再者，兩排座椅重可以演變成卧鋪㖭！另外，由於一套自動波放置響中控台關係，更令座席之間可有Walk-through嘅方便㗎！&#13;<br> &#13;<br> <spanclass><fontstyle>豐田Wish1.8X規格  &#13;<br> 引擎：1794cc直4DOHC&#13;<br> 馬力：132ps/6000rpm&#13;<br> 扭力：17.3kgm/4200rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱；（後）扭力連桿&#13;<br> 制動：（前）透氣碟；（後）鼓式（ABS）&#13;<br> 輪胎：195/65R15&#13;<br> 尺碼：4550×1695×1590mm&#13;<br> 軸距：2750mm；車重：約1300kg&#13;<br> 平均耗油：14.4km/L&#13;<br> 0?00公里：12.1秒&#13;<br> 新車售價：約港幣16萬起</fontstyle></spanclass></fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>本田Stream1.7  &#13;<br> 引擎：1668cc直4SOHC&#13;<br> 馬力：130ps/6300rpm&#13;<br> 扭力：15.8kgm/4800rpm&#13;<br> 尺碼：4550×1695×1590mm&#13;<br> 軸距：2720mm&#13;<br> 車重：1350kg&#13;<br> 新車售價：$138,800起&#13;<br> 查詢：合群汽車（23802231）&#13;<br> 簡評：取向時尚年輕化嘅家庭MPV，除三排座椅實用多變外，勝在賣相討好易受落。</fontstyle></spanclass></fontstyle></spanclass></p><p><spanclass><fontstyle>日產Prairie2.0  &#13;<br> 引擎：1998cc直4DOHC&#13;<br> 馬力：147ps/6000rpm&#13;<br> 扭力：20.2kgm/4000rpm&#13;<br> 尺碼：4575×1695×1630mm&#13;<br> 軸距：2690mm&#13;<br> 車重：1480kg&#13;<br> 新車售價：$158,800起&#13;<br> 查詢：合誠汽車（23688235）&#13;<br> 簡評：針對家庭客為大前提，賣相成熟吸引，而電動趟門及雙截式尾門組合，既方便乘客上落，提存物件亦見容易。</fontstyle></spanclass></p></body></html>