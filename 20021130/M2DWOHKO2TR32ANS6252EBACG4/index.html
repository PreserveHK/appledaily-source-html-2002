<html><header><meta charset="utf-8"><title>PS2《SDGUNDAMG-GENNEO》又炒過</title></header><body><h1>PS2《SDGUNDAMG-GENNEO》又炒過</h1><p>終於到咗11月28日呢個機迷大出血嘅日子，PS2同日推出嘅遊戲有《SDGUNDAMG-GENNEO》、《雷朋三世》、《DARKCHRONICLE》、《TheKingOfFighter2000》、《NBALIve2003》、《TalesOfDestiny2》、《MemoryOff》，真係數埋都有3、4隻要買，其中《SDGUNDAMG-GENNEO》雖然有行貨，但係都難逃被炒起嘅命運，星期三中午賣緊$320左右，到6至7點已經升到$450喇。而《TalesOfDestiny2》可能因為遲吓會有中文版，所以銷情一般，市價約$320-$340，《KOF2000》就慘啲，由於隻Game係翻出之作，所以反應麻麻，好多地方都賣到3百有找，而《雷朋三世》同《NBALIve2003》由於冇行貨關係，市價都要約$380-$450左右。</p><p><spanclass><fontstyle>EA力撐XBOX亞洲版行貨Game又出招  &#13;<br> XBOX行貨推出冇耐，EA不但喺當日有成4款遊戲跟機同步見街，到咗前兩日更加有中文版遊戲推出，今次中文化嘅係《MetalOfhonor~FrontLine》，而《NBALIve2003》、《JamesBond007NightFire》都已經推出，有興趣不妨落舖睇睇。</fontstyle></spanclass></p><p><spanclass><fontstyle>GC《MetroidPrime》銀河戰士叫好  &#13;<br> 機齡有番咁上下，相信都聽過同玩過當年紅白機磁碟機大作《銀河戰士》，隻Game繼N64版之後，最新作已經喺GC上登陸，隻Game今次變成DoomLike玩法，即係變成第一身射擊，不過唔知係咪因DoomLike關係所以推出咗美國版先，日本版要等到出年2-3月先出，有興趣不妨買美版玩住先。</fontstyle></spanclass></p></body></html>