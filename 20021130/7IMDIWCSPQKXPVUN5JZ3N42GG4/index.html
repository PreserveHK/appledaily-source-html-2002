<html><header><meta charset="utf-8"><title>　　郭鶴年自稱非洲人 - 李八方</title></header><body><h1>　　郭鶴年自稱非洲人 - 李八方</h1><p>本身係福州人嘅嘉里集團主席郭鶴年，噚日竟然話自己係非洲人！話說近期好少出現公開場合嘅「糖王」，噚日好畀面出席「閩港經濟論壇」，攝影記者咁耐冇見「糖王」，當然搏命謀殺菲林，點知「糖王」即刻話：「我是非洲人，你拍我照就是攝我魂魄。」嚇到攝記都窒一窒。郭鶴年突然又爆一句：「完蛋了。」原來佢派晒卡片，助手去攞咗好耐都未返，福建省副省長曹德淦又出到嚟接佢；曹省長好識做，接咗佢入貴賓室，再派個馬仔幫佢等卡片。&#13;<br> （圖）福建省副省長曹德淦（左）扶住郭鶴年入貴賓室。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>