<html><header><meta charset="utf-8"><title>老公爛滾罰4000萬<br>籮霸婚前協議明恰班仔</title></header><body><h1>老公爛滾罰4000萬<br>籮霸婚前協議明恰班仔</h1><p>籮霸珍妮花洛庇絲（JenniferLopez）盛傳好快就會同未婚夫班亞弗力（BenAffleck）結婚，由於呢位女歌手曾經離過兩次婚，所以吸取咗唔少教訓，今次醒目好多，重一早搵律師起草一份婚前協議書畀班仔簽！不過籮霸呢份協議，擺到明係益晒自己。<br> &#13;<br> <spanclass>自己唔使罰 &#13;<br> 籮霸之前嘗過兩段失意嘅婚姻，所以佢今次同班仔約法三章，講到明若然班仔去滾或者有乜行差踏錯導致離婚，會罰款五百萬美金（約三千九百萬港元）！不過籮霸兩次離婚都係因為自己有外遇，但條例又冇話佢去勾佬要罰錢喎！除此之外，今次協議籮霸重列出好多苛刻嘅婚姻守則，要班仔跟到足，呢段感情邊個做主導，相信都唔使我羅拉多講大家都知喇啩！<br> &#13;<br> <spanclass>幾乎衰高買 &#13;<br> 另外，籮霸可能近排因為籌備婚事搞到暈陀陀，早兩日居然差啲被人拉番差館！點解呢？話說上個禮拜籮霸一個人走咗去shopping，點知佢揀完晒啲嘢之後，二話不說就拎住大袋細袋咁走人，其後籮霸出咗門口，先發覺自己唔記得畀錢，於是佢即刻衝返入去搵店員，好彩籮霸係間舖頭嘅熟客，否則佢又俾人誤會係雲露娜維達（WinonaRyder）第二嘞！</spanclass></spanclass></p></body></html>