<html><header><meta charset="utf-8"><title>股海實戰錄：恆指12月更上層樓</title></header><body><h1>股海實戰錄：恆指12月更上層樓</h1><p>好友真係唔易做，好多時都要先天下之憂而憂。以色列人在肯雅遭恐怖分子襲擊事件，好易令人產生其他聯想，對金融市場氣氛有害而無益，雖然周四晚美股感恩節假期休市，未見到反應，但港股好友噚日就明顯煞車，不敢冒進，恒指早市在10080水平拉鋸，雖然午市一度發力抽回10120之上，可惜尾市有基金調整投資組合，沽恒生（011）買中銀（2388），應付下周一恒指正式更換成份股，令恒指跌多50餘點，最後收10069，跌77點，但期指收10135，高水66點，反映真實嘅一面。<br> &#13;<br> <spanclass>月線圖技術轉佳 &#13;<br> 尾市咁樣搞一搞，恒指日線圖變成陰燭，幾乎變成利淡嘅「穿頭破腳」，全周則僅升5點，但月線圖影響不大，仍是大陽燭，11月共升629點，升幅6.66%，月線圖技術轉佳，加上年尾例旺，12月港股可看高一線，倉內恒指Call輪9552繼續持有。&#13;<br> 意科（243）破阻力位後，噚日繼續上升，0.22元短線目標下周應可達到，繼續持貨上望，止賺位暫定於0.21元。&#13;<br> 品質（203）昨日升後整固，跌至2元即見反彈，最後收2.05元，微跌一個價位，原先打算在2至2.025元水平補回周四所沽的5萬股，但假期前不想增加持貨量，留待下周一觀察後再行動。&#13;<br> 趙飛雲</spanclass></p></body></html>