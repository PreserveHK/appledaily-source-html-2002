<html><header><meta charset="utf-8"><title>　　北大美女主持教展 - 李八方</title></header><body><h1>　　北大美女主持教展 - 李八方</h1><p>十六大之後，四位中央政治局常委──胡錦濤、吳邦國、黃菊、吳官正，以及朱總，都係清華大學畢業生。噚日清華嘅競爭對手北京大學，來港喺灣仔中環廣場搞咗個一連三日嘅「北京大學教育展」，展出北大嘅科研成果同百年威水史。點知記者會上，有人問咗個頂心頂肺嘅問題：比起清華高官如雲，北大出產嘅高官寥寥可數，有冇感到不是味道？&#13;<br> 北大黨委書記閔維方不慌不忙，大數北大有幾多人才、幾多重點研究項目，又保證二○一五年會躋身世界一流大學，最後更大方祝賀「兄弟院校」嘅成就；呢位放過洋嘅史丹福博士，面對傳媒果然有一手。值得一讚嘅係大會搵咗一位美女做主持，呢位就讀北大國際關係四年級、來自哈爾濱嘅耿姝，正在中央台第四台兼職做節目。&#13;<br> （圖）耿姝（中）可算係北大之花，連教授、博士都爭住同佢合照。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>