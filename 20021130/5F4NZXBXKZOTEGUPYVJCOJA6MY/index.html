<html><header><meta charset="utf-8"><title>自煮新場開Party</title></header><body><h1>自煮新場開Party</h1><p>採訪這個新場當日，遇上一班十幾二十歲嘅嘩鬼，原來惕仔下月往加拿大讀書，成班Friend諗住同佢搞Party餞行，當中最多計仔的思慧，喺銅鑼灣發現新開張的自煮天地，可以Book房自己煮嘢食，重親自下廚炒幾味畀佢留下深刻紀念……	&#13;<br>&#13;<br>記者：梁佩芬　攝影：陳穎</p><p>今次介紹的TowngasAvenue，可以說是一間新餐廳，是一間私房菜館，又可以是一間私人開P場地，因為你可以與一般餐廳般叫餸食飯，又可以買餸請大廚煮，亦可以買餸後自己嚟煮番幾味都得，是近期最具創意的新「食肆」。&#13;<br> 餐廳大廚由五星級酒店、意大利餐廳過檔來，卻選用明火煮食，即如中菜般，注重鑊氣，可說是以中式煮法的西餐，所以即使你沒有任何準備走入TowngasAvenue，亦可以將這頓飯餐放心交給他們，因為賣相極佳的佳餚，亦一樣與屋企媽媽般，所有食物不含味精，絕對健康。&#13;<br> &#13;<br> <spanclass><fontstyle>3種食法任君擇  &#13;<br> 這間新餐廳有兩個Party房，有齊明火煮食爐、焗爐、餐具及電視機。小的可容納六至七人，消費由$2,500-$3,000，大的最多18人，消費$4,000-$4,500，價錢隨客人所選擇而不同。一般可分為三種：</fontstyle></spanclass></p><p><b> 1.自己買餸自己煮</b> &#13;<br> 全部材料及煮食都是「食自己」，餐廳提供場地、餐具、煮食設備及布置等，適合鍾意煮嘢食一族，亦可自己設計菜式，叫餐廳準備材料，唔使自己買咁麻煩。&#13;<br> &#13;<br> <b> 2.買埋材料有大廚幫手</b> &#13;<br> 自己買材料或直接於餐廳購買都得，但嫌自己下廚天份稍遜，可請大廚從旁協助，好似惕仔佢哋，都叫咗大廚Micheal幫手，免得雞手鴨腳，一頓飯就此泡湯。&#13;<br> &#13;<br> <b> 3.蹺埋隻手等食飯</b> &#13;<br> 買餸、煮飯及設計菜式都由餐廳一手包辦，大廚在房內即場烹調，適合懶惰一族。</p><p><spanclass><fontstyle>酸甜不膩  &#13;<br> 用西梅油醋汁代替沙律醬，令經酥炸的大蝦咬落不油膩。酥皮薄脆，龍蝦肉爽甜不乾，頭盤之選。</fontstyle></spanclass></p><p><spanclass><fontstyle>有助消化  &#13;<br> 開魚膠粉時，以香檳代替水，除啫喱食落有濃郁香檳味道之外，連裏頭生果也沾上酒味。香檳帶些酸性，飯後吃一個，有助消化。</fontstyle></spanclass></p><p><spanclass><fontstyle>份量不足  &#13;<br> 鴨胸是全隻鴨脂肪最低的地方，去皮後連肥肉也沒有，香燒毋須用油，醬汁更選用葡萄酒製造的忌廉薯砵酒，糖份較少，更加健康，可惜做大盤稍嫌份量太少。</fontstyle></spanclass></p><p><b> TowngasAvenue</b> &#13;<br> 地址：銅鑼灣百德新街59-65號地下&#13;<br> 電話：23672708&#13;<br> 營業時間：11:00am-11:00pm</p></body></html>