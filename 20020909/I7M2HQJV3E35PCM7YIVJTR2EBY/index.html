<html><header><meta charset="utf-8"><title>數碼影音：香港搶飲頭啖湯<br>富士xD卡數碼相機起革命</title></header><body><h1>數碼影音：香港搶飲頭啖湯<br>富士xD卡數碼相機起革命</h1><p>富士在八月曾公布推出全新記憶媒體xD-PictureCard，兼且將推出三大對應新機，而最早一款FinePixA303都要昨日（9月8日）先喺日本推出，香港卻搶飲頭啖湯，率先在前日（9月7日）會展舉行嘅日本節上，一次過Show晒咁多款新機。筆者當然唔會錯過實地測試嘅機會，即管睇吓富士今次記憶卡革命能否成功。&#13;<br>&#13;<br>記者、攝影：徐影龍&#13;<br>ImageGirl：Kelly</p><p><spanclass><fontstyle>富士xD卡產品價錢一覽  &#13;<br> 16MB：約$110&#13;<br> 32MB：約$160&#13;<br> 64MB：約$300&#13;<br> 128MB：約$550&#13;<br> 讀取器：約$300&#13;<br> PCMCIA轉換卡：約$340</fontstyle></spanclass></p><p><spanclass><fontstyle>全球最細比SIM卡稍大  &#13;<br> 當富士公布xD-PictureCard（以下簡稱xD卡）規格時，的確令各大廠商及用家感到震驚，因xD卡包含三大劃時代特點：全球體積最細、全球容量最高（預計可達8GB）及抄寫速度最快（64MBxD卡每秒3MB），應用範圍不再局限數碼相機，憑住體積細小，令對應機種如PDA、DV、MP3Player等機身都可因而大幅縮細，在未來絕對佔盡優勢。&#13;<br> xD卡屬富士及Olympus共同開發嘅產品，兩間廠商除同時推出16、32、64同128MBxD卡外，重會以自己牌子推出記憶卡讀取器及PCMCIA轉換卡，Olympus更宣布推出熱昇華打印機P-200專用嘅CF轉換器，睇嚟兩間大廠將合力勁推xD卡產品，不過目前只有富士呢三款對應新機，香港約十月尾先有行貨到，而Olympus亦未有xD卡新機嘅消息，想睇xD卡點大放異彩，相信最快都要等到2003年。</fontstyle></spanclass></p><p><spanclass><fontstyle>S304新手滿足高手免問  &#13;<br> 富士三部新機均令人有眼前一亮感覺，因為設計上刻意減低機身重量，而呢部S304雖屬體積最大，不過絲毫不覺沉重，加上繼承6900Z及S602之優良手握位設計，長時間拍攝都冇咁易手震。&#13;<br> &#13;<br> <b> 四千有找抵玩</b> &#13;<br> 雖然S304屬S602後繼版本，不過就抽走S602大部份進階機能，包括放棄SuperCDD、取消閃燈熱靴、光圈及快門先決模式及15秒特慢快門等，機價因而由五千幾蚊大幅下降至三千幾蚊，入門用家除可着眼於324萬有效CCD外，重有六倍光學變焦及使用鏡頭轉接環等優點，不過反轉嚟講，用開S602嘅進階用家就暫時毋須考慮新機嘞。&#13;<br> &#13;<br> <b> 改用2A電更方便</b> &#13;<br> 三部新機都由專用鋰電改為使用2A筆芯電，除補充方便，耗電設計亦經改良，就算啟動閃光燈及LCD，只靠四粒2A電都可拍攝300張相片。另外據小道消息稱，富士將更改S602之DualSlot設計，抽起CF槽，改為對應xD卡及SmartMedia。&#13;<br> &#13;<br> <b> FinePixS304規格表：</b> &#13;<br> CCD：324萬像素&#13;<br> 變焦：6×光學加最高3.2×數碼&#13;<br> 快門：3至1/1,500秒&#13;<br> 體積：99.7×77.3×69.3mm&#13;<br> 重量：295g（不包電）</fontstyle></spanclass></p><p><spanclass><fontstyle>A202賣相型仔賣價抵玩  &#13;<br> 雖然A202係三部機中像素最低之型號，只配有二百萬像素CCD，不過煞食賣價可謂A202首要搶客絕招，香港行貨約賣$1,500，成為全港最平二百萬像素新機，可望迅速擴大市場佔有率，直接令xD卡更為普及。好多內置64MB嘅流動WebCam都差不多要成千蚊，咁不如加幾百蚊買部A202，起碼相片質素高出幾班、部機型仔兼感覺實淨得多。&#13;<br> &#13;<br> <b> 超輕巧掛頸都得</b> &#13;<br> 實際測試A202時，首先係十分似一部傳統傻瓜機，而且機身畀人一種「輕飄飄」感覺，冇錯係攜帶方便甚至掛頸用都得，不過單手操控時就較難穩定得到，容易發生對錯焦或手震情況。&#13;<br> &#13;<br> <b> FinePixA202規格表：</b> &#13;<br> CCD：200萬像素&#13;<br> 變焦：最高2.5×數碼&#13;<br> 快門：1/2至1/1,000秒&#13;<br> 體積：98.5×64.5×40.5mm&#13;<br> 重量：132g（不包電）</fontstyle></spanclass></p><p><spanclass><fontstyle>A303三百萬級機黑馬  &#13;<br> A303定位可謂介乎S304及A202之間，配備S304一樣之324萬像素CCD，相片解像度最高為2,048×1,536，不過光學變焦由六倍改為得番三倍，機身設計同樣輕巧的骰，不過就唔及A202咁型仔搶眼。&#13;<br> &#13;<br> <b> 快門速度最高</b> &#13;<br> 三款機完全攻陷中下級機種市場，要強、要型、要平悉隨尊便。值得一提係A303擁有三部機中最高嘅快門速度，達到1/2,000秒，加上設有自動鏡頭保護蓋，令A303在三部機中有番自己嘅特色，而且賣價約2,500，在三百萬像素級市場頗具競爭力。&#13;<br> &#13;<br> <b> FinePixA303規格表：</b> &#13;<br> CCD：324萬像素&#13;<br> 變焦：3×光學加最高3.2×數碼&#13;<br> 快門：1/2至1/2,000秒&#13;<br> 體積：97×63.9×34.3mm&#13;<br> 重量：145g（不包電）</fontstyle></spanclass></p></body></html>