<html><header><meta charset="utf-8"><title>　　霍大班講笑有一手 - 李八方</title></header><body><h1>　　霍大班講笑有一手 - 李八方</h1><p>星期日放假，但和黃霍建寧大班（圖）打完波都要返工，無辦法。事關合和胡應湘為港珠澳大橋護航，批評長和系及其主席李嘉誠，令到霍大班星期日都要開記者會。&#13;<br> 霍建寧數口精，估唔到講笑都有一手。話說佢發表完關於建橋的意見後，記者問佢點睇本地固定網絡市場，同電盈如何競爭？係人都知電盈主席李澤楷係佢老細嘅二少，條問題唔易答。但大班就話，佢哋係上市公司，我哋又係上市公司，各有各做，大家都唔知對方點做。&#13;<br> 佢重話有啲雜誌講到佢哋兩人好老友，一齊去滑雪，但照佢所知，李澤楷邊度識滑雪啫，滑雪呢家嘢須好似我哋（霍建寧）呢啲人至掂嘅。&#13;<br> 正當記者信以為真嗰陣，霍大班突然話係講笑，自己都未同「小小超」去過滑雪。佢話，查實自己都唔知李澤楷識唔識滑雪，而自己又「邊有咁好彩」，可以同佢一齊滑雪呢。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>