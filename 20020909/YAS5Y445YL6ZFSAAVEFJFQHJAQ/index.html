<html><header><meta charset="utf-8"><title>零宣傳價值Vs冇家教山寨廠<br>余文樂、蕭正楠掀兩主罵戰</title></header><body><h1>零宣傳價值Vs冇家教山寨廠<br>余文樂、蕭正楠掀兩主罵戰</h1><p>余文樂與蕭正楠近日屢傳不和，二人所屬的兩間唱片公司高層更針鋒相對，展開罵戰。但余文樂和蕭正楠昨日在活動上卻握手表示友好。</p><p>余文樂與蕭正楠昨日一同出席假九龍灣展貿中心舉行的「中銀愛心活力Team」壓軸嘉年華，余文樂在演出後，記者拉攏他與蕭正楠合照，他主動與對方握手。但對於他們所屬的兩間唱片公司對罵，余文樂說：「兩間公司有啲小誤會啫，冇乜大不了，希望大事化小，小事化無啦。」&#13;<br> 蕭正楠則說：「我哋冇芥蒂，頭先阿樂重同我講，叫我唔好放喺心度，可能係公司安排協調唔到，我冇敵視阿樂㗎。」<br> &#13;<br> <spanclass>「攝石人博影相」 &#13;<br> 不過，余文樂所屬環球唱片部經理黃健豪昨日卻在電話中說：「佢哋一邊批評我哋嘅歌手，一邊又喺台下等合照（指蕭正楠），攝石人要博影相，唔通推開佢咩？」而環球唱片總裁陳少寶，昨日在電話中亦說：「第一，係佢哋﹙MusicNation）由頭到尾撩我哋，又話蕭正楠嘅HMV簽名會請我哋啲歌手觀禮，『可怒也』呀，世界上邊有啲咁嘅事！話我哋啲歌星係紙上明星冇料到，咁講令我極度失望，電訊盈科旗下嘅公司，做嘢連山寨廠都不如，冇家教。第二，叫佢哋嘅歌手出嚟跳兩隻舞睇睇，有冇歌藝先，唔好拗咁多啦！第三，環球現階段唔歡迎蕭正楠，佢唔好走埋嚟同我哋啲歌星影相呀。」<br> &#13;<br> <spanclass>「我哋係PCCW」 &#13;<br> 蕭正楠的經理人Blanche昨亦在電話中說：「乜攝位呀？應記者要求影相咋，我哋使唔使借其他人上鏡呀，余文樂係零嘅宣傳價值，話我哋山寨廠？我哋係PCCW（電訊盈科）呀，佢哋鍾意講乜就講乜，Frankie（李進）都不屑出鬥嘴呀。</spanclass></spanclass></p></body></html>