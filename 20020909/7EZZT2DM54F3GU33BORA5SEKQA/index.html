<html><header><meta charset="utf-8"><title>　　何喜華北上去煩惱 - 李八方</title></header><body><h1>　　何喜華北上去煩惱 - 李八方</h1><p>社區組織協會主任何喜華除咗協助內地人來港團聚，亦有向內地遇到官非嘅港人施以援手。不過，愈來愈多香港人搵佢幫手，何喜華就愈感煩惱，因為佢發覺，好難搵到熟悉內地法規嘅律師。最近何喜華決定主動出擊，去咗西安同武漢，搵當地法律專家學者，傾合作事宜。&#13;<br> 八方有個疑問：雖然愈來愈多港人北上，但主要集中廣東上海，好少遠至陝西、湖北省，何喜華為乜事走到咁遠呢？&#13;<br> 何喜華解釋，一方面覺得廣東嘅法律專家不及西安、武漢啲咁勁；另一方面，內地人嘅地域觀冇香港人咁狹窄，準備好隨時面對全國，你搵西安、武漢嘅專家幫港人，佢哋一啲都唔覺有問題。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>