<html><header><meta charset="utf-8"><title>二手快車首選富豪850Turbo</title></header><body><h1>二手快車首選富豪850Turbo</h1><p>響今日嘅二手車推介中，首選一部1994年1手富豪850Turbo，佢動力強勁之餘重有齊各項豪華配備，二手叫價僅為$28,000；另外一部1999年0手豐田Corona，亦適合家庭用家使用，唔使8萬嘅二手叫價亦好吸引。另外，重有其他車款畀你揀，梗有一款啱你心水㗎！&#13;<br>&#13;<br>資料提供：Auto22.com</p><p><spanclass><fontstyle>豐田Corona  &#13;<br> 推介指數：★★★1/2&#13;<br> 車主開價：$78,000&#13;<br> 當年新車價：$169,980&#13;<br> 狄Sir點睇部車？呢部1999年豐田Corona不單止內外有頗佳保養，狀態有如新車一樣之餘，設備重好齊全，例如話合金軨、車門電窗、皮椅、恒溫冷氣、高級音響、桃木裝飾及泊車感應器等等都有，絕對稱得上係一應俱全，而一台2.0公升偈重見慳油好力㖭！絕對能切合家庭用家嘅需要㗎！&#13;<br> &#13;<br> <b> 小資料</b> &#13;<br> 引擎容積：1998cc&#13;<br> 傳動：自動波&#13;<br> 顏色：綠&#13;<br> 行車里數：10,000km&#13;<br> 手數：0&#13;<br> 製造年份：1999年&#13;<br> 首次登記年份：1999年&#13;<br> 牌費：2003年3月</fontstyle></spanclass></p><p><spanclass><fontstyle>富豪850Turbo  &#13;<br> 推介指數：★★★★&#13;<br> 車主開價：$28,000&#13;<br> 當年新車價：$478,800&#13;<br> 狄Sir點睇部車？如果你自問係一個鍾意追求性能表現嘅車迷的話，呢部富豪850Turbo就一定啱你口味，因為佢嗰台2.3公升Turbo偈馬力夠強夠勁之餘，操控表現重一啲都唔差㖭！而且重有齊電窗、皮椅、高級音響、原廠冷氣同合金軨等配備；不過，1994年車未免車齡高咗啲，但勝在二手叫價吸引，值得考慮㗎！&#13;<br> &#13;<br> <b> 小資料</b> &#13;<br> 引擎容積：2319cc&#13;<br> 傳動：自動波&#13;<br> 顏色：白&#13;<br> 行車里數：61,000km&#13;<br> 手數：1&#13;<br> 製造年份：1994年&#13;<br> 首次登記年份：1994年&#13;<br> 牌費：2003年3月</fontstyle></spanclass></p><p><spanclass><fontstyle>鈴木Jimny  &#13;<br> 推介指數：★★★&#13;<br> 車主開價：$65,000&#13;<br> 當年新車價：$119,840&#13;<br> 狄Sir點睇部車？備受車迷歡迎嘅鈴木Jimny，響二手市場上好似呢部1999年嘅筍盤可謂少見；事關佢有齊車門電窗、原廠冷氣、高級音響、合金軨同頭架等等外，而且重有良好保養，狀態好似新車一樣；但可惜牌費只到明年1月，或會因而增添些許考慮因素。&#13;<br> &#13;<br> <b> 小資料</b> &#13;<br> 引擎容積：1298cc&#13;<br> 傳動：自動波&#13;<br> 顏色：綠&#13;<br> 行車里數：60,000km&#13;<br> 手數：1&#13;<br> 製造年份：1999年&#13;<br> 首次登記年份：2000年&#13;<br> 牌費：2003年1月</fontstyle></spanclass></p><p><spanclass><fontstyle>平治SLK230Kompressor  &#13;<br> 推介指數：★★★&#13;<br> 車主開價：$208,000&#13;<br> 當年新車價：$668,000&#13;<br> 狄Sir點睇部車？若然你鍾意響假日載住女友去郊外遊車河，而又喜歡開篷車帶畀你嗰種好Free嘅感覺的話，睇嚟呢部1997年平治SLK230Kompressor就一定啱你口味；佢嗰個電摺硬頂開關容易，而且需時甚短，就連弱質纖纖嘅女士們都可以輕易使用，加上齊全車廂設備及近期二手價大幅回落，可謂極具吸引力。&#13;<br> &#13;<br> <b> 小資料</b> &#13;<br> 引擎容積：2295cc&#13;<br> 傳動：自動波&#13;<br> 顏色：銀&#13;<br> 行車里數：45,000km&#13;<br> 手數：2&#13;<br> 製造年份：1997年&#13;<br> 首次登記年份：1997年&#13;<br> 牌費：2003年1月</fontstyle></spanclass></p><p><spanclass><fontstyle>日產Fairlady300ZX  &#13;<br> 推介指數：★★1/2&#13;<br> 車主開價：$43,000&#13;<br> 當年新車價：$565,000&#13;<br> 狄Sir點睇部車？一直被車迷視為「夢想號」汽車之一嘅日產Fairlady300ZX，今回呢部1993年車二手叫價只係$43,000，兼且重有齊各項設備、特長牌費及市場罕有嘅手波版；但同時易手次數較多之餘，耗油量亦較高，大家要特別留意。&#13;<br> &#13;<br> <b> 小資料</b> &#13;<br> 引擎容積：2960cc&#13;<br> 傳動：手波&#13;<br> 顏色：白&#13;<br> 行車里數：91,600km&#13;<br> 手數：4&#13;<br> 製造年份：1993年&#13;<br> 首次登記年份：1993年&#13;<br> 牌費：2003年10月</fontstyle></spanclass></p><p><b> Auto22.com查詢</b> &#13;<br> 電話：60202022&#13;<br> 電郵：<ahref>service@auto22.com &#13;<br> 網址：<ahref http:> http://www.auto22.com  </ahref></ahref></p></body></html>