<html><header><meta charset="utf-8"><title>麗星「聖誕襪密多驚喜」</title></header><body><h1>麗星「聖誕襪密多驚喜」</h1><p>話咁快聖誕又快到，平日大家坐慣坐熟嘅獅子星號，已經全面增添聖誕氣氛。大家唔好掛住睇各種五顏六色嘅聖誕裝飾，今年，最重要係留意船上嘅聖誕襪，因為由即日起到24號，船上會舉行「聖誕襪密多驚喜」大抽獎。每日均會選出一名幸運兒，從24隻聖誕襪內，揀選其中一隻，聽聞裏面會有驚喜大獎。有幾驚喜？獎品包括雙人「雙子星號」五日四夜豪華海上假期、雙人「雙魚星號」海上假期、雙人「華莎皇后」海上之旅……&#13;<br>另外，乘客亦又可參加「聖誕樹彩球有多少」競猜遊戲，猜中又被抽中的幸運兒，大獎係「獅子星號」四日三夜四人豪華海上假期。總之，呢個聖誕前上「獅子星號」，話唔定會收份大到你笑嘅聖誕禮物。&#13;<br>&#13;<br>記者：黎頌詩</p><p>查詢：23177711（麗星郵輪）&#13;<br> 網頁：<ahref http:> http://www.starcruises.com.hk  </ahref></p></body></html>