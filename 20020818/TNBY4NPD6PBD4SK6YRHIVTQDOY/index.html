<html><header><meta charset="utf-8"><title>兒童天地：<br>揀心水書包　迎接開學日</title></header><body><h1>兒童天地：<br>揀心水書包　迎接開學日</h1><p>唔理你做晒暑期功課未，話咁快9月2日開學大日子，重有兩星期就殺到，係時候買定新書包返學啦！今年書包款式，繼續以護脊書包成為大熱，更新增Colourful圖案，絕對內外兼備；而傳統背囊書包同手拖式書包，亦增加數碼暴龍同爆旋陀螺等大熱圖案，夠晒吸引，𠵱家做小朋友真幸福！&#13;<br>&#13;<br>記者：張穎倫　攝影：陳穎&#13;<br>ImageKids：Rachel、黃皓朗、黃軒朗</p><p><spanclass><fontstyle>手拖式　日日拖住LittleTwinStars  &#13;<br> 呢個書包一樣有護脊功能，但我就特別鍾意佢嘅手拖式設計。太多書嘅時候，呢個手拖式書包有轆同手柄畀我慢慢拖住行，夠晒慳力。呢個粉紅色書包，有埋我最鍾意嘅LittleTwinStars圖案，每日拖住佢返學都開心啲！&#13;<br> &#13;<br> 尺寸：約H41×W42×D19cm&#13;<br> 售價：$219（崇光）</fontstyle></spanclass></p><p><br> &#13;<br> <spanclass><fontstyle>數碼暴龍　今季大熱  &#13;<br> 上年數碼暴龍第二輯嘅書包大賣特賣，今年再接再厲由最新嘅第三輯壓陣，圖案由以前嘅V仔獸，改為今集嘅基爾獸，一樣咁受小朋友歡迎。功能上一樣有護脊設計，但就設有手柄同車轆，主攻手拖功能。再加上拉鏈極之順暢好拉，更內置精美時間表同名牌，確係好睇又好用。&#13;<br> &#13;<br> 尺寸：約H50×W40×D17cm&#13;<br> 售價：$219（崇光）</fontstyle></spanclass></p><p><br> &#13;<br> <spanclass><fontstyle>護脊式　護脊背板　透氣舒適  &#13;<br> 揹住呢個CHIROPAK嘅書包的確非常舒服，事關佢唔單止設有護脊背板，能把書包重量平均分散於臀部及盆骨，以保護脊骨。最正係肩部、胸部、臀部等索帶，都同行山背囊王GREGORY一樣，包得又厚又舒服。內櫳則有兩層間隔，小雜物格方便裝筆，書本則安放在貼背內格。&#13;<br> &#13;<br> 尺寸：約H40×W32×D20cm&#13;<br> 售價：約$459（各大百貨公司）</fontstyle></spanclass></p><p><center> <spanclass><fontstyle>平均分散重量  </fontstyle></spanclass></center> &#13;<br> 胸部及腰部的索帶，均依照體形設計，能分散重量到臀部及肩部，減低脊骨所受壓力。索緊胸部索帶，更可防止書包肩帶外滑，以穩定書包，減低肩膊的壓力。</p><p><spanclass><fontstyle>SPI可愛貓仔燙畫  &#13;<br> 好多同學仔都用開SPI嘅護脊書包，佢哋今年新增燙畫系列，加入狗仔、貓仔、熊仔等圖案，好似呢個紅色書包，襯起得意嘅貓仔，非常可愛。再加埋前面一個大型儲物格，以及左右兩邊小儲物格，最啱將書本、美勞工具分門別類。&#13;<br> &#13;<br> 尺寸：約H39×W35×D19cm&#13;<br> 售價：$480（SPI專門店）</fontstyle></spanclass></p><p><spanclass><fontstyle>塗鴉書包　又輕又防水  &#13;<br> 呢個書包除咗有「AIRBUFFER」護脊背板，以消除碰撞震盪，來保護脊骨外。佢更只得700g重量，夠晒輕盈，大大減輕小朋友負擔。除此之外，呢個書包更全以防水質料製造，落雨都唔怕。外形方面，佢採用歐洲最新嘅「Invader」塗鴉繪圖，再加埋反光嘅SEVEN標誌，絕對型仔。&#13;<br> &#13;<br> 尺寸：約H44×W19×D21cm&#13;<br> 售價：$490（ALLEZ）</fontstyle></spanclass></p><p><spanclass><fontstyle>傳統背囊式　爆旋陀螺　儲物格特多  &#13;<br> 除咗數碼暴龍之外，爆旋陀螺亦係男生嘅至愛，用佢嘅書包裝埋陀螺絕對係最佳配搭。呢個書包以夠型夠邪嘅火渡凱作為圖案，功能上採用超輕而散熱良好嘅EVA質料，揹得耐都唔會焗住唔舒服。抵讚係除咗左右兩側嘅細袋外，書包前面重有兩個大型儲物格，真係乜都裝得晒。&#13;<br> &#13;<br> 尺寸：約H41×W35×D14cm&#13;<br> 售價：$179.9（崇光）</fontstyle></spanclass></p><p><spanclass><fontstyle>售賣點：  &#13;<br> &#13;<br> CHIROPAK&#13;<br> 查詢電話：24208112&#13;<br> &#13;<br> SPI專門店(26072728)&#13;<br> 沙田新城市廣場第三期A312舖&#13;<br> &#13;<br> ALLEZ(25060988)&#13;<br> 銅鑼灣時代廣場907A舖&#13;<br> &#13;<br> 崇光(28338338)&#13;<br> 銅鑼灣軒尼詩道555號</fontstyle></spanclass></p></body></html>