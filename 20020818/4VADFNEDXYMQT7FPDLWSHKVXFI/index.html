<html><header><meta charset="utf-8"><title>遲開騷猛播片觀眾狂噓<br>千嬅戴幾十個Bra上身</title></header><body><h1>遲開騷猛播片觀眾狂噓<br>千嬅戴幾十個Bra上身</h1><p>楊千女華的紅館個唱前晚揭開序幕，她以八套標奇立異服飾示人，其中一襲傘裙更是由數十個胸圍砌成。但千女華別出心裁的服飾，似乎亦彌補不了遲開場、播片段太多及走音等瑕疵，觀眾叫完「回水」又狂噓。</p><p>楊千嬅前晚八時在紅館舉行《楊千嬅萬紫千紅演唱會》，但卻延遲至約九時十五分才開騷，全場觀眾鼓譟大叫「回水」，而在「安哥」期間，千嬅又很遲才出場，觀眾再度報以噓聲。最後演唱會加時十五分鐘補數，在十一時四十五分散場。<br> &#13;<br> <spanclass>八個造型個個誇 &#13;<br> 千嬅前晚共以八套服飾亮相，造型全都相當誇張，其中一條以數十個紅色數字胸圍砌成的長裙，配襯千嬅頭上紅彤彤的蓬鬆髮型，可謂極之誇張。千嬅穿上另一套巨型燈籠袖加白色傘裙，襯上紅色長靴，頭頂又綴以藍色及紅色毛毛，跑來跑去十分可愛，而男舞蹈員的服飾亦不遑多讓，相當突出。還有一套白色長裙，裙襬被風吹起後有如一個大南瓜，千嬅整個人好像埋在裏面，效果特別。<br> &#13;<br> <spanclass>為阿嫲忍唔住喊 &#13;<br> 每次千嬅開個唱例必感動落淚，她前晚亦哭了兩次，在獻唱《愛人》一曲前，她說：「唱歌同談戀愛花咗我一生好多時間。」然後邊唱邊眼泛淚光，後來她解釋說：「因為見到我阿嫲嚟捧場先忍唔住喊。」而千嬅在鋼琴伴奏下演唱時又不慎走音。&#13;<br> 提到遲開騷原因，千嬅再次解釋說：「我因為水腫乜都要試，就好大膽飲減肥茶，加埋阿媽嘅燕窩，就屙囉。我又好緊張不停去廁所，同埋我習慣開騷前要去清晒，費事用丹田力時用錯位就大鑊。其實都唔可以賴晒減肥茶，不過賴落去個心好過啲。」<br> &#13;<br> <spanclass>聽唔到人叫回水 &#13;<br> 問千嬅知否歌迷大叫「回水」？她說：「我戴咗耳塞乜都聽唔到。」對於被指個唱中播片段時間太長，感覺沉悶，千嬅即面色一沉地說：「我會吸納意見，開會研究。不過個個朋友都傾力演出（片段），我唔想刪。」&#13;<br> 採訪：李珮洳　攝影：林德雄</spanclass></spanclass></spanclass></p></body></html>