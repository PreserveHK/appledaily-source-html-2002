<html><header><meta charset="utf-8"><title>本報記者上海直擊：西門子首部<br>彩芒機S57影相鏡頭玩閃燈</title></header><body><h1>本報記者上海直擊：西門子首部<br>彩芒機S57影相鏡頭玩閃燈</h1><p>今次西門子上海的新機發布會，宣布推出旗下首部彩芒機S57，一切似乎在預料之內。同場來自各國共二百多個記者一起採訪不足十部的新機，要留守到最後一刻才有機會拎到部S57摸多幾下，當知道新機要到2003年1月才上市，腦內立即閃出「還要等？」，不過最重要當然是親眼看到手機外置鏡頭上的那一「閃」！&#13;<br>&#13;<br>記者、攝影：招佩珊</p><p><b> S57Profile</b> &#13;<br> 制式：GSM900/1800/1900三頻&#13;<br> 尺寸：101×42×18mm&#13;<br> 重量：85克&#13;<br> 屏幕顯示：101×80Pixels；256色&#13;<br> 通話時間：100-360分鐘&#13;<br> 備用時間：60-300小時&#13;<br> 功能：WAP1.2.1、GPRS、MMS、Java、16和弦鈴聲及接發POP3電郵&#13;<br> &#13;<br> <b> IQP-500Profile</b> &#13;<br> 尺寸：66.2×42.8×18.3mm&#13;<br> 重量：約34克</p><p>彩芒機行列中終於有佢份，西門子首部彩芒機S57正式登場，而且亦非常循序漸進，新機從最初的一級起步，備有最基本的256色彩色屏幕顯示，亦跟上時下和弦鈴聲呢股大趨勢，具備比同門8008的4和弦更好聽的16和弦鈴聲，可傳聲傳畫的MMS功能亦搵到。至於家陣年輕一輩特別Buy的影相功能，只要加個同樣是首度登場的外置式鏡頭IQP-500就一樣玩到。&#13;<br> &#13;<br> <spanclass><fontstyle>人無我有影相加燈效果靚  &#13;<br> 手機加Cam仔影相並非新鮮事，不過可以玩埋閃燈你又見過未？內置閃燈的手機專用鏡頭絕對是西門子首創。影相時有160×120Pixels及640×480Pixels兩種解像度可以揀，用來做來電顯示大頭相，用低解像度便足夠，用家大約有1MB儲存資料相片及其他資料，當然要慳啲使，相片重可經MMS即影即Send。手機影相預咗係手作仔，唔使落燈啩？就係要人無我有！不過於黑暗環境加閃燈影相又確實靚啲。</fontstyle></spanclass></p><p><spanclass><fontstyle>賺女人錢手機教跳健身操  &#13;<br> 莫非女人錢真係特別易賺？繼測月經、計卡路里及肥瘦標準的功能後，支援Java技術的S57預載了會示範各種簡單健身操的Fit@Work程式，唔使睇住部電視都可以即興「OneMoreTwoMore」，當減肥成功後可刪除呢個程式然後Load過另一個，隨時增加或刪除程式就是Java技術的最大優點。</fontstyle></spanclass></p><p><spanclass><fontstyle>外國記者：屬年輕人玩意  </fontstyle></spanclass></p></body></html>