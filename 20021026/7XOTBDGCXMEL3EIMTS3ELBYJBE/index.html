<html><header><meta charset="utf-8"><title>直鏟清水灣全港放風箏最佳地點</title></header><body><h1>直鏟清水灣全港放風箏最佳地點</h1><p>十月天，秋高氣爽，正是放風箏的季節，今次遊車河路線選定由清水灣道直入，到放風箏勝地清水灣郊野公園玩個夠，亦可欣賞發燒友玩遙控飛機，最後以布袋澳美味的海鮮餐作結，好一個充實的假期！&#13;<br>&#13;<br>記者：尹珊珊　攝影：黃子偉、楊錦文</p><p><b> 駕駛貼士</b> &#13;<br> 清水灣道一帶彎位不多，沿着一條大路便可直通大坳門迴旋處，直去清水灣郊野公園，右轉布袋澳，並沒有甚麼難度可言，惟每逢周末及假日，路邊泊滿了密麻麻的車輛，尤其直入布袋澳村路的一段路頗為狹窄，駕駛時須加以留神。</p><p><spanclass><fontstyle>三菱AirtrekTurbo-R　&#13;<br> 尾廂夠大擺嘢好方便  &#13;<br> 今次遊車河選用7月先引入嘅三菱AirtrekTurbo-R，新車除造型變得狠辣，車廂空間又見寬敞實用，遇有需要時重可以將後排椅背收摺放平，令尾廂空間有近倍增長，去郊外旅行用嚟擺放所需嘅食物，甚至係露營用品都不成問題，再加上佢係掀背式設計，提存物件亦方便容易，敞大嘅雙天窗組合，給予乘客更多親近大自然嘅機會。然而，一台取材自LancerEvoⅦGT-A嘅4G632.0公升Turbo偈，馬力輸出高達240匹，加埋一套四驅系統及經過強化嘅底盤結構，喺彎道及凹凸不平路面上，表現韌度十足及富支持力呢！&#13;<br> &#13;<br> 新車售價：$229,800&#13;<br> 車輛提供：環宇汽車（27211111）&#13;<br> 引擎：1997cc直4DOHCTurbo&#13;<br> 馬力：240ps/5500rpm&#13;<br> 扭力：35.0kgm/2500rpm&#13;<br> 尺碼：4465×1750×1540mm&#13;<br> 軸距：2625mm</fontstyle></spanclass></p><p><b> 第一站清水灣郊野公園：</b> &#13;<br> <spanclass><fontstyle>設施齊全風箏二十蚊隻  &#13;<br> 由將軍澳出發直駛入清水灣道，十來分鐘已到達郊野公園，一天旅程正式展開。清水灣郊野公園設施完善，就算沒有任何準備，只消跑往長年開放的小食亭，即可購買到現成的燒烤包和風箏，風箏二十蚊一隻，重有齋線轆賣。打理小食亭的李伯伯已經做了二十多年，好可能你以前小學旅行時都幫襯過佢買汽水。&#13;<br> 郊野公園內的樹木研習徑路途較短，約行30分鐘，沿途可觀賞有趣的樹木品種，遊客中心內設圖片展覽，介紹清水灣的海岸特徵和植物，不過一場來到，當然要在風箏場放風箏，一睹高手們的精采絕技。</fontstyle></spanclass></p><p><spanclass><fontstyle>小食亭都經濟不景  &#13;<br> 打理郊野公園小食亭的李伯伯，原來今年經已88歲，精神奕奕又健談：「喺呢度做咗二十幾年，未曾試過好似𠵱家咁差，早十年、八年都多啲人嚟玩，家吓大把人冇工返，又點有精神同心機嚟玩？」若不是經李伯伯指點，也想不到原來郊遊都與經濟扯上關係。</fontstyle></spanclass></p><p><spanclass><fontstyle>改裝牛仔褲方便放風箏  &#13;<br> 自言由四毫子一斤米那個年代，一直玩到𠵱家的梁先生，睇裝束已知道是一名風箏發燒友啦！這條特製牛仔褲是自己親手以鞋膠改裝。「我自己玩開𠝹風箏，同一般藝術風箏好唔同，講技巧之餘，風向都好重要，呢度風力夠勁，係全香港放風箏最好嘅地方，所以我哋成班人除非打風落雨，日日都會來玩。」</fontstyle></spanclass></p><p><spanclass><fontstyle>回到返學時  &#13;<br> 清水灣郊野公園果然是學校熱門的郊遊地點，單是在採訪當日，已經遇到三間不同學校的學生，打打排球，食吓燒烤，氣氛倍覺熱鬧，有冇覺得自己變番學生哥參加秋季大旅行。</fontstyle></spanclass></p><p><spanclass><fontstyle>泊車：  &#13;<br> 清水灣郊野公園門口設有兩個免費泊車場，約提供35個車位，要不然在清水灣道轉入大坳門路的迴旋處﹙勝利士多毗鄰﹚，兩邊亦設有免費泊車場，合共可容納80架車輛，惟遊客需要步行15分鐘前往郊野公園。</fontstyle></spanclass></p><p><b> 第二站：遙控飛機迷集中地</b> &#13;<br> 沿清水灣道轉入大坳門路，經過清水灣第二泳灘及巴士總站後不久，沿途看到不少車輛停泊路邊，山坡上擠滿了舉頭望天的人群。八卦一問，原來這兒就是玩遙控滑翔飛機的熱點。身旁的「飛機友」起勁地向我們解釋：「由於飛機本身冇動力，全靠風力承托得以在空中翱翔，清水灣飛行場面向東邊、對着太平洋，東風在沒有阻擋下由海面吹來，當吹來的風遇到山坡便產生很強的上升氣流，是放遙控飛機的上佳位置。」正值本港在秋冬季節吹強勁東北風，是玩遙控滑翔機的好季節，每逢假日均可以看到滑翔機漫天穿插。</p><p><spanclass><fontstyle>一流「飛機灣」  &#13;<br> 玩遙控滑翔機有一年多的譚先生﹙圖中﹚，認為大坳門道這個面向清水灣、右望石尾頭的彎位，是全港最一流的玩飛機場地，故每逢東北季候風一到，幾乎一有空便前來報到。</fontstyle></spanclass></p><p><spanclass><fontstyle>拾飛機  &#13;<br> 對飛機友來說，最緊張萬分並非是滑翔機向你迎面飛撞過來，反而是「墮機」後，每隻價值逾千元的遙控滑翔機會否一下子報銷了！他們都自備爬山手套，熟練地攀出去拾飛機。&#13;<br> &#13;<br> <spanclass><fontstyle>泊車：  &#13;<br> 最就近的泊車場位於清水灣第二泳灘巴士總站旁，約提供80-90個免費泊車位。</fontstyle></spanclass></fontstyle></spanclass></p><p><b> 第三站：純樸漁村歎海鮮餐</b> &#13;<br> 最後一站是充滿純樸漁村風味的布袋澳，它曾是歷史悠久的漁港，今日只剩下數個魚排及兩間海鮮酒家。踏入村內，迎面而來是老村民一張張熱情友善的笑臉，往前走越過海味攤檔和洪聖廟，接着就是海鮮酒家的所在地。&#13;<br> 山長水遠跑入布袋澳吃海鮮，一來布袋澳把海鮮價格及油料費合為一算，價錢比外面的便宜，二來正如食客甘氏夫婦所言：「來這裏是因為可以看到海景，感覺更有風味。」吃罷一頓豐富的海鮮餐後，遊人亦可以沿着小路閒逛，又或者在長堤邊垂釣。</p><p><spanclass><fontstyle>常客甘家個零月嚟一次  &#13;<br> 食客甘氏五口每隔個零月便會到布袋澳一次，爸爸媽媽愛這兒遠離煩囂夠舒暢，只是略嫌車位不太充足，而詠浚、浩浚、浩輝三兄弟則七嘴八舌的表示：「來布袋澳有得遊車河、有海鮮食又睇到海，食完飯重可以去擲石仔，好開心。」</fontstyle></spanclass></p><p><spanclass><fontstyle>小孩最愛：擲石仔  &#13;<br> 布袋澳面積不大，經過兩間海鮮酒家，再往前走一會，便來到這個石灘，採訪當日便見到不少小孩子玩擲石仔，大人們則沿着海邊漫步。</fontstyle></spanclass></p><p><spanclass><fontstyle>劉嬸嬸茶果做手信  &#13;<br> 難得往布袋澳一遊，回程時當然少不免買些地道特產回家，沿路所見，便有不少售賣蝦乾鹹魚的攤檔，想特別一提，居住於村口不遠處的劉嬸嬸，每逢假日都會在自家門前售賣家鄉茶果，有甜味的眉豆茶果、攝影師推薦的鹹味茶果，以及清熱氣的雞屎藤茶果，每個$4。</fontstyle></spanclass></p><p><spanclass><fontstyle>鬼佬都讚好  &#13;<br> 來自美國的LynnFurron﹙中﹚、英國的JamesLawrence-Brown﹙右﹚，以及法裔加拿大人Jean-SebastienBoudreault﹙左﹚均是首次來布袋澳：「我們一行十多人原本舉行遊船河歡送Lynn到北京工作，經船家介紹後便駛來這兒食海鮮，想不到香港竟然有一個這樣的地方，真的很舒服、很寧靜，值得推薦給其他朋友。」&#13;<br> &#13;<br> <spanclass><fontstyle>泊車：  &#13;<br> 布袋澳村口有8個免費泊車位，但經常爆滿，路邊不時泊滿車輛。</fontstyle></spanclass></fontstyle></spanclass></p></body></html>