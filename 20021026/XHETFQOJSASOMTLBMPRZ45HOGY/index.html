<html><header><meta charset="utf-8"><title>一味窩輪：新世界Call輪冇件平</title></header><body><h1>一味窩輪：新世界Call輪冇件平</h1><p>受外圍影響，港股最多跌過132點，尾市反彈，埋單仍跌64點，恒指上番9700水平。只要美股唔大散，恒指仍有機會上萬點。&#13;<br> 是日比較醒神嘅藍籌股有新世界發展（017），收報4.6元，升近3%。新世界系宣布重組方案後，新世界基建（301）同太平洋港口（659）炒到會飛，輪都輪到阿媽發威，新世界照睇未升完。&#13;<br> 新世界有3件Call輪，冇1件便宜。9172今個月31日到期，好快冇得買賣，唔使考慮。9166溢價26.1%，槓桿率16.4倍，雖然明年4月初至到期，都係貴咗啲。&#13;<br> 比較好嘅係9474，溢價21.6%，槓桿率14.6倍，玩到明年5月19日，比9166長多個半月命，雖然一樣唔算平，但抵過9166。昨日最多人玩嘅新世界Call輪就係9474，收報31.5仙，升輪榜排第5位。<br> &#13;<br> <spanclass>2030升得古怪 &#13;<br> 有件公司輪昨日打入10大升輪榜，就係華豐環保紡織嘅2303。正股（364）是日先升後挫，收49.5仙，跌1%，但2303就彈升15%，收4.6仙，唔係乾升㗎，成交有成15萬元。輪升股跌，可能意味正股遲啲有得升，但2303溢價太高（40.6%），唔跟得過。&#13;<br> 章盛</spanclass></p></body></html>