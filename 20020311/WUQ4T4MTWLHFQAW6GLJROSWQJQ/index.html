<html><header><meta charset="utf-8"><title>新車速報：<br>本田Odyssey　升級加料售價依舊</title></header><body><h1>新車速報：<br>本田Odyssey　升級加料售價依舊</h1><p>向以房車化設計嘅本田Odyssey豪華七人MPV車，最近運嚟全新2002年型號，除賣相變得豪邁富時代活力感外，車廂標準化嘅高級皮椅連桃木裝飾，較前更見氣派同有愜意享受㗎！加埋重有多項新增設備，但車價照舊，睇落又真係幾有吸引力噃！&#13;<br>&#13;<br>記者、攝影：陳偉林</p><p><spanclass><fontstyle>我有咩吸引地方  &#13;<br> 我除咗有全新包圍，予人富活力感外，車廂桃木裝飾配襯原廠皮椅更具貴氣，享受至有格調。</fontstyle></spanclass></p><p><spanclass><fontstyle>造型豪邁　富吸引性  &#13;<br> 遠看下嘅新款Odyssey除加添有電鍍鬼面罩、前後電鍍車邊外，一對炯炯有神嘅Xenon大燈同全新大包圍配搭，以及四輪時款16吋合金軨組合，皆予人貴氣十足，兼且更見氣派呢！</fontstyle></spanclass></p><p><br> &#13;<br> <spanclass><fontstyle>升級新版有唔同  &#13;<br> 1駕駛席新設全方位電控調校，予人有愜意享受。&#13;<br> 2四幅式半皮半桃木軚環新加巡航裝置，長途行車更見舒適。&#13;<br> 3車頭Xenon大燈配襯霧燈組合，更具安全性。&#13;<br> 4全車電鍍鬼面罩，以及全新大包圍組合，有貴氣又富動感。&#13;<br> 5四輪時款16吋合金軨配搭，氣派凸顯。&#13;<br> 6車身前後加設電鍍邊裝飾，明顯格調高雅。</fontstyle></spanclass></p><p><spanclass><fontstyle>設備齊全座椅變化多  &#13;<br> 打開車門所見，前後三排座椅用上高級真皮包裝之餘，重有標準化嘅桃木裝飾，氣派盡現；除四門電窗、門邊電鏡及電天窗外，重有原廠前後恒溫冷氣，以及大屏幕高級音響連六聲道揚聲器㗎！而多變嘅座椅同雙安全氣袋配搭，亦可算係錦上添花，令Odyssey倍見設備齊全㖭！</fontstyle></spanclass></p><p><br> &#13;<br> <spanclass><fontstyle>低重心有出眾循迹力  &#13;<br> 新款Odyssey沿用一台3.0公升V6偈，匹配5前速半自動波箱，操控自如重有手波車嘅快感外，本身低重心結構，加上四輪雙搖臂懸掛設計，重帶來有出眾嘅循迹操控感㗎！而四輪高效能碟煞，加有ABS連EBD裝置，更予人有收放自如感㖭！</fontstyle></spanclass></p><p><tableborder><tralign><tdcolspan><spanclass><fontstyle><b> 本田Odyssey3.0V6規格</b>    <tralign><td> 引擎：</td> <td> 2997ccV6SOHC</td>  <tralign><td> 馬力：</td> <td> 210ps/5800rpm</td>  <tralign><td> 扭力：</td> <td> 27.5kgm/5000rpm</td>  <tralign><td> 傳動：</td> <td> 5前速半自動波，前輪驅動</td>  <tralign><td> 懸掛：</td> <td> （前）雙搖臂　（後）雙搖臂</td>  <tralign><td> 制動：</td> <td> （前）透氣碟　（後）碟式（ABS）</td>  <tralign><td> 輪胎：</td> <td> 215/60R16YokohamaAspec</td>  <tralign><td> 尺碼：</td> <td> 4835×1795×1630mm</td>  <tralign><td> 軸距：</td> <td> 2830mm</td>  <tralign><td> 車重：</td> <td> 1695kg</td>  <tralign><td> 新車售價：</td> <td> $318,000</td>  <tralign><td> 車輛提供：</td> <td> 合群汽車（23802231）</td>   </tralign></tralign></tralign></tralign></tralign></tralign></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></p></body></html>