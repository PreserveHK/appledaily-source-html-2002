<html><header><meta charset="utf-8"><title>　　王錫基被錯認仍有風度 - 李八方</title></header><body><h1>　　王錫基被錯認仍有風度 - 李八方</h1><p>電訊管理局局長王錫基昨日出席在會展舉行的資訊基建博覽時，好坦白咁同八方講，近期收到好多關於手提電話合約的投訴，主要係條例不清楚，有事唔知點拗。&#13;<br> 其次就是有人投訴i-cable的寬頻服務貨不對辦，上網速度重慢過「窄頻」，雖然營運商話提供十M寬頻，但係要成座樓的用戶一齊分，當好多用戶一齊上網的時候，速度自然減慢。&#13;<br> 昨日還有一段小插曲，話說正當八方同王局長傾到興起時，有位參觀展覽的市民兜口兜面問王局長，「你係咪王乜基？」王局長面不改容之餘，更即刻好有禮貌咁，奉上自己的名片。如果所有電訊商的服務態度都好似王局長咁正就好了。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>