<html><header><meta charset="utf-8"><title>財經人物素描：<br>鄧永鏘既要賺錢又要Fun</title></header><body><h1>財經人物素描：<br>鄧永鏘既要賺錢又要Fun</h1><p>鄧永鏘在中環的新雪茄店名為「紅樓夢」，現實中的他與賈寶玉亦有點相似──同樣是個反叛的世家子弟。不過鄧永鏘一定較寶二爺快樂得多，因為他可以追求自己喜歡的女人，可以將興趣和生意融為一體。&#13;<br> 「做生意最緊要係做自己想做嘅，每日起身，我會問自己今日想做咩？如果唔想千祈唔好做，所以我做生意次次都會一箭雙鵰，要賺到錢，又要係自己興趣。」&#13;<br> 11年前他創辦中國會，邀得新華社香港分社社長周南及英國前副首相夏舜霆擔任剪綵嘉賓，周南更在中國會內教夏舜霆打麻雀，成為一時佳話。所以入會費雖高達15萬元，中環人仍趨之若鶩。<br> &#13;<br> <spanclass>中國會豈止生意 &#13;<br> 他說創立中國會只是膽粗粗：「我又唔識設計，又語識搞會所，更加唔識飲食業，單係因為想搞一個有特色嘅地方大家朋友食吓飯，結果成為一盤咁成功嘅生意，都算係咁！」&#13;<br> 「我以為中國會一開，會有很多人仿效，結果無咩邊間咁上下嘅出現，可能要搵咁多畫返嚟好辛苦，我要北京、上海、廣州四圍走。」他掛的畫全部是中國畫家作品，他說內地很多畫家都認識他，但他買畫時不會被抬價：「他們知道擺在中國會一日有700個人睇到，平啲賣畀我㖭。」&#13;<br> 其實鄧永鏘真的不太懂得做生意。很多人也許已忘記，他曾是兩家上市公司的主席，分別是茂基國際（433，已清盤，現為瑞昌控股）及正德行（234，現為萬亞行國際），他說只為了幫朋友，結果惹得一身蟻。&#13;<br> 鄧永鏘除了創立中國會及上海灘外，也是把古巴雪茄引入香港的第一人，他在11年前首次踏足哈瓦那，先從最難的入手，即古巴總統卡斯特羅御用牌子Cohiba，現時他的太平洋雪茄已是亞太區所有哈瓦那雪茄品牌的獨家分銷商。&#13;<br> 「現在我一年要去兩次古巴揀貨，這些事仍要靠自己。」他不喜歡在多倫多轉機，通常取道巴黎或者馬德里，順道享受一下歐陸風情。&#13;<br> 記者：羅綺萍</spanclass></p></body></html>