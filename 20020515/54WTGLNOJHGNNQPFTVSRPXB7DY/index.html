<html><header><meta charset="utf-8"><title>一味窩輪：買9115博反彈</title></header><body><h1>一味窩輪：買9115博反彈</h1><p>恒指跌43點，其中有29點係長實（001）同和黃（013）總共除息80.3億元所拖低，扣咗呢項因素，恒指實際跌好少，只係14點。&#13;<br> 恒指實際跌14點，新地（016）跑輸大市好多，上晝收67元，下晝收65.75元，全日唔見1元，跌番落上禮拜五低位。&#13;<br> 由月頭最高位71元起計，新地調整咗5.25元，差唔多嘞，有機會反彈。係時候揀新地Call輪短炒。&#13;<br> 新地Call輪9115係當然主角，高開76仙，低收66仙，跌8%。由月頭高位1.05元起計，跌幅37%。遲吓新地向政府勾地，屬於好消息，對股價會有刺激，揸9115，望上番去80仙嗰頭。&#13;<br> 唔知乜嘢原因，港交所（388）同地鐵（066）好多時都共同進退，港交所是日進帳2格，地鐵進帳1格。&#13;<br> 地鐵將軍澳支線快將提前通車，估計有少少刺激，啲Call輪可以留意。<br> &#13;<br> <spanclass>9207搵啲揸吓 &#13;<br> 地鐵兩件Call輪，9146冇成交，9207有啲成交，明年4月到期，現價24.6仙，溢價1.8%，槓桿率4.8倍，數據靚，搵啲揸吓無妨。　章盛</spanclass></p></body></html>