<html><header><meta charset="utf-8"><title>傅明憲手袋變Ball后捐贈<br>鄭兆康向馬薛芷倫道歉</title></header><body><h1>傅明憲手袋變Ball后捐贈<br>鄭兆康向馬薛芷倫道歉</h1><p>鄭紹康為宣傳二手衫買賣，稱傅明憲的ChristianDior手袋是馬薛芷倫（Fanny）所有，因此被Fanny炮轟他借自己做宣傳獲取利益。鄭紹康昨日就此事向Fanny公開道歉，而傅明憲則表示不介意，並希望反應理想。</p><p>新昌集團主席葉謀遵媳婦葉梁美蘭、向華強千金向均羚及蘭桂坊集團公關鄭紹康合辦的二手衫買賣，本來反應甚佳，豈料昨日有報道指他們有欺騙顧客之嫌。原因是早前鄭紹康表示其好友馬薛芷倫（Fanny）亦有拿出自己的衣服及手袋出來義賣，但Fanny日前表示並無此事，而被指是由Fanny捐出的ChristianDior手袋，原來是由傅明憲捐出的。<br> &#13;<br> <spanclass>不滿被借宣傳 &#13;<br> 昨日Fanny在電話中無奈地說：「我唔係為咗個袋嘅問題，而係佢（鄭紹康）嘅做事方法問題。以前就算有人屈我，我覺得係私人感受，唔使同人講。我要捐錢做慈善，我都會私底下做，唔應該用我個名去宣傳。況且佢今次賣二手衫，唔係完全作慈善用途，如果咁樣用人哋個名嚟令自己得到利益，我覺得好有問題。」&#13;<br> 而有份負責今次活動之一的葉梁美蘭（Mira）昨日說：「我要Francis（鄭紹康）公開同Fanny道歉，同埋肯定啲錢一定要捐到唐氏綜合症嘅機構。」問到她可會擔心事件會影響其時裝店的形象？Mira說：「驚都冇用啦！我同Francis第一次合作，係講個信字，我之前問佢Fanny係咪畀咗啲衫我哋，佢就同我講話畀咗，點知原來冇件咁嘅事。」</spanclass></p><p><spanclass>承認處理失當 &#13;<br> 而鄭紹康昨日亦在電話中表示：「我承認我處理不當，我係需要負上責任。我亦希望借呢個機會同Fanny公開道歉。至於慈善捐款一事，我哋遲啲會有支票捐贈儀式，至於捐幾多錢，我哋心目中有個數，但唔會公開。」&#13;<br> 記者昨日就此事致電傅明憲，她說：「我初時以為我同薛芷倫攞咗相同嘅嘢出來，後來先知啲袋係我嘅，不過冇所謂啦，最緊要反應好，做善事吖嘛！」據知傅明憲捐出來義賣的物品包括Versace、Chanel、ChristianDior等名牌，部分更是全新沒有用過。&#13;<br> 採訪：葉寶英、戴彩煥</spanclass></p></body></html>