<html><header><meta charset="utf-8"><title>我挺董=新年快樂 - 陳也</title></header><body><h1>我挺董=新年快樂 - 陳也</h1><p>除夕夜警民互相「問候」的短片，有幾個不同版本，但全部人影幢幢，能見度跟盜錄的「人頭版」沒分別。很難追究。&#13;<br> 大時大節，些少埋身接觸都會釀成大件事，我不介意間中出場的警民「互動問候關係」。最好關係推廣到其他警民對峙的局面，像愈來愈頻密的示威活動，如果雙方能互講「新年快樂」，小事自然化無。不過現實絕對沒這麼嬉戲，警方經常翻睇電視台的新聞影帶，藉此起訴示威人士襲警或阻差辦公。在可能的情況下，示威人士與執法者不妨參考一下除夕夜警員跟中三學生的對答。因為時間關係，我已模擬好一串對話，歡迎有關人士隨便徵用：&#13;<br> 「乜事先？」人群隊伍情緒激動問。警員受環境刺激，也大聲反問：「貴庚呀你？」&#13;<br> 「我資質低，但我大過你！」&#13;<br> 「OK！新年快樂！」&#13;<br> 現場環境有失控迹象，這時侯，雙方應該打個尿震，像鬼上身一樣，高聲念「我挺董！」十次。一次比一次大聲，之後自會發現，對方冇咁樣衰，從頭到腳看，有三分似特首口中的新精英。&#13;<br> 「我挺董」是目前為止，鎮定神經最有效的劑藥，無論在母親眼中幾曳的奀皮仔，聽見都會由生生猛猛變「謝」。警界只有好仔冇曳仔，不必打針，念吓魔咒，一哥的手下便收風聽懂，下晒火迅速控制好場面。雙方都想起，自己冇份選特首的無奈。只有八百人上到船，你們在海中心浪打浪重唔夠慘？重有乜好爭呢？</p></body></html>