<html><header><meta charset="utf-8"><title>地產多聲道：新地上下齊搞環保</title></header><body><h1>地產多聲道：新地上下齊搞環保</h1><p>蘭西噚日講到新地（016）旗下物業管理公司搞咗個分類回收廢物計劃，新地方面補充話，呢個計劃獲得嘅收入，會撥入各屋苑嘅管理帳戶內，專門用嚟推廣環保。&#13;<br> 其實管理公司搞多啲環保活動，提高住戶嘅環保意識，最終得益嘅都係大廈住戶。&#13;<br> 新地旗下屋苑喺多年前已經採用環保設施，為咗進一步推廣環保意識，新地旗下啟勝同康業兩家物業管理公司重同食環署合作，推出一系列環保活動，下個禮拜六喺沙田新城市廣場舉行開幕禮，到時新地主席郭炳湘嘅夫人會以環保大使身分出席，環境食物局局長任關佩英自然都會出席。據聞今次新地會有多個部門一齊參與，新地咁重視呢個活動，希望對推動環保潮流有幫助。&#13;<br> 蘭西</p></body></html>