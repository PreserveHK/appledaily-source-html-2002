<html><header><meta charset="utf-8"><title>新車速報：寶馬M3死敵<br>平治AMGC32衝閘而出</title></header><body><h1>新車速報：寶馬M3死敵<br>平治AMGC32衝閘而出</h1><p>車迷期待已久，兼為寶馬M3死敵嘅平治AMGC32房跑車，響踏入2002年初終於響香港正式登場；新車跟舊有型號分別好大，造型溫馴中帶點辛辣味外，引擎組合更追加有Kompressor增壓器，令扭力輸出強橫，每段加速更感勁度十足。加上本身轎車化嘅四門編排，重予人有實用感呢！&#13;<br>記者、攝影：陳偉林</p><p><b> 因乜解究要揀我？</b> &#13;<br> 我除咗系出德國平治車廠外，再加上有AMG嘅品牌效應，自然更加突出啦；另外，一台3.2公升V6偈加上Kompressor裝置，每段加速平均富動力，倍覺勝人一籌。</p><p><spanclass><fontstyle>含蓄包裝溫馴細膩  &#13;<br> 一再延期到港嘅平治AMGC32房跑車，並未有令車迷失望，除性能表現突出外，本身嘅包裝亦好有自家一分個性，不彰不顯嘅風格，予人有柔中帶剛嘅味道之餘，重好切合平治用家嘅一貫作風，令人留有深刻印象呢！</fontstyle></spanclass></p><p><spanclass><fontstyle>車廂顯露房跑意識  &#13;<br> 打開車門所見，車廂陳設亦有房跑車味道，惟前排一雙刻有AMG字樣嘅跑車桶椅，以及寫有C32字樣嘅短波棍，同埋四幅式跑車軚環組合，才進一步將呢部AMGC32嘅獨特性表露無遺。</fontstyle></spanclass></p><p><spanclass><fontstyle>Kompressor增壓器有助扭力輸出  &#13;<br> 全新AMGC32房跑車，有別傳統改用一台3.2公升V6SOHC引擎，匹配一套Kompressor增壓器，結構簡單實用，令峯值輸出提前出現之餘，重有強橫嘅扭力分配，只要猛然踏下油門，重予人有黏背脊感；再者，每段加速力更見平均，配合埋一套5前速Speedshift半自動波箱，更添駕駛樂趣。</fontstyle></spanclass></p><p><spanclass><fontstyle>AMGC32個性盡現  </fontstyle></spanclass></p><p><spanclass><fontstyle>試後簡評  &#13;<br> <b> 優點</b> &#13;<br> 外形：既有轎車嘅溫馴，又具備有房跑車嘅活力感。&#13;<br> 車廂：高級真皮鑲嵌之餘，重有碳纖維面板裝飾，其中前排雙AMG桶座至為吸引。&#13;<br> 設備：豪華配套盡現，重有前後八個安全氣袋組合，極富保護性。&#13;<br> 操控：一台3.2公升V6偈，匹配Kompressor增壓器，加速凌厲有勁，重有黏背脊嘅感覺。&#13;<br> &#13;<br> <b> 缺點</b> &#13;<br> 1.造型近似一般C-Class嘅設計，未能突出本身強悍一面。&#13;<br> 2.車廂配套較為房車化，未見跑車個性。</fontstyle></spanclass></p><p><spanclass><fontstyle>平治AMGC32規格  &#13;<br> 引擎：3199ccV6SOHCKompressor&#13;<br> 馬力：354ps/6100rpm&#13;<br> 扭力：45.9kgm/4400rpm&#13;<br> 傳動：5前速Speedshift半自動波&#13;<br> 懸掛：（前）三連桿（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：&#13;<br> （前）225/45ZR17MichelinPilotSport&#13;<br> （後）245/40ZR17MichelinPilotSport&#13;<br> 尺碼：4535×1730×1410mm&#13;<br> 軸距：2715mm；車重：1625kg&#13;<br> 0-100公里：5.2秒；極速：250km/h&#13;<br> 平均耗油：11.5L/100km&#13;<br> 新車售價：$700,000&#13;<br> 車輛提供：仁孚行（28957288）</fontstyle></spanclass></p><p><spanclass><fontstyle>同級對手比較  &#13;<br> <b> 寶馬M3CoupeSMGⅡ</b> &#13;<br> 引擎：3246cc直6DOHC&#13;<br> 馬力：343ps/7900rpm&#13;<br> 扭力：37.3kgm/4900rpm&#13;<br> 傳動：6前速SMGⅡ半自動波&#13;<br> 尺碼：4492×1780×1372mm&#13;<br> 軸距：2731mm&#13;<br> 車重：1570kg&#13;<br> 0-100公里：5.2秒&#13;<br> 平均耗油：11.9L/100km&#13;<br> 新車售價：$668,000&#13;<br> 查詢：寶馬汽車（27145271）&#13;<br> &#13;<br> 優點：造型突出富房跑味道，車廂陳設盡現個性，而一套最新SMGⅡ波箱，更帶來不少駕駛樂趣。&#13;<br> 缺點：僅得三門Coupe或開篷型號，未及四門版嘅普及性。</fontstyle></spanclass></p></body></html>