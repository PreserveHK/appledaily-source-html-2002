<html><header><meta charset="utf-8"><title>掃平貨：<br>最新特賣城掃$5名牌扮靚產品歎免費咖啡</title></header><body><h1>掃平貨：<br>最新特賣城掃$5名牌扮靚產品歎免費咖啡</h1><p>去掃貨最怕迫人，行到攰想坐低唞唞又唔知點算，小記今日介紹呢個將於今個星期六開業嘅超級特賣城，位於觀塘、佔地四千多呎，雲集過千款名牌化妝品、護膚品及香水等，佢將會推出多款名牌產品，以$5及$1割價益街坊，除此之外，重有其他特惠價產品推出。最特別係於店內自設CoffeeShop，令你猶如置身名牌大店Shopping一樣，歎杯免費咖啡再掃過。&#13;<br>記者：許穗齡&#13;<br>攝影：龍宇略&#13;<br>Model：Shirley（StarzPeople）</p><p><spanclass><fontstyle>必掃：植村秀卸妝潔面泡  &#13;<br> 觀塘阿Sa落力推介呢支植村秀嘅CleansingOilFoam，直情成個代言人咁，不過話時話，呢支落妝兼潔面嘅泡泡，日本𠵱家非常流行，佢含豐富水分，可去除多餘油脂又唔會傷害皮膚，五蚊一支的確抵買。&#13;<br> 貨量：100&#13;<br> 容量：55g&#13;<br> 原價：$68&#13;<br> 特賣價：$5</fontstyle></spanclass></p><p><spanclass><fontstyle>Orlane潔面奶  &#13;<br> 同樣都係洗面落妝兩用、含水分、植物精華及羊脂嘅潔面奶，小記試用過，發覺佢嘅卸妝效果好好，但係洗面就𣲷咗少少，適合皮膚較乾嘅人士。&#13;<br> 貨量：100&#13;<br> 容量：50ml&#13;<br> 原價：$115&#13;<br> 特賣價：$5</fontstyle></spanclass></p><p><spanclass><fontstyle>Orlane水分精華  &#13;<br> Orlane新推出B21系列，水分非常之強勁，可以當日霜或晚霜使用，而且重有活細胞成分，可以喚醒肌膚，五蚊當試用費都抵啦！&#13;<br> 貨量：100&#13;<br> 容量：15ml&#13;<br> 原價：$125&#13;<br> 特賣價：$5&#13;<br> </fontstyle></spanclass></p><p><spanclass><fontstyle>CD六角筒唇膏  &#13;<br> 呢支ChristianDiorHydratingSatinLipstick屬CD特別版，以六角形唇膏筒聞名，顏色雖然只得啡紅閃底色，但質地和效果都唔錯，五蚊貨色真係超值。&#13;<br> 貨量：50&#13;<br> 容量：3.5g&#13;<br> 原價：$125&#13;<br> 特賣價：$5</fontstyle></spanclass></p><p><spanclass><fontstyle>MISSONISPORT香水  &#13;<br> MISSONI屬JOYCE內芸芸名牌之一，呢支MISSONISPORT百合花味香水都係貴價名牌貨，香味男女合用，𠵱家散貨只賣五蚊，大大支有排你用。&#13;<br> 貨量：100&#13;<br> 容量：100ml&#13;<br> 原價：$280&#13;<br> 特賣價：$5</fontstyle></spanclass></p><p><spanclass><fontstyle>$1貨色平到笑  &#13;<br> <spanclass><fontstyle>必搶：AnnaSui透明閃亮唇膏  &#13;<br> 呢支AnnaSui透明唇膏，屬小記必掃貨品。點解？唔好睇唇膏淺藍色好似怪怪哋，其實當一般LipGloss咁用，效果極佳，而且以一蚊雞嘅價錢，淨係買佢個黑玫瑰花唇膏筒都唔得啦！可惜只有一隻唇色，而且限量24支，想買就要快手！&#13;<br> 貨量：24&#13;<br> 容量：4g&#13;<br> 原價：$115&#13;<br> 特賣價：$1</fontstyle></spanclass></fontstyle></spanclass></p><p><spanclass><fontstyle>韓國原裝唇膏  &#13;<br> 韓風襲港可謂無孔不入，化妝護膚品選擇亦愈嚟愈多，呢款由韓國直接入口嘅唇膏，有啡色、啡紅色及鮮紅色任你揀，質素絕不比日本大牌子遜色。&#13;<br> 貨量：1,000&#13;<br> 原價：$68&#13;<br> 特賣價：$1</fontstyle></spanclass></p><p><spanclass><fontstyle>CD金裝甲油  &#13;<br> 正如觀塘亞嬌推介，呢支金裝特別版CD甲油真係平到你唔信，顏色屬長春色系鮮紅色，女士們一年四季都啱用，而且圓形矮樽設計，夠晒可愛。&#13;<br> 貨量：50&#13;<br> 容量：12ml&#13;<br> 原價：$120&#13;<br> 特賣價：$1</fontstyle></spanclass></p><p><spanclass><fontstyle>Amway365粉底液  &#13;<br> 本地不少女士都有用開Amway，今次特賣城都有佢嘅貨色，呢支近膚色嘅粉底液，質地貼服，除此之外重有其他不同牌子及色系的粉底液，一律一蚊一支，一試又何妨？&#13;<br> 貨量：1,000&#13;<br> 容量：30g&#13;<br> 原價：$150-$260&#13;<br> 特賣價：$1</fontstyle></spanclass></p><p><spanclass><fontstyle>《震撼推介》  &#13;<br> <spanclass><fontstyle>$8一塊SK-II面膜  &#13;<br> 成日喺電視見到鄭秀文推介、搞到好似非用不可嘅SK-II淨白修護面膜，今次真係破天荒大賤賣，每塊散賣只售$8，美白保濕唔使十蚊就可以一次過搞掂晒，不過好嘢通常都有限，貨量只有20塊，掃唔掃到真係睇你夠唔夠手快。&#13;<br> 貨量：20&#13;<br> 原價：每塊約$86.6&#13;<br> 特賣價：每塊$8</fontstyle></spanclass></fontstyle></spanclass></p><p>&#13;<br> &#13;<br> <center> <spanclass><fontstyle>街坊好興奮  </fontstyle></spanclass></center> </p><p>&#13;<br> &#13;<br> <b> 香港化妝品中心觀塘超級特賣城</b> &#13;<br> 地址：觀塘開源道73-75號業發工業大廈2期8H&#13;<br> 日期：1月12日起&#13;<br> 營業時間：星期一至六11:00am-7:00pm；星期日及公眾假期12:00noon-6:00pm&#13;<br> 查詢電話：26389888&#13;<br> ＊只收現金&#13;<br> ＊所有貨品均沒有包裝或包裝有輕微損壞</p></body></html>