<html><header><meta charset="utf-8"><title>一味窩輪：吼低買入9143</title></header><body><h1>一味窩輪：吼低買入9143</h1><p>恒指微跌24點，銀行股硬淨，滙豐（005）冇跌，恒生（011）升75仙，東亞（023）升10仙。&#13;<br> 滙豐開市前競價盤成92.75元，先升75仙，最後冇升跌。熱門滙豐Call輪9030早段做1.06元，收1.01元，打和收場。賭滙豐上落，最啱做9030，低買高賣，95仙嗰頭上車，1.05元以上落車。&#13;<br> 恒生做高3格，啲恒生Call輪郁郁哋，交投非常普通，即市炒賣，冇滙豐Call輪咁快捷。吼位買恒生Call輪，最佳對象係9143，現價77仙，8月到期，溢價2.7%，槓桿率11.4倍。9130條件同9143差唔多，但成交額重差過9143。畀少少耐性，喺9143挨近70仙嗰頭之時買入。&#13;<br> 同恒生Call輪一樣，東亞Call輪又係成交唔多，得3隻，有隻重冇成交㖭。&#13;<br> 東亞一般波幅好細，所以啲輪亦郁得唔多，交投少亦令炒家卻步。<br> &#13;<br> <spanclass>東亞輪9164比較靚 &#13;<br> 3隻輪中，9164係最佳對象，8月到期，現價23.4仙，溢價1%，槓桿率7倍，數據好少咁靚。9116年底至到期，溢價高啲，槓桿率又大啲，但都係冇9164咁吸引。&#13;<br> 章盛</spanclass></p></body></html>