<html><header><meta charset="utf-8"><title>Dior年輕化　親民價新彩妝率先睇</title></header><body><h1>Dior年輕化　親民價新彩妝率先睇</h1><p>ChristianDior，任何物件印有這兩個字，包保女士愛到暈。ChristianDior化妝品，感覺高貴唔算Young，女士鍾愛度始終未及時裝系列那樣高。但相信從今季開始，其化妝產品將會繼手袋首飾後，成為另一勁搶必斷貨。事關從未如此繽紛過的色彩、Trendy吸引的包裝、三百蚊有找的價錢，全部都會令你不能抗拒擁有佢。	記者：梁珮瑜&#13;<br>&#13;<br>攝影：陳穎、黃子偉　&#13;<br>模特兒：LeaChan　化妝：Kenny&#13;<br>&#13;<br><spanclass><fontstyle>NewLook夏妝&#13;<br>ChristianDior最新夏妝名為NewLookSummer，彩妝主題是盡情發揮真我本色，像畫家一樣自由創作。即興無規則，正正與Dior創作總監JohnGalliano誇張繽紛玩到癲的風格同出一轍。此妝就是用了新推出PastelGraffiti的Cream狀眼影，粉色感覺好可愛，繽紛色調亦好夏日！</fontstyle></spanclass></p><p><spanclass><fontstyle>眼影任你點  &#13;<br> 全個夏妝主打繽紛的眼影，化妝師建議隨心所欲，用指尖塗上Cream妝眼影，唔識化妝都無問題，最緊要好玩！</fontstyle></spanclass></p><p><spanclass><fontstyle>水晶甜唇彩  &#13;<br> 眼妝大玩色彩，故此兩唇用色會較輕易突出唇彩，新推的甜美水晶唇彩就能造出亮澤又自然的感覺。</fontstyle></spanclass></p><p><spanclass><fontstyle>蛻變Dior  &#13;<br> 自JohnGalliano入主ChristianDior，翻天覆地令老牌年輕化，不但生意蒸蒸日上，更為Dior建立全新形象。而化妝品系列就一向以金藍色包裝，感覺成熟又高貴。其實都幾期待Galliano為Dior的化妝產品搞搞新意思，有如TomFord為YSL設計的全新型仔Package一樣。舊年DiorAddict唇膏推出，Galliano設計的靚絕包裝及正斗廣告，絕對令人眼前一亮。而年初春妝的廣告更與時裝的同出一轍，刺激你視覺官能之餘，亦剌激你的購買慾。到了今個夏日的化妝系列，就更近似Dior的新風格，七彩繽紛又好玩！</fontstyle></spanclass></p><p><spanclass><fontstyle>化妝師講貼士  &#13;<br> 一向覺得Cream狀眼影質地較厚，最易上色一嚿嚿兼易溶。化妝師Kenny就提醒我們：「用CreamEyeshadow要個底打得好，乾粉可上厚一點。」而眼的重點就是必須上睫毛液，Kenny話好多人都只會睜開眼塗Mascara在睫毛的一面，但其實第一步應眼睛向下望，把睫毛的面層亦塗上Mascara，然後才開眼塗睫毛的另一面，整條睫毛都包上一層睫毛液，效果就會更粗更長。</fontstyle></spanclass></p><p><spanclass><fontstyle>必搶  </fontstyle></spanclass></p><p><spanclass><fontstyle>繽紛妝備  &#13;<br> 新色「妝備」部分是限量發售，賣完即止幾矜貴，加上價錢合理買得起，所以必屬搶手快斷貨。（夏妝系列將於5月13日起於金鐘太古廣場西武有售，5月20日起全線專櫃有售）</fontstyle></spanclass></p><p>售賣點：&#13;<br> ParfumsChristianDior　&#13;<br> 金鐘太古廣場西武百貨（29713888）　&#13;<br> 銅鑼灣時代廣場連卡佛百貨（21100930）</p></body></html>