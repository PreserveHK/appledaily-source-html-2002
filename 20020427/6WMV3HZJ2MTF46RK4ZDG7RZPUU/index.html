<html><header><meta charset="utf-8"><title>新車速報:<br>大發VMAXRS好玩可愛K-Car</title></header><body><h1>新車速報:<br>大發VMAXRS好玩可愛K-Car</h1><p>日本大發新一代小跑車嘅VMAX（即日版MAX），傳聞已久但一直未見抵港；有見及此，最近代理就特別運嚟一部Demo車，作預展及測試之用。想唔到呢部配備一台660cc直4Turbo偈嘅VMAX，響追加一套機械式LSD裝置後，走彎表現會有如斯出眾嘅演繹，絕對可以稱得上係K-Car嘅彎路王。&#13;<br>&#13;<br>記者、攝影：陳偉林</p><p><spanclass><fontstyle>賣相出位有號召力  &#13;<br> 近年，大發汽車響K-Car界可謂一枝獨秀，繼早前YRV、Atrai7同MiraGino備受車迷追捧後；早前，佢哋響日本又推出一款全新嘅MAX車系，方匣子嘅硬朗線條，透現出一分小跑車嘅辣味外，獨特嘅頭、尾燈配搭，以及度身訂做嘅一套15吋跑車合金胎軨組合，均予人有眼前一亮嘅觀感呢！</fontstyle></spanclass></p><p><spanclass><fontstyle>K-Car鮮有　LSD裝置  &#13;<br> 然而，新車至教人興奮，會係一台表現沉厚富剛勁感嘅659cc直4DOHCTurbo偈；其中、低段加速凌厲之餘，穩妥車架及懸掛組合，加埋一套鮮有響K-Car出現嘅機械式LSD裝置，重有一套特製15吋合金胎軨連165/50R15高性能輪胎編排，均有助VMAX響高速掟彎時，能有高循迹性嘅效果㗎。</fontstyle></spanclass></p><p><spanclass><fontstyle>車廂寬敞設備齊  &#13;<br> 車廂陳設簡潔見跑意，前後兩排四張獨立座椅配搭，尤其前排一雙仿桶形座椅，既貼身又富承托力；當遇有需要時，後排椅背重可以收摺放平令尾廂容量倍增。除四門電窗、門邊電鏡及摺叠功能外，重有中央門鎖、原廠冷氣，以及預留音響座同雙安全氣袋㗎！</fontstyle></spanclass></p><p><spanclass><fontstyle>記者試後簡評  &#13;<br> <b> 優點：</b> 車架穩妥紮實，有別一般日本K-Car出品；而一台659cc直4Turbo偈運轉沉實有勁，引擎RedZone達8500rpm以上，難得原廠重備有機械式LSD，大大提升走彎時嘅循迹力。&#13;<br> &#13;<br> <b> 缺點：</b> 懸掛設計較軟，稍嫌走彎時缺乏支持力，而一套4前速自動波配搭，亦未能盡顯引擎嘅潛藏能力，又豈止得頭、中段嘅發揮咁簡單。</fontstyle></spanclass></p><p><spanclass><fontstyle>大發VMAXRS規格  &#13;<br> 引擎：659cc直4DOHCTurbo&#13;<br> 馬力：64ps/6000rpm&#13;<br> 扭力：10.2kgm/3200rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：165/50R15BridgestonePotenzaRE030&#13;<br> 尺碼：3395×1475×1550mm&#13;<br> 軸距：2350mm&#13;<br> 車重：870kg&#13;<br> 平均耗油：15.6km/L&#13;<br> 新車售價：約港幣10萬&#13;<br> 車輛提供：大發汽車（23970802）</fontstyle></spanclass></p></body></html>