<html><header><meta charset="utf-8"><title>　　《獅子山下》勁過《頭條新聞》 - 李八方</title></header><body><h1>　　《獅子山下》勁過《頭條新聞》 - 李八方</h1><p>八方老友噚晚閒來喺屋企睇電視，睇到一個有關《獅子山下》的特備節目時，頗有感觸。&#13;<br> 噚晚的節目訪問番以前製作《獅子山下》的監製和編導，其中名導演許鞍華同方育平都有出鏡。話說港台當年製作《獅子山下》的目的，係想宣傳港英政策，點知最終製作人員都冇以呢個為最大目標，反而事事由市民角度出發。&#13;<br> 好似其中一輯講到港英政府不理市民反對，決心拆一條連接木屋區的天橋，即使居民上街抗議，前立法局都無動於衷。《獅子山下》於是訪問咗一個了解整件事的外籍員工，佢在節目中大鬧港英政府同前立法局，最後重俾人遞解出境。&#13;<br> 八方老友睇完覺得，《獅子山下》對當時政府作出的控訴，勁過𠵱家嘅《頭條新聞》多多聲啦！&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>