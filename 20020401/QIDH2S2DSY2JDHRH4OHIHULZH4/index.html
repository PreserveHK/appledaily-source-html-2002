<html><header><meta charset="utf-8"><title>海外試車：<br>本報記者泰國華欣直擊<br>全新長陣寶馬745Li大賣舒適&#13;<br></title></header><body><h1>海外試車：<br>本報記者泰國華欣直擊<br>全新長陣寶馬745Li大賣舒適&#13;<br></h1><p>向來汽車傳媒到外地試車，大多以操控作為測試要點；惟今趟泰國之行，廠方卻刻意安排一眾傳媒，乘坐並感受一下全新長陣版745Li嘅特點。無疑，呢款着眼於亞洲市場嘅745Li，可算係替亞洲人度身訂做嘅豪華轎車；既然一眾商賈名人並不着重操控的話，筆者惟有以主觀性去體驗一下做大班嘅感受啦！&#13;<br>特約記者、攝影：張以中</p><p><spanclass><fontstyle>多項設備倍見豪邁  &#13;<br> 除卻前衞嶄新嘅i-Drive系統，早已成為新7系嘅賣點外，呢部前後軸距給加長140mm嘅745Li，闊落嘅座艙編排亦為另一個賣點所在。遺憾係呢批供測試用嘅745Li，僅屬試作嘅樣版車，除有獨立後排照明、電控座椅、簾幕同流動電話裝置外，另一套i-Drive系統連AV裝置、小型雪櫃等卻欠奉；而闊落嘅座艙布置，加上透出陣陣涼意嘅高級皮座，響寧靜舒適嘅三個小時車程中，予人留有深刻印象呢！</fontstyle></spanclass></p><p><spanclass><fontstyle>警車開路體驗貴氣身分  &#13;<br> 今趟廠方刻意安排745Li亞洲之旅，最先編排會係一眾亞洲地區及國家嘅汽車傳媒先到曼谷稍事休息，繼而置身於745Li嘅車廂，乘搭近三小時嘅車程前往華欣嘅度假酒店。由於有關方面經已預先安排當地嘅警方開路，故此整支浩浩蕩蕩嘅寶馬745Li車隊，所經之處均令途人為之側目；探頭後望呢部長陣嘅745Li，倒真予人有一分貴氣感呢！</fontstyle></spanclass></p><p><spanclass><fontstyle>靈活操控強而有勁  &#13;<br> 雖然車長由原來嘅5029mm增長至5169mm，但一套輔有電子液氣壓式懸掛組合，響高速走彎仍能保持平穩暢順度，柔順富支持力嘅循迹感，相信會為一眾商賈名人所受落；再者，一台4.4公升V8偈嘅DoubleVanos結構，更帶出強而有力嘅加速性，令呢部車重近二噸（1985kg）嘅745Li能有輕快嘅馳騁反應。</fontstyle></spanclass></p><p>&#13;<br> &#13;<br> &#13;<br> &#13;<br> <center> <spanclass><fontstyle>長陣版獨有配備  </fontstyle></spanclass></center> </p><p><spanclass><fontstyle>三小時帝皇式享受至高  &#13;<br> 全新長陣版嘅寶馬745Li，前後軸距加長140mm，跟原來標準版嘅新7系最大分野並非講求駕駛感覺，反而係後排嘅乘坐感受；故廠方特意安排一眾傳媒，乘坐呢部全新745Li型號，經由尊貴嘅司機駕駛，並由一名廠方工程師沿途講解新車嘅設計同設備㖭！三小時嘅帝皇式享受，實在令人印象難忘。</fontstyle></spanclass></p><p><spanclass><fontstyle>新7系之父道盡誕生歷程  &#13;<br> 一面長相慈祥嘅Dr.DieterWaldmann，雖然已年屆半百有多，但經佢策劃研發嘅全新7系，卻有突破傳統嘅設計概念；佢認為一款高級豪華轎車唔只要有高質享受同舒適性，重要有走在潮流尖端嘅操控感。而i-Drive嘅出現，更會係新7系超越同儕嘅新指標呢！&#13;<br> &#13;<br> </fontstyle></spanclass></p><p><spanclass><fontstyle>寶馬745Li規格  &#13;<br> 引　擎：	4398ccV8DOHC&#13;<br> 馬　力：	333ps/6100rpm&#13;<br> 扭　力：	45.9kgm/3600rpm&#13;<br> 傳　動：	6前速半自動波，後輪驅動&#13;<br> 懸　掛：	（前）柱式獨立&#13;<br> 	（後）多連桿&#13;<br> 制　動：	（前）透氣碟&#13;<br> 	（後）透氣碟（ABS）&#13;<br> 輪　胎：	245/50R18MichelinPilotPremacy&#13;<br> 尺　碼：	5169×1902×1492mm&#13;<br> 軸　距：	3130mm&#13;<br> 車　重：	1985kg&#13;<br> 0-100公里：	6.3秒&#13;<br> 極　速：	250km/h（有限制）&#13;<br> 平均耗油：	11.2L/100km&#13;<br> 新車售價：	$1,085,000&#13;<br> 查　詢：	寶馬香港（27145271）</fontstyle></spanclass></p></body></html>