<html><header><meta charset="utf-8"><title>手機轉色登場招徠新買家</title></header><body><h1>手機轉色登場招徠新買家</h1><p>有乜計可以將現有型號的手機Keep住響市場賣，而用家又會當佢係新機睇？好似以下幾個品牌，一係推出一款多色系列，但就逐隻色搬上場；要不然就索性成部機換顏色，以全新姿態示人。手機功能雖然無變，但係呢招變色登場則非常管用，令眾位Fans誤信新機蒲頭又再奉獻銀両。&#13;<br>記者：招佩珊&#13;<br>攝影：陳智良&#13;<br>Model：Angel（Imagine）</p><p><spanclass><fontstyle>MotorolaV66變色後身價漲  &#13;<br> 當初上市，V66只有銀及藍，之後就推出白色新版本，跟機重有紅及藍兩個新色面板襯番佢。但變了顏色後的機價比舊有版本略貴，白色V66賣$2,580，舊版本只需$2,480。另外，近日響坊間亦發現藍色版V60，官方澄清話正式推出只有一個銀色版本，換言之這部藍版V60來歷成謎。</fontstyle></spanclass></p><p><spanclass><fontstyle>Nokia6510行貨水貨顏色各異  &#13;<br> 行貨6510剛剛開賣不久，但市面有售的兩隻色分別在於是行貨定水貨。行貨暫時先推出深藍色，至尊店售價為$2,680，而現時所見的灰綠色就是中文水貨。根據官方資料，6510其實重有其他顏色好似紅、紫藍及銀，不過亞洲市場就只得深藍及灰綠呢兩隻色。&#13;<br> $2,480（c）（中文水貨）&#13;<br> &#13;<br> </fontstyle></spanclass></p><p><spanclass><fontstyle>SAMSUNGSGH-A4004色逐步登場  &#13;<br> 能測經期、脂肪及卡路里的A400，最初僅以紅色登場，查實呢個系列重有白、藍及黑3隻顏色。緊接紅色A400上市的是白色，前陣子就有藍色，但只得水貨。而近日水貨黑色亦已登場，4隻色齊晒。逐隻色返貨，同一個型號真係可以賣足半年。&#13;<br> $2,050（d）（中文水貨）</fontstyle></spanclass></p><p><spanclass><fontstyle>TopluxVG100	新機綑黑邊  &#13;<br> 同是來自韓國的TopluxVG100，論品牌真係無乜人識，但功能就與同是韓製的三星A400絕對有得比。VG100一樣可以測經期，而且重有WAP、4和弦鈴聲及雙屏幕顯示，更架勢的就係機面有埋7色來電閃燈。初初返貨有幻彩粉紅及米白色，並以七千幾高價開賣，不過現時已回落至四千幾，而且重有米白加黑邊呢隻新顏色。&#13;<br> $4,080（h）（中文行貨）&#13;<br> </fontstyle></spanclass></p><p><spanclass><fontstyle>SIEMENS3518i抽獎特別版有得賣  &#13;<br> 藍色版3518i本應有錢都買唔到，皆因佢連同另外幾隻紅襯藍、螢光黃及綠的新色系，屬於較早前官方網頁抽獎遊戲而設的特別版，不過呢隻藍色3518i近日就流入坊間益買家。&#13;<br> 至於泥黃色3618就並非甚麼特別版，之不過先推出黑色，最近就輪到泥黃色上市。另外，坊間亦有部橙色版3618，據稱是來自國內的中文水貨機。</fontstyle></spanclass></p><p><spanclass><fontstyle>MaxonMX-6890飛起圓點變鏡面  &#13;<br> 近年韓Phone襲港，Maxon便是其中一個品牌。MX-6890例牌雙芒，僅得雙頻、WAP、日程曆等基本功能。不過，Sales話部機都幾賣得，最初賣的是機面有圓點圖案的版本，賣晒之後近期就有呢批機面可以用來照鏡的新版本。&#13;<br> $1,680（d）（中文行貨）</fontstyle></spanclass></p><p><b> 店舖資料</b> &#13;<br> （a）Motorola專門店&#13;<br> 查詢電話：25063888&#13;<br> &#13;<br> （b）滙達電訊（23904773）&#13;<br> 地址：旺角先達廣場地下G87號舖&#13;<br> &#13;<br> （c）嘉生數碼（21916662）&#13;<br> 地址：旺角先達廣場地下G66號舖&#13;<br> &#13;<br> （d）科域電訊（23614018）&#13;<br> 地址：深水埗鴨寮街212號地下&#13;<br> &#13;<br> （e）鉑匯科技（23987320）&#13;<br> 地址：旺角先達廣場地下G93號舖&#13;<br> &#13;<br> （f）百老滙（27717500）&#13;<br> 地址：旺角彌敦道636號銀行中心地下D舖&#13;<br> &#13;<br> （g）展域站（27716660）&#13;<br> 地址：旺角彌敦道628號瓊華中心1樓U25舖&#13;<br> &#13;<br> （h）嘜哥電訊（23931300）&#13;<br> 地址：旺角先達廣場地下G79號舖&#13;<br> </p></body></html>