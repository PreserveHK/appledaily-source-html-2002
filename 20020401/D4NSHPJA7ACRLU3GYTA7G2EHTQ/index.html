<html><header><meta charset="utf-8"><title>電腦新產品：<br>型仔銀殼SONY最新Notebook大賣輕薄</title></header><body><h1>電腦新產品：<br>型仔銀殼SONY最新Notebook大賣輕薄</h1><p>SONY剛剛加入P4級極速手提電腦戰，估唔到咁快又推出另一部新型號機種PCG-VX7/BD。不過呢部新機唔係走強勁配備及極速路線，而係着眼於纖薄機身同搶眼外形上，真正發揮流動電腦嘅優點，相信亦能吸引用家目光。&#13;<br>記者、攝影：徐影龍</p><p><spanclass><fontstyle>纖薄設計夠搶眼  &#13;<br> 呢部PCG胘X7/BD在外形上搶晒分，銀色金屬外殼，配合黑色鍵盤設計，的確充滿CyberFeel。機身纖薄亦值一讚，機前最薄部分厚度只有17.7mm，機後由於包含鋰電池及各式插頭，所以厚度為33.1mm。雖然賣點主力係纖薄機身，不過顯示屏並冇因此縮細。PCG胘X7/BD採用14.1?TFTLCD，最高解像度達1,024×768，重播DVD電影、觀賞及編輯心愛數碼相片都好舒服。&#13;<br> 改良設計之TouchPad，不但增添PCG胘X7/BD美觀感，使用上亦順手不少，單手操作都冇問題。喇叭方面不再是細細個放在兩邊，而係突破地採用「一條式」設計，試用時覺得音效表現並無太大分別，不太好亦不太差。</fontstyle></spanclass></p><p><spanclass><fontstyle>無線傳輸方便好用  &#13;<br> 由於機身要遷就纖薄式設計，機內配件受到限制，變相機能唔可以太頂級。處理器只採用PentiumIII850MHz，雖然唔算太快，不過應付一般多媒體軟件或文書處理已足夠。記憶體方面則有256MB、30GB硬碟、較為遜色係底板採用i815EM組合式晶片，即包括顯示同音效晶片，功能上雖不及GeForce或RADEON晶片，不過都可應付簡單平面或3D程式。&#13;<br> 雖然PCG胘X7/BD屬薄身設計，不過各式擴充插頭唔會太過簡化，除基本嘅VGA、USB、i.LINK、Modem、Ethernet、PCMCIA外，當然唔少得SONY專用嘅MemoryStick插槽，能快速傳送各類資訊到數碼相機、MP3Player等周邊裝置。值得一提係特別配有無線傳輸裝置(Wi-Fi制式)，接駁家中或公司網絡都可免卻接線之煩惱，網絡設定上亦算簡單易用。</fontstyle></spanclass></p><p><spanclass><fontstyle>附送i.LINK光碟機  &#13;<br> 纖薄型手提電腦均有一個共通點，就係磁碟機同光碟機通常都以外置式接駁。PCG胘X7/BD都唔例外，光碟機採用CD-RW同DVD兩用嘅ComboDrive，燒錄速度為8×，複寫則為4×(RW)，而讀取DVD則為8×。用家可欣賞DVD影碟之餘，亦可將大量資枓備分，戶外工作時可選擇性地攜帶，毋須使用光碟機的話便能減低攜帶上嘅負荷。呢個外置式ComboDrive重有一個特色，就係接駁介面並非採用一貫嘅USB，而係速度更快、穩定性更高嘅i.LINK(FireWire)，不論讀碟或燒碟都可更快處理。&#13;<br> 可惜係跟機只有一個外置式ComboDrive，並無磁碟機附送，若有需要用到磁碟的話便要另購，有心買機嘅用家要注意。</fontstyle></spanclass></p><p><spanclass><fontstyle>PCG胘X7/BD規格表  &#13;<br> 處理器：PIII850MHz&#13;<br> 記憶體：256MB&#13;<br> 硬碟：30GB&#13;<br> 顯示屏：14.1?TFT&#13;<br> 光碟機：CD耎W/DVDComboDrive&#13;<br> 體積：312.8（W）×17.7~33.1（H）×261.5（D）mm&#13;<br> 重量：2.0kg&#13;<br> $16,800</fontstyle></spanclass></p><p><b> 記者意見</b> &#13;<br> 抵讚：外形纖薄得嚟又有14.1"大顯示屏，加上外置式i.LINKCD-RW/DVDComboDrive，令人感到幾抵買。&#13;<br> 要彈：機能只算一般，論價錢可算偏高，追求時款外形或纖薄機種用家，會較為適合。&#13;<br> &#13;<br> SENSECOMPUTERGROUP&#13;<br> 查詢電話：28825101</p></body></html>