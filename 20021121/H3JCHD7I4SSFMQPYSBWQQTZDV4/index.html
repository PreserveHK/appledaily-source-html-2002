<html><header><meta charset="utf-8"><title>柏原崇有樣冇運</title></header><body><h1>柏原崇有樣冇運</h1><p>日本靚仔男星柏原崇自從演過《情書》藤井樹一角後，真係冇乜代表作。不過好在佢都有啲廣告拍吓，唔使食穀種。好似最近柏原崇先同靚女模特兒Jenny，幫精工表拍咗個情侶手表廣告。其實柏原崇重係好後生靚仔，我羅拉真係唔明，佢喺日本同台灣都有好多fans，點解會冇機發圍呢？我諗佢都真係「爭氣」——爭咗啲運氣。</p></body></html>