<html><header><meta charset="utf-8"><title>新車速報1：<br>奧迪RS6450匹狠辣房跑</title></header><body><h1>新車速報1：<br>奧迪RS6450匹狠辣房跑</h1><p>備受全球車迷注目嘅奧迪RS6四門版跑車，雖然今年本港嘅配額經已售罄，但代理響日前就運嚟全東南亞地區首部RS6抵港，並由今日開始至星期日，響灣仔奧迪陳列室展出㖭！新車造型及車廂布局皆以跑車化為主，而一台4.2公升V8Bi-turbo引擎，所迸發出嘅450匹馬力，更教人印象難忘；不如今日一齊嚟先睹為快，睇睇呢部狠辣房跑車有何吸引力啦！&#13;<br>&#13;<br>記者：黃凱穎　攝影：陳偉強</p><p><spanclass><fontstyle>Recaro桶椅好好坐  &#13;<br> 與其他RS系列跑車一樣，全新RS6嘅車廂布局亦以跑車化為主，當中最吸引莫如前排一雙Recaro桶形跑車座椅，乘坐妥貼舒適之餘，而且重備有8段調校功能，以迎合不同乘客嘅需要；三幅式真皮跑車軚環，更附設有+/-轉檔推桿，轉檔變得利落又順暢。設備配搭除基本嘅電窗、電鏡及電天窗外，另外重有後窗遮陽簾、高級音響及恒溫冷氣等配搭，而且共10個嘅安全氣袋及充氣簾幕組合，更能為車上乘客提供周全嘅保護呢！</fontstyle></spanclass></p><p><spanclass><fontstyle>450匹馬力強橫無匹  &#13;<br> 然而，新車以一台4.2公升V8DOHCBi-turbo引擎作動力核心，馬力輸出高達450匹，而且重有低轉高扭力輸出嘅特性，起步加速反應變得敏捷，難怪0至100公里加速度僅為4.9秒，而極速更可高達250km/h（有限制）咁快啦！另外，經過強化嘅跑車懸掛，輔以多套電子系統如ESP及奧迪獨有嘅Quattro四驅系統，加上一套19吋高性能輪胎組合，循迹性之高能予人十足信心外，高效能碟式制動連ABS及EBD裝置，亦可有不俗嘅制動表現呢！</fontstyle></spanclass></p><p><spanclass><fontstyle>辛辣造型跑味十足  &#13;<br> 呢部奧迪RS6四門版跑車，賣相甚有高性能跑車風采；除以流線形車體設計出現外，另外重裝有頭尾泵把連擾流器、電鍍門邊鏡殼，以及車尾定翼等等，加埋一套19吋跑車合金胎軨，一份辛辣跑車形象完全表露無遺。</fontstyle></spanclass></p><p><b> 記者試後簡評</b> &#13;<br> 呢部全新RS6跑車外形狠辣有勁，Recaro桶椅配搭亦見有高承托力；一台4.2公升V8Bi-turbo引擎配搭，不但能予人源源不絕嘅動力輸出，匹配一套5前速Tiptronic半自動波箱，重畀到你有不少駕駛樂趣呢！</p><p><spanclass><fontstyle>奧迪RS6規格  &#13;<br> 引擎：4172ccV8DOHCBi-turbo&#13;<br> 馬力：450ps/6500rpm&#13;<br> 扭力：57.1kgm/2500rpm&#13;<br> 傳動：5前速Tiptronic半自動波，四輪驅動&#13;<br> 懸掛：（前）四連桿（後）雙搖臂&#13;<br> 制動：（前）透氣碟（後）透氣碟（ABS）&#13;<br> 尺碼：4858×1850×1425mm&#13;<br> 輪胎：255/35ZR19&#13;<br> PirelliPZeroRosso&#13;<br> 軸距：2759mm&#13;<br> 車重：1840kg&#13;<br> 0-100公里：4.9秒&#13;<br> 極速：250km/h（有限制）&#13;<br> 平均耗油：14.6L/100km&#13;<br> 新車售價：$1,350,000&#13;<br> 車輛提供：合迪汽車（25281862）</fontstyle></spanclass></p></body></html>