<html><header><meta charset="utf-8"><title>老虎轉會新表劉華搶先戴</title></header><body><h1>老虎轉會新表劉華搶先戴</h1><p>品牌找運動明星代言已成慣技，無得講，商業上數字說明一切。堅持唔用明星，把資金留作研發的「笨實」名牌（如NewBalance）畢竟是少數。今年運動界「轉會」兩大巨星最矚目：KobeBryant滿約adidas，公開話要試着其他各品牌一年，傳聞Nike「候」實佢，我思疑佢其實吊高嚟賣；老虎仔活士（TigerWoods）早年簽約Tudor，今年10月就轉簽TagHEUER。據《福布斯》報道，老虎仔今年單單代言人的收入就高達6,200萬美元。嘩！&#13;<br>新約要1月1日始生效，老虎仔舊專用表Tiger市面仍然有售。而老虎第一隻HEUER新表就已經曝光（新表亦要1月才推出），上兩個星期美國短跑冠軍鍾絲（MarionJones）來港，當日劉德華出席，獲贈嘅就係呢隻未出街的老虎新表。講表款「新老虎」沿用Link系列（早輪冼拿特別版都係Link），表底刻有TigerWoods字樣，用上頂級Calibre36機芯。價錢唔平，售$35,500，比起Tag的頂級作MonzaCalibre36（$31,500）還要貴一成。&#13;<br>&#13;<br>記者：何兆彬&#13;<br>查詢電話：29095938</p></body></html>