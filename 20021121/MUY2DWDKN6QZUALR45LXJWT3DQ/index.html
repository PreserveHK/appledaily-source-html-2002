<html><header><meta charset="utf-8"><title>黎明疑舒淇去幽會</title></header><body><h1>黎明疑舒淇去幽會</h1><p>黎明（Leon）昨日以聯合國兒童基金會國際青年特使身份往尖沙嘴出席「麥當勞世界兒童日」的籌款義賣活動，及後往沙田探訪患病兒童，並與釜山亞運乒乓球比賽混雙冠軍張鈺比試乒乓球。&#13;<br> 黎明將接拍關錦鵬執導的電影《奪情天》，有指近日劉嘉玲因不滿戲份被減而拒演《奪》片，黎明說：「由我接拍時只知有鄭秀文、我同劉燁，而阿關係寫緊另一個劇本畀嘉玲，所以先有混淆。」<br> &#13;<br> <spanclass>否認常到舒淇家 &#13;<br> 有指舒淇於金馬獎當晚趕回家捧黎明場，黎明說：「我點鬼知人哋做乜，我喺高雄出席頒獎禮，或者人哋去幽會，去見朋友呢？總之大家係朋友，佢戥我開心好正常。」另外，白韻琴早前指黎明經常到舒淇家，黎明無奈地說：「犀利，我諗佢講嘅嘢，我唔覺係一個事實。」	採訪：馮美茵&#13;<br> 攝影：林德雄</spanclass></p></body></html>