<html><header><meta charset="utf-8"><title>　　伏明霞力sell寶翠園 - 李八方</title></header><body><h1>　　伏明霞力sell寶翠園 - 李八方</h1><p>中國跳水皇后伏明霞，噚晚又嚟咗香港，不過好低調，八方知道佢呢次主要為工作而嚟，伏明霞今日會同賭王何鴻燊女兒何超瓊去西寶城，出席由信德集團、新鴻基地產、新世界發展及廖創興企業合作發展嘅港島西半山豪宅寶翠園嘅記者會。&#13;<br> 伏明霞噚晚七點幾，一身便服，推住行李喺機場出閘。問伏明霞呢次嚟香港會唔會抽空見吓男友財爺梁錦松，佢笑笑口冇回應。再問伏明霞此行會逗留多久，佢用國語回答：「我做完活動就會離開。」伏明霞經常出國，莫非佢唔怕影響學業？佢話：「你們太敏感了。」&#13;<br> ﹙圖﹚伏明霞甫落機即電話不離手，莫非係即刻打畀松哥？&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>