<html><header><meta charset="utf-8"><title>　　婦女事務會三招拉客 - 李八方</title></header><body><h1>　　婦女事務會三招拉客 - 李八方</h1><p>婦女事務委員會將於五月十日起一連兩日，在香港會議展覽中心舉辦「半邊天下──婦女事務研討會」。今次研討會被定為香港特區成立五周年紀念的一項慶祝活動，大會一於使出三招拉客。&#13;<br> 第一招：重量級嘉賓，包括阿董、煲呔曾、楊永強、林貝聿嘉、楊家聲、聯合國婦女發展基金主管LindaMiranda、及加拿大政府婦女政策部門性別分析主席HeleneDwyer-Renaud等。&#13;<br> 第二招：明星助陣，包括參加分組討論嘅張艾嘉、查小欣，錄影演講嘅肥肥、許鞍華，哥哥張國榮重幫一段短片做旁白配音。&#13;<br> 第三招：小朋友天地。話到明係婦女研討會，如果吸引唔到一眾家庭主婦到場就認真失敗，大會就諗到設立一個託兒中心，方便婦女參與。八方就話呢樣先最實際，各位被化骨龍纏身嘅姊妹，不妨考慮吓出席呢個研討會，一來可以趁機鬆番口氣，二來又可以開吓眼界增長見聞。&#13;<br> 不過，范太對是否參與直選的決定也非常謹慎，一直強調要視乎健康情況。&#13;<br> ﹙圖﹚連哥哥張國榮都肯為短片做旁白配音，婦女事務委員會都算大面。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>