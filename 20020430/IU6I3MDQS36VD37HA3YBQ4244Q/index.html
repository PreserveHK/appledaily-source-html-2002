<html><header><meta charset="utf-8"><title>葉璇想放假返美休養</title></header><body><h1>葉璇想放假返美休養</h1><p>葉璇與林峯昨日於電視城為無綫新劇《雲海玉弓緣》拍攝海報。葉璇早前因拍劇吊威吔受傷，對此她說：「雖然𠵱家休息緊，但今日要返嚟拍海報。我都重要去做物理治療，希望公司可以畀我休息兩個月，不過都要睇吓公司嘅安排。我想返去美國探屋企人，我嚟咗香港兩、三年都未返過去！」<br> &#13;<br> <spanclass>懶理陳浩民戀情 &#13;<br> 另外，有傳葉璇不想與緋聞男友陳浩民合作拍攝無綫新劇《打更急先鋒》，而借傷辭演，她說：「我同佢只係朋友關係，我受傷佢都有打電話嚟問候，唔係唔想同陳浩民合作，只係公司嘅安排。」當問到葉璇有關陳浩民與李惠敏拍拖一事，她則說：「唔知喎！唔覺有乜嘢意外，人哋嘅事，費事講啦。」&#13;<br> 採訪、攝影：王崇穎</spanclass></p></body></html>