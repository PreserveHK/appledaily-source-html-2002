<html><header><meta charset="utf-8"><title>鋒芝戀另一受害者　日日被追訪心情差<br>小春矇查查做不文手勢</title></header><body><h1>鋒芝戀另一受害者　日日被追訪心情差<br>小春矇查查做不文手勢</h1><p>陳小春前晚為無綫《明愛暖萬心》表演，記者在後台為他拍照時，小春忽然做出反V不文手勢，並稱自己不知這是不文手勢。而傳聞中橫刀奪愛的情敵謝霆鋒，除了當眾做過豎中指的不文手勢外，亦曾做過反V不文手勢。</p><p>陳小春前晚在無綫電視城，為《明愛暖萬心》做表演嘉賓，他近日捲入謝霆鋒和張栢芝的戀情，是非不絕。未知是否受這些負面新聞（見附表）影響心情，小春在演出後接受記者訪問時，竟做出反V不文手勢。<br> &#13;<br> <spanclass>霆鋒曾反V示眾 &#13;<br> 黃秋生去年在LMF樂隊的尾場演唱會上，在台上大做不文手勢。秋生當時解釋，舉起中指是美式不文手勢，而反V是英式不文手勢（詳見另文），秋生更指「×頭」才以為反V是勝利手勢。小春前晚做完騷，記者要求他拍照時，小春突然大做反V手勢，記者問他為何做不文手勢，小春說：「吓！係咩？我唔知係不文手勢，我哋係中國人嘛，又唔係鬼佬！」其後小春做回V字手勢再拍照。&#13;<br> 其實，謝霆鋒和蕭亞軒今年一月在北京出席「第八屆全球華語音樂榜中榜頒獎禮」上，當做V字手勢印手模時，都做了反V手勢，可是陳冠希則代霆鋒死撐表示美國反V是代表和平，而英國除非V字是屈曲才代表是粗口。&#13;<br> 但在英國讀書的陳司翰，昨日接受本報訪問時說：「我一去英國就知反Ｖ係粗口手勢，但起源就唔清楚，其實喺英國幾乎人人都知反Ｖ代表粗口手勢。」&#13;<br> 另外，對於張栢芝近日消瘦了不少，被懷疑患上厭食症，小春說：「我冇留意到，我唯一見到佢春風滿臉，幾開心。大家唔好搞佢，追少啲。佢開開心心咪得囉，我哋呢排冇見面。」那麼小春跟栢芝可仍是朋友，小春說：「我哋都算係朋友。」<br> &#13;<br> <spanclass>「工作唔可以亂玩」 &#13;<br> 小春最近忙於為新片《枕邊凶靈》開工，他日前與林熙蕾拍了一場在車廂內的親熱戲。小春說：「我哋拍呢場戲都好順利，NG實有。」&#13;<br> 可否怕被人指博懵，小春說：「呢啲嘢唔可以亂講，工作唔可以亂玩，拍嘅當時有導演同工作人員在場。」&#13;<br> 近日劉錦玲和李子奇拍無綫劇集《絕世好爸》時，男方被指「鹹豬手」，小春說：「係咪過份敏感，拍呢啲戲溝通好緊要，我會事前同對手講句唔好意思。我之後重同林熙蕾有多場親熱戲。」&#13;<br> 採訪：駱華齡　攝影：黃文成</spanclass></spanclass></p></body></html>