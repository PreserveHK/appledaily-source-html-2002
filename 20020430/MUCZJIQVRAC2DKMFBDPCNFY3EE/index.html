<html><header><meta charset="utf-8"><title>江欣燕尋灰白色愛貓</title></header><body><h1>江欣燕尋灰白色愛貓</h1><p>平時形象樂天開朗的江欣燕（欣欣），近日因愛貓DeeDee失蹤一事，連續在家哭了數天。&#13;<br> 欣欣述說愛貓DeeDee的特徵及失蹤過程，她說：「DeeDee係一隻Exotic短毛貓，係男性，佢嘅毛色係白灰漸變色，體形好肥，到今年十月就六歲大。」<br> &#13;<br> <spanclass>厚酬有心人 &#13;<br> 欣欣續說：「DeeDee係上個禮拜四（二十五日）朝早唔見嘅，話說我同Jackson（欣欣丈夫）最近幫朋友暫時養咗隻狗，但係呢隻狗好鍾意隨地大、小二便，所以我哋就叫傭人打開道門方便，我諗就係嗰個時候，DeeDee溜走咗。鄰居嘅傭人就見過DeeDee企喺我哋屋企門口，想返屋企咁，但道門就閂番。」&#13;<br> 欣欣表示已在其住所樂活道附近貼街招，並向愛護動物協會求助，但仍沒有DeeDee的消息。她說：「希望有心人如果見到DeeDee，可以聯絡我哋，日間電話係28990059，夜間可以打72060601，我哋會厚酬答謝呢位有心人㗎。」&#13;<br> 採訪：梁錦雯</spanclass></p></body></html>