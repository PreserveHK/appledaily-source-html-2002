<html><header><meta charset="utf-8"><title>網上賭盤天馬行空<br>Britney、Justin未復合被催婚</title></header><body><h1>網上賭盤天馬行空<br>Britney、Justin未復合被催婚</h1><p>時近年尾，大家都會展望新一年，英國嘅博彩公司當然亦唔例外，喺網上開出唔少有關藝人喺○三年嘅賭盤，其中有唔少重相當騎呢㖭，我羅拉實在懷疑究竟會唔會有人肯揼錢落注！&#13;<br> 愛爾蘭博彩公司PaddyPower（<ahref http:>www.paddypower.com ）似乎對BritneySpears嘅動向最有興趣，其中開嘅賭盤竟然有Britney同舊男友JustinTimberlake喺○三年結婚嘅賠率，重係一賠十八，睇嚟大家都幾睇好佢哋復合。&#13;<br> 另外啱啱搶咗Britney百事代言人身份，同Justin傳過有路嘅Beyonce，佢同Justin結婚嘅賠率係一賠四十，博彩公司擺明有心玩佢啦。而今年Britney拍過嘅電影《玉女半熟時》，佢攞下年奧斯卡嘅賠率竟然係一賠一百，計我話根本連半點可能性都冇，真係誇張咗囉！<br> &#13;<br> <spanclass>尼古再婚一賠五 &#13;<br> 呢間公司亦開出咗啱啱離婚嘅尼古拉斯基治（NicolasCage）同麗莎瑪莉（LisaMariePresley）喺○三年各自結婚嘅賠率係一賠五，而佢哋復合嘅就係一賠十六，睇嚟佢哋都係各自搵食居多。&#13;<br> 而英國另一間好出名嘅博彩公司立博（Ladbrokes），亦都開咗碧咸老婆Victoria嘅歌喺○三年上英國榜冠軍嘅賠率為一賠四，睇間博彩公司對Vi</spanclass></ahref></p></body></html>