<html><header><meta charset="utf-8"><title>新車速報：力大價不變<br>奧迪A41.8TMultitronic</title></header><body><h1>新車速報：力大價不變<br>奧迪A41.8TMultitronic</h1><p>重記得奧迪代理響今年年初，才引入擁有150匹馬力輸出嘅A41.8TMultitronic型號抵港；事隔不足一年，佢哋又引進全新升級版A41.8TMultitronic四門轎車。雖然外觀、車廂布局、設備配搭都與原有型號相近，但經廠方改良後嘅一台1.8公升Turbo引擎，馬力增多14匹（達164匹）外，就連扭力輸出亦有所增加；雖然新車有如斯改變，但車價依然維持響唔使32萬嘅水平，係咪好吸引呢？&#13;<br>&#13;<br>記者：黃凱穎　攝影：陳偉強</p><p><spanclass><fontstyle>造型依舊有房跑味  &#13;<br> 造型方面，新車則依舊保留有原來富有房跑味嘅設計；除車身線條夠晒流線型之餘，響四輪跑車合金胎軨及雙出式尾喉組合襯托下，完全將呢個特點展露出來。筆者試車當日，正值下着大雨，能見度較低，幸好一組Xenon頭燈有充足照明度，能將前路照得清楚，而車頭及車尾更設有霧燈配搭㖭！&#13;<br> &#13;<br> <spanclass><fontstyle>設備齊全坐得舒適  &#13;<br> 車廂布局亦與原有型號相近，不但保留有能讓你有妥貼乘坐感受，兼以高級真皮鑲嵌而成嘅座椅外；大型一體化嘅中控台上，又備有高級6+1CD音響及恒溫冷氣，而鋪排亦見簡潔有序，使用時十分方便。當然唔少得重有四門電窗、中央門鎖及門邊電鏡等標準設備，另外共有10個安全氣袋連充氣簾幕組合，以確保車上乘客嘅安全㗎。</fontstyle></spanclass></fontstyle></spanclass></p><p><spanclass><fontstyle>引擎變得更好力  &#13;<br> 新車最主要嘅改動，會係一台原來輸出只有150匹馬力，及21.4kgm扭力嘅1.8公升直4Turbo引擎，經廠方悉心調校後，馬力輸出增加咗14匹（達164匹），而扭力亦增加咗約1.6kgm，響一套6前速Multitronic半自動波箱輔助下，起步加速表現明顯較前來得敏捷順滑，其中0至100公里嘅加速度，較原來嘅9.2秒快咗0.6秒（8.6秒），而極速亦增加咗4km/h（達223km/h）；最重要係耗油量仍維持響8.2L/100km嘅水平，真可謂「既大力、又細食」㗎！</fontstyle></spanclass></p><p><spanclass><fontstyle>點解要揀我  &#13;<br> 雖然喺今年年初，代理引入咗配用6前速Multitronic半自動波箱嘅A41.8TMultitronic型號抵港，但馬力只有150匹，而我配用嘅一台1.8公升Turbo偈經調校後就有成164匹馬力咁多，就連扭力輸出亦有所增加，最緊要就係設備配搭同車價不變，咁你哋話我係咪好吸引呢？</fontstyle></spanclass></p><p><spanclass><fontstyle>奧迪改裝專家Tony有何評價？  &#13;<br> 有「奧迪改裝專家」之稱嘅Tony就覺得，呢部A41.8TMultitronic嗰台1.8公升Turbo引擎經調校後，馬力及扭力輸出數值均有所增加，除令起步加速較前變得敏捷順滑外，低速行車時扭力輸出亦都好平均，適合用作日常駕駛之用。</fontstyle></spanclass></p><p><spanclass><fontstyle>記者試後簡評  &#13;<br> 造型與其他A4型號一樣，擁有一份房跑車嘅活力感外，全真皮車廂布置亦有一份豪邁感；而一台1.8公升Turbo偈馬力輸出增至164匹，扭力輸出亦有所增加，匹配6前速Multitronic半自動波箱，因而令新車無論起步加速，都要較前來得敏捷暢順得多。但略嫌車廂色調布置乏味，欠缺一份時代感。</fontstyle></spanclass></p><p><b> 奧迪A41.8TMultitronic規格</b> &#13;<br> 引擎：1781cc直4DOHCTurbo&#13;<br> 馬力：164ps/5700rpm&#13;<br> 扭力：23.0kgm/1950-4700rpm&#13;<br> 傳動：6前速Multitronic半自動波，前輪驅動&#13;<br> 懸掛：（前）四連桿（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：205/55R16BridgestonePotenzaRE040&#13;<br> 尺碼：4548×1772×1428mm&#13;<br> 軸距：2650mm	車重：1415kg&#13;<br> 0-100公里：8.6秒&#13;<br> 極速：223km/h&#13;<br> 平均耗油：8.2L/100km&#13;<br> 新車售價：$318,000&#13;<br> 車輛提供：合迪汽車（21538181）</p></body></html>