<html><header><meta charset="utf-8"><title>　　唐英年、張寶華撐檯腳 - 李八方</title></header><body><h1>　　唐英年、張寶華撐檯腳 - 李八方</h1><p>八方舊年去上海採訪亞太經合會議（APEC），以為見識到世上最嚴密的保安，點知今年到墨西哥洛斯卡沃斯，先知道天外有天。&#13;<br> 話說各國外交部長及經貿部長周二（墨西哥時間）陸續抵達後，呢個度假勝地即時被「軍管」。原本外交部安排咗內地同香港嘅記者到機場採訪兩位外長，已特別發出通行證，但中央電視台、無綫同亞視記者統統被軍隊攔住。另一批記者則在中國團入住的酒店被「遣返」新聞中心，外交部人員求情都冇用。&#13;<br> 但喺非重點保安嘅酒店，記者都可以做到啲新聞，好似工商及科技局長唐英年就喺Palmilla酒店同有線電視記者張寶華歎茶傾偈。&#13;<br> （圖）唐英年同有線靚女記者張寶華喺墨西哥茶敍，係咪好有拍拖feel呢？&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>