<html><header><meta charset="utf-8"><title>約會慘遭放飛機<br>馮仁昭四圍超：張鎧潼要找安仔晦氣</title></header><body><h1>約會慘遭放飛機<br>馮仁昭四圍超：張鎧潼要找安仔晦氣</h1><p>樂壇新人、財爺夫人伏明霞好友張鎧潼噚日去咗中環，出席「馬拉天使AVEP新碟發佈會」，佢好勞氣咁要記者幫手聯絡許志安（安仔），因為佢好不滿安仔曾經放佢飛機喎。&#13;<br> 事緣張鎧潼喺一個卡拉OK聚會上，識咗安仔同蘇永康，佢話：「安仔重問我攞電話號碼，之後佢打電話約我食飯。點知到咗嗰日，佢失晒蹤影，佢又唔肯講佢個電話號碼畀我知，我咁大個女都冇畀人放過飛機，佢累我嗰日等咗佢成日。」<br> &#13;<br> <spanclass>同安仔好傾 &#13;<br> 問張鎧潼覺唔覺得安仔有追求之意，佢話：「我哋見過一次，不過佢份人幾好傾，我始終覺得一個男人講過嘅嘢要做得到，我自己就最講口齒。」&#13;<br> 張鎧潼噚日又戴咗個假鼻環亮相，佢話：「我都穿咗臍環，亦都夠膽穿乳環，不過就唔會除衫畀人睇。我覺得穿臍環同乳環都好性感。」<br> &#13;<br> <spanclass>廖碧兒叫Juno着高踭鞋 &#13;<br> 最近有消息話麥浚龍（Juno）會參與無綫新劇《新牌大狀》演出，重有機會同靚女廖碧兒合演情侶，大家都知廖碧兒嘅身高同Juno有一段距離，所以呢個組合都幾突破。噚日馮仁昭喺電視城見到廖碧兒，佢竟然好抵死咁話：「我都未知係咪真係會合作，如果係，佢或者要着高踭鞋喇！」</spanclass></spanclass></p><p><spanclass>楊婉儀未諗過結婚 &#13;<br> 有消息話楊婉儀會同拍拖三個月嘅男友王瑞勳喺下年初去美國結婚，不過經了解後似乎冇件咁嘅事。&#13;<br> 馮仁昭噚日同楊婉儀傾電話時，佢親口否認話：「唔係，我哋未有結婚打算，我爸爸媽媽的確返咗香港，每年佢哋都會返嚟探我，當時本周刊個記者話收到消息嚟問我，我都否認咗！」<br> &#13;<br> <spanclass>王力宏耍雜技冧女 &#13;<br> 王力宏日前去咗新加坡舉行演唱會，佢可謂魅力沒法擋，吸引咗成萬位觀眾捧場。演唱會上佢一共換咗八套衫，喺唱緊《不必問別人》嗰時，王力宏更大益台下觀眾，唔只着背心露腰，重露埋兩點，令觀眾不斷尖叫。之後又表演後空翻，果然係身手敏捷，唔怪得咁受女仔歡迎啦！<br> &#13;<br> <spanclass>GiGi最叻短訊冧男友 &#13;<br> 梁詠琪（GiGi）日前喺台灣做宣傳，佢話自己鍾意用手機製造浪漫，平時都會用手提電話傳達訊息畀男友同家人。就算GiGi身在異國，佢都會利用手機同家人或另一半保持聯絡。&#13;<br> GiGi最近俾台灣一個手提電話商睇中，唔單止畀錢GiGi拍MV，所有佢嘅歌迷重可以透過猜謎活動得到新電話，GiGi嘅歌迷就有福啦！</spanclass></spanclass></spanclass></p></body></html>