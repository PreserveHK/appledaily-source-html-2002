<html><header><meta charset="utf-8"><title>發光西門子2128首置16和弦</title></header><body><h1>發光西門子2128首置16和弦</h1><p>究竟有何條件足以令西門子2128能定位為主攻年輕人市場的手機？個Look夠唔夠搶？唔單止底面殼可拆出更換隨時轉款變Look，外殼於黑暗環境中更會發光，都總算叫EyeCatching啩！而西門子亦明白到放在8008身上的4和弦鈴聲，未必滿足到要求高的用家，或者上次只不過初試啼聲，今回2128一於來個4級跳，和弦鈴聲由4變16，亦是旗下首部具備呢個級數鈴聲的型號，另外，用家不但可以揀機內所預設或經WAP下載的和弦鈴聲，2128更備有自錄鈴聲功能，換言之，只要是錄得到的聲音都可變成手機鈴聲，只要有創意，鈴聲就變成獨一無二。新機亦支援Java技術，用家可下載各種以Java語言編寫的應用程式，而且隨時可增加或刪除。不過講到最吸引，當然是可Download各款遊戲過手癮！差啲唔記得提大家，今次返的屬水貨，不過都有中文睇。&#13;<br> 記者：招佩珊&#13;<br> &#13;<br> <b> 2128Profile</b> &#13;<br> 制式：GSM900/1800雙頻&#13;<br> 尺寸：101X44X21mm&#13;<br> 重量：80克&#13;<br> 通話時間：300分鐘&#13;<br> 備用時間：250小時&#13;<br> 功能：WAP1.2.1、GPRS、EMS、Java、16和弦鈴聲、聲控撥號及指令&#13;<br> 售賣點：科域電訊&#13;<br> 地址：深水埗鴨寮街212號地下&#13;<br> 電話：23614018</p></body></html>