<html><header><meta charset="utf-8"><title>一味窩輪：執多少中銀Call輪</title></header><body><h1>一味窩輪：執多少中銀Call輪</h1><p>港股唔跟美股，恒指大升255點，上破9800，期指高水21點。下禮拜三期指結算，有望直叩萬點。&#13;<br> 銀行股升得慢啲，電訊股、地產股，隻隻生猛，相關Call輪滿堂紅。順勢做嘢，吼低買Call輪，或者揀啲未大升藍籌Call輪埋手，Put輪咪打主意。&#13;<br> 中銀（2388）升得慢，趁相關Call輪未點郁，收啲貨等正股追落後帶挈，大路貨有兩隻，就係9462同9550。&#13;<br> 9462明年7月到期，大把時間，現價12仙，溢價5.3%，槓桿率6.7倍。9550明年3月到期，現價70仙，溢價8.1%，槓桿率11.5倍。<br> &#13;<br> <spanclass>9037負溢價數據靚 &#13;<br> 中信泰富（267）近日略為跑輸大市，可博跑番快啲。吼中信Call輪，9037數據靚，下月夠鐘，現價28仙，負溢價0.3%，槓桿率6.2倍。另外隻9480，明年4月到期，現價22.8仙，溢價9.4%，槓桿率7.6倍，呢件亦吼得過。&#13;<br> 大市一浪高於一浪，有機會個市回回哋之時，執啲恒指Call輪。短炒對象係9552，現價34.5仙，隻輪行使價9800，啱啱由價外輪變價內輪，呢件明年3月到期；揀長期輪，對象則係9390，明年12月到期，時間因素着晒數。&#13;<br> 章盛</spanclass></p></body></html>