<html><header><meta charset="utf-8"><title>Dell幫《FFXI》PC版造勢</title></header><body><h1>Dell幫《FFXI》PC版造勢</h1><p>11月7日就係《FinalFantasyXI》正式登陸PC嘅日子，SQUARE重同直銷電腦大王Dell合作，推出一款以《FFXI》為主題嘅桌面電腦。&#13;<br>記者：徐影龍</p><p><spanclass><fontstyle>超強硬件配置  &#13;<br> 由於今次《FFXI》在多邊形數量及貼圖方面要求會較高，所以SQUARE一早已經放定風，電腦硬件要求唔簡單，最佳系統最好有P4級處理器，再配搭nVIDIA嘅GPU顯示卡，如GeForce3，4Ti，即係話舊一批電腦重行PIII或Celeron就唔多掂。而呢部由Dell推出嘅《FFXI》特別版電腦，其實即係Dimension4500加預裝《FFXI》電腦版，可算係SQUARE官方認可嘅《FFXI》桌面電腦。Dimension4500處理器採用P42.4GHz，512MBDDR記憶體及80GB硬碟，最厲害係採用GeForce4最新嘅Ti4200顯示卡，內置64MB視像記憶體，加埋SBLIVE音效卡，全部機用足貴價靚料，唔好話打機，當正係數碼娛樂中心甚至專業繪製3D圖像都應付有餘。&#13;<br> &#13;<br> <spanclass><fontstyle>附《FFXI》專用手掣  &#13;<br> 除咗預裝《FFXI》外，跟機重有個重新設計嘅《FFXI》USB遊戲手掣，印咗大大個《FFXI》Logo，對Fans嚟講點都有吸引力。手掣上設有Analog方向掣，方便主角周圍走同轉換視點。光碟機為普通CD-RW類型，較特別係附有名牌harman/kardon嘅高質素喇叭，可惜並非5.1輸出系統，睇DVD就唔係咁啱。Dimension4500賣價179,800日圓，換番港幣約$11,000。&#13;<br> &#13;<br> 官方網址：<ahref http:>www.dell.com/html/jp/products/dimen/ff11.htm </ahref></fontstyle></spanclass></fontstyle></spanclass></p></body></html>