<html><header><meta charset="utf-8"><title>新車速報：<br>福士Sharan1.8T　慳油實用MPV</title></header><body><h1>新車速報：<br>福士Sharan1.8T　慳油實用MPV</h1><p>一貫歐洲車着重安全性，就連呢款福士Sharan七人MPV亦唔例外；然而，原有僅得一款2.8公升V6型號選擇，卻未能切合普羅用家要求。惟近期代理引入標準版Sharan，改配上一台1.8公升Turbo偈，匹配上Tiptronic半自動波箱，既慳油好力又富駕駛樂趣，自然魅力大增不少啦！&#13;<br>&#13;<br>特約記者、攝影：何仲恩</p><p><br> &#13;<br> <spanclass><fontstyle>賣相討好不落俗套  &#13;<br> 呢部具有低風阻子彈造型嘅福士Sharan，推出至今仍予人有不落俗套之感，加上新款雙圓聚焦車燈及霧燈配搭，重有標準化嘅四輪16吋合金胎軨組合，以及車頂行李架，時尚有型好切合MPV身份。</fontstyle></spanclass></p><p><br> &#13;<br> <spanclass><fontstyle>座椅富彈性設備齊  &#13;<br> 新車三排七座位全屬絲絨椅配搭，雖然稍欠一份貴氣，惟全獨立座椅設計，中、後排既可自由收摺或裝拆，從而令尾廂空間倍增；而座席更備有獨立頭枕、手枕同三點式安全帶組合，較同級車更見安全感外，標準化嘅電窗、門邊電鏡，重有原廠左右獨立恒溫冷氣、高級CD音響同10聲道揚聲器，還有泊車感應連前排四個安全氣袋組合，可算係應有盡有。</fontstyle></spanclass></p><p><br> &#13;<br> <spanclass><fontstyle>1.8公升Turbo偈中段有力  &#13;<br> 以Sharan一部咁大型MPV，改換上1.8公升Turbo偈驅動，或許有人擔心會係力不從心；但事實卻剛好相反，呢台Turbo偈嘅中段演繹柔韌有力又慳油，惟Turbo未介入時，卻見引擎反應遲緩乏力一點，尚幸有一套5前速Tiptronic半自動波箱輔助，大可以手動式低檔起步，令表現截然兩樣。再者，Sharan本身低重心底盤結構，加上四輪碟式制動，還輔有ABS連EBD裝置，每予人有收放自如嘅觀感呢！</fontstyle></spanclass></p><p><br> &#13;<br> <spanclass><fontstyle>記者試後簡評  &#13;<br> <b> 優點：</b> &#13;<br> 新版車價追貼市場更見競爭力，附設兒童座椅好切合家庭車要求。&#13;<br> &#13;<br> <b> 缺點：</b> &#13;<br> 一台1.8公升Turbo偈中段柔韌有力，惟起跑加速每要Turbo介入才見功力，亦令人誤覺波箱欠順滑性。</fontstyle></spanclass></p><p><tableborder><tralign><tdcolspan><spanclass><fontstyle><b> 福士Sharan1.8T規格</b>    <tralign><td> 引擎：</td> <td> 1781cc直4DOHCTurbo</td>  <tralign><td> 馬力：</td> <td> 150ps/5800rpm</td>  <tralign><td> 扭力：</td> <td> 22.5kgm/1800rpm</td>  <tralign><td> 傳動：</td> <td> 5前速Tiptronic半自動波，前輪驅動</td>  <tralign><td> 懸掛：</td> <td> （前）柱式獨立　（後）半拖曳臂</td>  <tralign><td> 制動：</td> <td> （前）透氣碟　（後）碟式（ABS）</td>  <tralign><td> 輪胎：</td> <td> 215/55R16　DunlopSPSport2020</td>  <tralign><td> 尺碼：</td> <td> 4634×1810×1730mm</td>  <tralign><td> 軸距：</td> <td> 2841mm</td>  <tralign><td> 車重：</td> <td> 1730-1952kg</td>  <tralign><td> 0-100公里：</td> <td> 12.1秒</td>  <tralign><td> 極速：</td> <td> 195km/h</td>  <tralign><td> 平均耗油：</td> <td> 10.4-10.8L/100km</td>  <tralign><td> 新車售價：</td> <td> $249,000</td>  <tralign><td> 車輛提供：</td> <td> 合泰汽車（28828938）</td>   </tralign></tralign></tralign></tralign></tralign></tralign></tralign></tralign></tralign></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></p></body></html>