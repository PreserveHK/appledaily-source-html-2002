<html><header><meta charset="utf-8"><title>　　李嘉誠教人做精英 - 李八方</title></header><body><h1>　　李嘉誠教人做精英 - 李八方</h1><p>李嘉誠噚日去咗汕頭，為汕頭大學一班畢業生「上最後一課」，超人話，佢成日想列晒所有成功要素出嚟，包括堅毅、勇氣、有志等十幾二十項。不過唔好話做，講都已經夠累，但係生活又真係好迷惘，人需要好多生命嘅坐標。咁點算？&#13;<br> 超人於是引經據典，用咗數學界著名嘅博弈論，人類一生要從「零和」（一方贏一方輸）同埋「非零」（彼此雙贏，互相依存）之間做選擇，咁亦選擇咗自己一生嘅命運。&#13;<br> 超人話佢心目中嘅精英係「能夠堅定捍衞你們淨潔能反思的心」、「能努力正直取得自己的成就」、「能對別人的成功不存妒忌」及「能關懷無助貧弱」。各位畢業生，收到未呢？&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>