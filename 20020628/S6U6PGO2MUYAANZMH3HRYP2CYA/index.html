<html><header><meta charset="utf-8"><title>試玩內置鏡頭手機<br>Nokia7650MMS傳靚相</title></header><body><h1>試玩內置鏡頭手機<br>Nokia7650MMS傳靚相</h1><p>Nokia7650終於殺到埋身，貴為旗下首部內置攝錄鏡頭的手機，唔單止可以影靚相，重可以MMS將相片加埋聲音同文字即時傳送。行貨預計於下星期上市，今日率先試玩呢部影相手機，睇吓影相傳相有幾Easy。&#13;<br>&#13;<br>記者：招佩珊　攝影：黃子偉　Model：Cody</p><p><b> Nokia7650Profile</b> &#13;<br> 制式：GSM900/1800雙頻&#13;<br> 尺寸：114×56×26mm&#13;<br> 重量：154克&#13;<br> 顯示屏：4,096色，176×208&#13;<br> 通話時間：2-4小時&#13;<br> 備用時間：90-230小時&#13;<br> 強項功能：MMS、GPRS、藍芽、Java、24和弦鈴聲、接發電郵及採用Symbian作業系統。</p><p><spanclass><fontstyle>首部內置鏡頭手機  &#13;<br> Nokia7650是家族旗下首部內置攝錄鏡頭的手機，配備640×480PixelsVGA鏡頭，其4,096色彩色顯示屏幕則支援176×208Pixels，用家毋須外加任何配件就可以透過手機直接影相，非常方便。&#13;<br> 7650備有MMS、GPRS、藍芽及收發電郵等功能，相片除了可儲存在機內隨時欣賞，更可透過MMS或E-mail即時傳送，約有4MB內置記憶供儲存相片、電話簿、日程曆、訊息及應用程式。行貨預計於下星期上市，只得英文版，暫時未知幾時會有中文版推出。</fontstyle></spanclass></p><p><spanclass><fontstyle>全身睇  </fontstyle></spanclass></p><p><spanclass><fontstyle>靚相即影即傳逐格睇  &#13;<br> 用7650影完相之後，可儲存在機內隨時Show畀朋友睇，或者儲存在電話簿內用作來電顯示，亦可設定為手機屏幕圖案。不過，7650最強之處是可將相片經MMS傳送給另一個7650的用家，Send相之餘同時可加入聲音、圖像及文字。其他備有MMS功能的手機如SonyEricssonT68i，都一樣可以接收到，但由於顯示屏幕的解像度不同，能夠支援的MMS容量亦不同（T68i約30KB，7650約100KB），若將相片經7650傳送到T68i，要先將解像度作出調校才可傳送。</fontstyle></spanclass></p><p><spanclass><fontstyle>網絡商服務力撐7650  &#13;<br> 7650亦支援Java技術，用家可隨時增加或刪除以Java語言編寫的應用程式及遊戲，CSL推出多款經WAP下載的Java軟件，收費包括數據傳輸容量和軟件費用。軟件一經下載並儲存在手機內，毋須再以WAP連線上網都可以隨時玩得到。不過，要擷取即時資訊如股價、交通情況及天氣，就要經WAP連線。CSL亦特別為7650推出MMS罐頭訊息（收費包括數據傳輸容量和內容費用）及24和弦鈴聲下載服務（收費未定）。</fontstyle></spanclass></p></body></html>