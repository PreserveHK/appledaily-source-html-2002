<html><header><meta charset="utf-8"><title>無綫播德韓戰　收視大勝有線<br>316萬觀眾睇波史上最勁</title></header><body><h1>無綫播德韓戰　收視大勝有線<br>316萬觀眾睇波史上最勁</h1><p>無綫和有線大前日播映世界盃四強南韓對德國的賽事，無綫獲得最高收視四十三點（二百八十三萬觀眾），打破歷屆無綫播映世界盃的收視紀錄；加上有線同時段的最高五點收視（三十三萬觀眾），即有三百一十六萬觀眾，全港約有一半市民投入睇波，認真驚人。</p><p>無綫本周二直播世界盃四強，由南韓對德國的賽事，在德國中場球員波勒射入決定性一球時，竟為無綫帶來四十三點最高收視，即有二百八十三萬觀眾，打破無綫歷屆世界盃收視紀錄，連計有線電視同時段的五點最高收視，即三十三萬收看人次，該場賽事合共吸引了三百一十六萬觀眾，觀眾人數歷來最多。<br> &#13;<br> <spanclass>成今年收視之冠 &#13;<br> 加上不少駐足街頭觀賞賽事的市民，全港差不多有一半市民同時間睇波。前年無綫劇集《男親女愛》雖然錄得最高四十八點收視，但當時的觀眾人數只得約三百零七萬。&#13;<br> 過往香港電子傳媒多於深宵時段播映世界盃，但今屆世界盃在亞洲區舉行，自然吸引到更多市民欣賞。由於南韓之前屢創佳績，為首隊打入四強的亞洲球隊，德國亦是三屆世界盃冠軍，南韓對德國一役自然受到全港市民關注。&#13;<br> 相比過去兩屆世盃收視最高的成績，九八年無綫播映世界盃決賽巴西對法國一役，平均只有九十七萬觀眾，而九四年意大利對巴西一役決賽，收看人數亦只有九十七萬。&#13;<br> 不過，本周二無綫《世界盃一號直播室——四強鬥強》之南韓對德國，平均收視卻高達三十九點，即有二百五十七萬人欣賞，成為無綫本年度收視最高節目之餘，更刷新了歷屆世界盃收視紀錄。&#13;<br> 為慶祝有此佳績，無綫昨日舉行祝捷會開香檳慶祝，出席的包括李克勤、陳百祥和林尚義（阿叔）等。</spanclass></p><p><spanclass>阿叔指友台忘形 &#13;<br> 而在無綫和有線對撼期間一直保持緘默的阿叔，亦終於按捺不住說：「友台一朝得志就樂極忘形，搵兩個儍仔擔張櫈仔坐落去，又講阿根廷、意大利……播足六十四場；又話人哋播嗰兩、三場，宣傳自己就好啦，唔使踩人哋，重講話講波唔使着西裝，我哋係尊重電視觀眾，唔似佢哋咁畫到塊面花晒。𠵱家事實證明收視高過佢哋，觀眾選擇永遠是對的，你哋唔好再話慣性收視，都要我哋台前幕後努力先至有咁嘅成績。」&#13;<br> 至於李克勤亦和應說：「聽到有線咁講，個心真係好唔舒服，不過，後尾我都有幫TVB平反，𠵱家證明數字最實際，證明畫花塊面好定着西裝好，雖然之前係好多OL企喺街度睇波，但TVB播唔使錢，個個都可以返屋企睇，我諗今次除咗友台唔開心之外，好多播映世界盃嘅商戶都唔開心，但係大家可以返屋企睇波唔使畀錢，應該開心至係。」<br> &#13;<br> <spanclass>有線滿意 &#13;<br> 此外，對於收視敗於無綫，有線世界盃籌委經理曾展章昨日在電話中回應說：「今次結果一啲都唔出奇，收費電視同免費電視根本唔可以直接比拼，有線能夠突破到六十萬客戶，已經係好好成績，而且今年播足六十四場，又搞埋嘉年華會，都算係有新意吖！」&#13;<br> 採訪、攝影：卓美娟</spanclass></spanclass></p></body></html>