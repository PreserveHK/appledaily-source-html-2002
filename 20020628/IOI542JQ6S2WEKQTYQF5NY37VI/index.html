<html><header><meta charset="utf-8"><title>搜集狂　香水眼鏡要貴嘢<br>小雪花五萬買黑超</title></header><body><h1>搜集狂　香水眼鏡要貴嘢<br>小雪花五萬買黑超</h1><p>小雪原來有鋪買黑超癮，近兩年來，她已花掉近五萬元，購買了二十多副黑超，當中包括Gucci、Dolce&amp;Gabbana及Chanel等名牌。小雪亦愛珍藏香水，她至今已從世界各地搜羅達四十樽香水。</p><p>小雪目前擁有二十多副太陽眼鏡，其中有八副是名牌，包括Gucci、Chanel、GianniVersace及Dolce&amp;Gabbana等，每副價值約一千至二千多元。而小雪的寶貝黑超中，更有一些看似平凡，但最平的也要過千元，甚至二、三千元一副，不過小雪認為一分錢一分貨，所以物有所值。<br> &#13;<br> <spanclass>戴墨鏡遮素臉 &#13;<br> 小雪每次出埠公幹，都會趁機選購黑超和香水，所以她的太陽鏡亦多購自台灣、美國及加拿大等地。但搞笑的是，如非今次要帶那些珍藏出來拍照，小雪也沒有數過，原來自己在近兩年來，竟花了約五萬元購買這些心頭愛，她說：「因為我次次出埠都買，買買吓都唔知自己買咗咁多，真係唔好再買啦。」&#13;<br> 小雪坦言本身有一鋪買黑超癮，她說：「我平日唔戴飾物、唔化妝咪戴太陽眼鏡囉，買貴同平係有分別嘅，貴啲嘅會比較貼面。」<br> &#13;<br> <spanclass>香水樽當裝飾 &#13;<br> 除了黑超之外，小雪也鍾意買香水，她搜羅的各款香水，包括JeanPaulGaultier、DKNY、Burberry、EmporioArmani、Byblos及IsseyMiyake等達四十樽，當中還有古龍水。&#13;<br> 小雪說：「有時我係純粹睇個香水樽嘅形狀，買嚟當裝飾擺喺屋企，所以係男裝都冇問題。」&#13;<br> 採訪：朱芷瑩　攝影：黃文成　&#13;<br> 髮型：HairCulturebyPatrick&#13;<br> 場地提供：HairCulture</spanclass></spanclass></p></body></html>