<html><header><meta charset="utf-8"><title>一味窩輪：轉月份避開高溢價輪</title></header><body><h1>一味窩輪：轉月份避開高溢價輪</h1><p>前日淡友世界，昨日好友世界，恒指彈番162點。大隻藍籌中，和黃（013）最醒，收58.50元，升1.50元；前日9RSI得番7.35，有乜理由咁超賣㗎？&#13;<br> 正股升，4件和黃Call輪（9024、9102、9340同9317），升幅由26%至50%，打入10大龍虎榜，件件都係高溢價、大槓桿率。過埋今日，就到7月，即係啲窩輪屆滿期，心理上又「少咗1個月」，炒呢啲高溢價輪，輸「縮水」（縮溢價），風險好大。要博，最實際都係揀啲溢價幾個巴仙嗰類，例如9097。&#13;<br> 10大升幅之4係長建Call輪9181。長建（1038）升35仙（2.8%），9181成半球唔夠，收29.5仙，進帳47%。隻輪8月夠鐘，溢價5.9%，槓桿率44倍。數據OK，但好難炒，因為好難估正股點走。<br> &#13;<br> <spanclass>長實Call輪9252最實際 &#13;<br> 李系主力艦長實（001）升1元，收65元，個勢未盡，搵啲長實Call輪炒吓。咪搞啲高溢價Call輪，最實際嘅都係9252，現價53仙，溢價3.4%，槓桿率12.3倍，9月到期，時間鬆動。長實Call輪9043，昨跌26%，就係因為高溢價，呢類輪咪手多多。&#13;<br> 章　盛</spanclass></p></body></html>