<html><header><meta charset="utf-8"><title>Slazenger靠尖頭Slipon一舖翻生</title></header><body><h1>Slazenger靠尖頭Slipon一舖翻生</h1><p>「乜Puma有新鞋出？」「嘩，好型喎！又平。」你冇睇錯，又有新鞋出，係似Puma咁有隻大豹做Logo，不過佢係運動老牌Slazenger的最新Slipon，款式就係今個夏天最熱的尖頭，似足早前的COMMEdesGARCONS，單係呢兩樣嘢已經夠晒潮流唔怕Out，而且重有大量顏色及超平價錢，絕對係Converse外輕便鞋的必選。&#13;<br>&#13;<br>記者：馮彥彰　攝影：楊錦文&#13;<br>Model：Neauder（Chocolate）</p><p><spanclass><fontstyle>尖頭MonogramSlipOn  &#13;<br> 今次推出的各SlipOn款式，分男裝及女裝兩款，顏色極多，分明要通殺男女潮流友，至於最搶眼相信以Monogram版及皮版尖頭最掂，唔使講一定要入啦！此為男裝細碼，女仔一樣着到。</fontstyle></spanclass></p><p><spanclass><fontstyle>尖頭大熱  &#13;<br> 講布鞋玩尖頭，始祖Converse同Vans一早就玩，今年有COMMEdesGARCONS參考過，加上螢光顏色，即成大熱，Converse對Acute宣布停產，市面上尚餘少量，但亦推出了02年變奏新版AcuteSignal。</fontstyle></spanclass></p><p><spanclass><fontstyle>Slazenger係網球名牌  &#13;<br> 年過二十五的一定見過，Slazenger曾是世界名牌，但呢幾年唔知係宣傳唔夠，真係少了露面，故年輕一輩不少未聽過！Slazenger1810年在英國誕生，本來為家族生意，以Outdoor及軍事服為主，其後大戰結束，轉以售賣運動服，並以網球運動為主，也是溫布頓的指定用品，雖在1953年被Dunlop收購，但品牌一樣紅，尤其在60~80年代初，網球運動大熱時，差不多見網球就見到Slazenger，可是呢幾年唔太積極，贊助球員及用品都被adidas及Nike取代，而且在香港更是近乎絕種，難怪新一代極少認識！</fontstyle></spanclass></p><p><spanclass><fontstyle>Slipon大解構  &#13;<br> 老實講，以價錢及款式而言，今次Slazenger真係交足功課，用料唔算太特別，但勝在顏色多，而且用正呢兩年大熱的Monogram，鞋底也用上最穩陣的生膠底，粗着或襯衫一流，最好一買三對，當襯衫都好，如果你接受到Converse，相信Slazenger是另一選擇。</fontstyle></spanclass></p><p>K2（23693161）&#13;<br> 地址：尖沙嘴加連威老道43號地下</p></body></html>