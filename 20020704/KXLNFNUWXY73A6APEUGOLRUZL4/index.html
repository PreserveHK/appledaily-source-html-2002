<html><header><meta charset="utf-8"><title>一味窩輪：和黃Call輪博9245</title></header><body><h1>一味窩輪：和黃Call輪博9245</h1><p>隔晚歐股美股大劑，以為港股又係，原來唔係，恒指由跌83點變升87點。盈富基金（2800）繼續有人接貨，有心理支持作用。&#13;<br> 和黃（013）收58元，升75仙。近期低位56.25元，已見谷底價，又已落後大市太多，有機會收復些少失地。昨日威水輪中，有隻和黃Call9110，升42%，由1.2仙彈上1.7仙，下月中到期，行使價68.40元，正股低過行使價超過10蚊，隻輪睇嚟最後都係凍過水。&#13;<br> 𠵱家博和黃上番去，以普通升幅計（若然升十幾蚊計，當然係揸9110、9050之類），只有9245同9097值得諗。9245喺9月初到期，現價23仙，溢價7.5%，槓桿率25.2倍，正股兩個月內升4至5元唔係冇機會。9097溢價亦係差唔多，壽命略短，但槓桿率大好多。&#13;<br> 長實（001）升1.5元，收66元，帶動Call輪9043升69%，9063升39%。兩隻輪都係下月初到期，溢價超過10%，作廢機會大。&#13;<br> 長實Call輪主角係9252&#13;<br> 長實Call輪主角，始終係9252，9月初夠鐘，現價60仙，溢價2.8%，槓桿率11倍，數據唔錯。&#13;<br> 章　盛</p></body></html>