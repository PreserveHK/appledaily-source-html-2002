<html><header><meta charset="utf-8"><title>貧病四口盼更換新梳化</title></header><body><h1>貧病四口盼更換新梳化</h1><p>「呢張梳化係幾年前人哋畀嘅，𠵱家已經霉霉爛爛，補完又補，都冇能力換過一張新嘅。」單親媽媽張女士歎道。&#13;<br> 四十五歲的張女士，年前與丈夫離異，現獨力撫養三名分別就讀中六、中四及小五的子女。為了一家生計，張女士年來一直身兼兩職，日間駕駛客貨車替人運送貨物，晚間則任職看更，但日以繼夜地工作終令她積勞成疾，現被迫辭工休養，靠領綜援金生活。張女士無奈地表示：「呢幾年都唔知做乜，身體好差，加上更年期反應，成日手震、腳震，不斷咁標汗，好辛苦，好折磨，想開工都開唔到。」<br> &#13;<br> <spanclass>生活捉襟見肘 &#13;<br> 失去了工作能力，四口子平日盡量節儉，而事實上，他們的綜援金扣除了必要開支後，已所餘無幾，委實難以額外添置物品。「𠵱家幾乎日日食中藥調理身體，三十八蚊一劑，都幾重皮，加上三個仔女讀書，有好多濕碎使費，份綜援金差唔多每個月都用清，根本就儲唔到錢買其他嘢。」&#13;<br> 記者所見，張女士的梳化有不少破洞，內裏的海綿亦已外露。「因為唔夠地方瞓，個仔晚晚都瞓梳化，但張梳化爛成咁，啲海綿搞到個仔嘅背脊出晒汗斑，好陰功。」張女士盼善長伸出援手，資助她購買一張新梳化，改善生活。	捐款編號：C0614&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>