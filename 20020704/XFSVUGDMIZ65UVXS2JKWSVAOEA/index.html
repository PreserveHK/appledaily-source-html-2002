<html><header><meta charset="utf-8"><title>新車速報：<br>豐田Spacio七人齊歡樂</title></header><body><h1>新車速報：<br>豐田Spacio七人齊歡樂</h1><p>近年家庭式RV大行其道，響眾多嘅日本品牌之中，查實豐田亦有一款全新Spacio七人車；講外形同車廂鋪排，佢跟代理所引入嘅CorollaVerso極為相近，惟本身七座位配搭，以及一台1.5公升直4偈嘅組合，卻見實用慳油得多。若然你想擁有一部尺碼跟家庭房車相近，但又更富靈活性嘅RV的話，相信呢部Spacio會係你嘅不錯選擇。&#13;<br>&#13;<br>特約記者、攝影：何仲恩</p><p><spanclass><fontstyle>賣相出眾富吸引力  &#13;<br> 呢部豐田Spacio造型同尺碼跟同廠Corolla相若，易為普羅車迷接受之餘，本身一對炯炯有神嘅大燈，重加有尾定翼連High-mount煞車燈，以及四輪14吋合金胎軨組合，均見有吸引性同活力呢！</fontstyle></spanclass></p><p><spanclass><fontstyle>車廂實用設備多多  &#13;<br> 講到車廂鋪排方面，三排七座位設計，中、前排更有Walk-through嘅方便，而尾排座席當遇有需要時，更可整幅收摺於地台下，配合埋中排摺起，令尾廂容量有近倍增㗎！而呢部Spacio車廂四周除備有多個儲物匣同杯座外，中排地台下重有兩個大型雜物箱，匹配上四門電窗、門邊電鏡、雙天窗外，重有原廠恒溫冷氣同高級大面板音響裝置，設備可謂應有盡有㗎！</fontstyle></spanclass></p><p><spanclass><fontstyle>1.5公升慳油好力  &#13;<br> 現今一代Corolla嘅1.5公升直4偈配搭，外界評價甚高，而Spacio亦沿用同一組合，日常代步慳油好力，滿載五名乘客空間闊落又見勁力十足，惟盛載七名乘客的話，卻有點乏力感，可見尾排較宜搭載孩童。再者，一套電子4前速自動波箱，另備有OD模式，轉檔反應順滑，更可利用OD波去提升引擎扭力輸出；而歐式底盤結構，亦帶出有不俗嘅循迹感㖭！</fontstyle></spanclass></p><p><spanclass><fontstyle>豐田Spacio1.5規格  &#13;<br> 引擎：1496cc直4DOHC&#13;<br> 馬力：110ps/6000rpm&#13;<br> 扭力：14.6kgm/4200rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：185/70R14ToyoNP01&#13;<br> 尺碼：4240×1695×1610mm&#13;<br> 軸距：2600mm&#13;<br> 車重：1180kg&#13;<br> 平均耗油：	16.0km/L&#13;<br> 新車售價：	$149,000起&#13;<br> 車輛提供：	歐日汽車（26201010）&#13;<br> &#13;<br> <b> 記者試後簡評</b> &#13;<br> 優點：改用上1.5公升引擎，日常代步慳油之餘，三排七座位配搭，要較一般家庭房車實用得多。&#13;<br> 缺點：滿載七人有點吃力，而絲絨座椅鋪排亦略見普通一點。</fontstyle></spanclass></p></body></html>