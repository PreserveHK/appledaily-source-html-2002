<html><header><meta charset="utf-8"><title>兒童天地：<br>著靚靚泳衣去沙灘玩餐飽</title></header><body><h1>兒童天地：<br>著靚靚泳衣去沙灘玩餐飽</h1><p>夏天天氣熱辣辣，最想媽咪爹哋帶我哋去沙灘游吓水、玩吓沙，唔好以為我哋細細個唔貪靚，其實我哋都好想有件靚靚嘅泳衣，去沙灘玩都玩得開心啲！我哋揀泳衣首選顏色要夠搶，其次就係個款要夠靚，三點式同潛水Look都係今年大熱之選，我哋都想擁有一件㗎！&#13;<br>&#13;<br>記者：區佩嫦&#13;<br>攝影：林栢鈞&#13;<br>ImageKid：樂霖、正楠&#13;<br>鳴謝：ABEBI提供太陽眼鏡&#13;<br>晶晶提供太陽帽</p><p><spanclass><fontstyle>太陽白雲好可愛  &#13;<br> 今年流行比堅尼泳衣，我當然想要一套！呢套比堅尼以粉藍色做底色，重有太陽、白雲同彩虹圖案作點綴，加埋哈哈笑嘅布帶綑邊，夠晒搶鏡！&#13;<br> &#13;<br> 尺碼：適合3至8歲&#13;<br> 售價：$535（HONEYB）</fontstyle></spanclass></p><p><spanclass><fontstyle>防曬兩件頭保護度高  &#13;<br> 上身係夏威夷花的中袖防曬衫，下身則是淨色的游水褲，加埋達50+的防曬指數，唔怕畀太陽曬傷，重着得我有型有款。&#13;<br> &#13;<br> 尺碼：適合1至12歲&#13;<br> 售價：$260（晶晶）</fontstyle></spanclass></p><p><spanclass><fontstyle>仿潛水衣超型仔  &#13;<br> 我都知自己得棚骨，所以我會揀呢套潛水衣款嘅泳衣，短袖短褲嘅設計，夠晒有型有款，而且中間拉鏈，唔使媽咪幫手，我自己都識着！&#13;<br> &#13;<br> 尺碼：適合2至10歲&#13;<br> 售價：$259（Chickeeduck）</fontstyle></spanclass></p><p><spanclass><fontstyle>縐布夠彈性  &#13;<br> 呢套兩件頭泳衣選用縐布，好有彈性，唔會箍到我唔舒服，加埋肩帶嘅七彩珠珠，顏色好靚，襯晒我活潑嘅性格。&#13;<br> &#13;<br> 尺碼：適合2至8歲&#13;<br> 售價：$169（Chickeeduck）</fontstyle></spanclass></p><p><spanclass><fontstyle>兩件頭背心款  &#13;<br> 呢套泳衣嘅上身，設計成背心款式，配埋比堅尼款的泳褲，啱晒唔想露肉嘅我。我最鍾意泳衣上面嘅心心及太陽圖案，似我平時畫啲公仔咁。&#13;<br> &#13;<br> 尺碼：適合2至10歲&#13;<br> 售價：$179（Chickeeduck）</fontstyle></spanclass></p><p><spanclass><fontstyle>單肩設計夠特別  &#13;<br> 呢件單肩設計嘅兩件頭泳衣，用咗我最鍾意嘅草綠色，重印有葉紋圖案，不過我最鍾意襟前嘅珠片，閃令令好高貴。&#13;<br> &#13;<br> 尺碼：適合2至8歲&#13;<br> 售價：$450（2至6號）$490（8號）（ABEBI）</fontstyle></spanclass></p><p><spanclass><fontstyle>搶眼魚網料  &#13;<br> 粉紫色的Lycra布料上鋪了一層網布，顏色靚設計又特別。整套泳衣均以綁繩設計，可隨意調校鬆緊，唔怕太緊箍親我個肚腩仔！&#13;<br> &#13;<br> 尺碼：適合4至10歲&#13;<br> 售價：$490（4至6號）$520（8至10號）（ABEBI）</fontstyle></spanclass></p><p><spanclass><fontstyle>三層花邊夠嬌俏  &#13;<br> 我塊面成日紅卜卜，個個都話我似蘋果，呢件泳衣都有蘋果㗎，下身重有三層重叠嘅花邊，等我戴埋泳帽嚟個下水禮先！&#13;<br> &#13;<br> 泳衣尺碼：適合4至12歲&#13;<br> 售價：$179&#13;<br> 泳帽尺碼：Freesize&#13;<br> 售價：$99（Chickeeduck）</fontstyle></spanclass></p><p><b> 店舖資料</b> &#13;<br> Chickeeduck（26283469）&#13;<br> 旺角新世紀廣場5樓506號舖&#13;<br> ABEBI（28821809）&#13;<br> 銅鑼灣恩平道嘉蘭中心1樓112至115號舖&#13;<br> HONEYB（25060913）&#13;<br> 銅鑼灣時代廣場903號舖&#13;<br> 晶晶（28811892）&#13;<br> 銅鑼灣時代廣場901-2號舖</p></body></html>