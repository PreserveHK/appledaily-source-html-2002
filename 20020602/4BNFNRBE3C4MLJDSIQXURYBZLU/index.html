<html><header><meta charset="utf-8"><title>是非篇：口爹精自認男仔頭</title></header><body><h1>是非篇：口爹精自認男仔頭</h1><p>近一年來，阿佘的負面新聞可謂排山倒海而來，既傳她是生電王、嗲精，又傳她與郭羨妮鬧不和，指二人拍新劇《帝女花》時互相爭寵。雖然是非多多，但阿佘卻表示不在意自己是否遭金手指篤背脊。&#13;<br> <b> 記：</b> 成日都有傳聞話你係嗲精，鍾意放電，你自己點睇？&#13;<br> <b> 佘：</b> 可能係我聲帶嘅問題，好女仔聲，而我個樣又好女仔，啲人覺得我係啩！我又冇話特別做啲乜畀人睇。<br> &#13;<br> <spanclass>郭羨妮係朋友 &#13;<br> <b> 記：</b> 係咪對呢啲傳聞已經好麻木？&#13;<br> <b> 佘：</b> 做番自己囉，做個舒服嘅我，從來都冇人當面話我嗲、放電，係啲報道寫之嘛。&#13;<br> <b> 記：</b> 咁你覺得自己嘅性格係點？&#13;<br> <b> 佘：</b> 其實我好男仔頭，好獨立，算係樂觀㗎啦。&#13;<br> <b> 記：</b> 你同郭羨妮係咪不和？&#13;<br> <b> 佘：</b> 我同郭羨妮friend㗎，不和都係你哋講之嘛，人哋都冇講過，可唔可以信吓我哋呀？&#13;<br> <b> 記：</b> 咁郭羨妮係咪你嘅競爭對手？&#13;<br> 佘：咁講嘅話，咪全部女藝員都係競爭對手？我唔會去諗競爭，每個人都有唔同嘅戲路同吸引力，大家各有風格，各有所長。<br> &#13;<br> <spanclass>與滕麗名共歡 &#13;<br> <b> 記：</b> 之前有傳滕麗名係唱有老闆送車畀你嘅嫌疑人物，你有冇懷疑過佢？&#13;<br> <b> 佘：</b> 懷疑？唔會，咁做對佢有乜好處？我哋有時會一齊燒吓嘢食，冇乜影響呀。&#13;<br> <b> 記：</b> 你近期咁多是非，有冇諗過係俾人篤背脊？&#13;<br> <b> 佘：</b> 我唔想考究呢個問題，唔想自己唔開心，我只係抱住簡單舒服嘅態度，做好自己嘅嘢。</spanclass></spanclass></p></body></html>