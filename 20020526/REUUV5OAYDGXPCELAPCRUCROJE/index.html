<html><header><meta charset="utf-8"><title>癲狂歲月後突現身澳門<br>羅兆輝暴肥睇中葡大戰</title></header><body><h1>癲狂歲月後突現身澳門<br>羅兆輝暴肥睇中葡大戰</h1><p>早前在法國經歷癲狂歲月的羅兆輝，近日已回復正常，昨日他陪同父親到澳門，欣賞中國國家隊對葡萄牙的一場熱身賽，不過他比以前發福了不少。　記者甘比、陳慧安澳門直擊</p><p>早前大爆富豪性史的羅兆輝，自法國巴黎返港後一直十分低調，昨日他在澳門現身，與父親一同欣賞中國國家隊在世界盃前夕，與葡萄牙舉行的一場熱身賽。&#13;<br> 其實羅兆輝十多日前已抵達澳門，入住新世紀酒店的貴賓房，他此行除了捧中國隊場外，還會與友人洽談生意及度假。<br> &#13;<br> <spanclass>為阿爸買貴飛 &#13;<br> 昨日下午，羅兆輝在酒店房間接受記者訪問時說：「我同爸爸都好鍾意睇波，所以佢同媽媽噚日過嚟玩，然後今日一齊入場，我重特登租咗隔籬間房畀佢哋住；雖然啲入場券由原來六百蚊炒到三千蚊一張，但冇計啦。」&#13;<br> 對於昨晚舉行的賽事，羅兆輝似乎不大看好中國隊，他說：「人哋葡萄牙有世界足球先生費高喺度，中國隊想贏似乎難啲。」&#13;<br> 就記者所見，羅兆輝精神看來不俗，儀容亦十分整潔，不過體重看來上升不少，對此他說：「我肥咗好多，𠵱家成一百七十磅，冇乜嘢做咪食多啲囉。」現時，羅兆輝已戒掉昔日服食藥物及飲酒吸煙的習慣，實行重新做人。&#13;<br> 對於早前與孫佳君被永亨銀行追討一千六百多萬欠款一事，羅兆輝不欲多談，而回想當日的癲狂歲月，羅兆輝說：「呢啲嘢唔好再提，人生每個階段都會有啲唔同，總之𠵱家我生活好寫意。」<br> &#13;<br> <spanclass>捧那英早入場 &#13;<br> 昨晚六時半，羅兆輝已抵達比賽場地，雖然有關賽事晚上近八時才開始，但因羅兆輝喜歡開幕獻唱的歌手那英，所以一早便前來捧場。由於昨晚下雨，羅兆輝特地小心翼翼地攙扶父親進場，免他滑倒，認真體貼孝順。&#13;<br> 此外，昨日前來欣賞足球賽事的名人，還包括譚詠麟、鄭丹瑞、霍震霆、曾志偉和陳百祥等等，而眾人均是前來為中國隊打氣。</spanclass></spanclass></p></body></html>