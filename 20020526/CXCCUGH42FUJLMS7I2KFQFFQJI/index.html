<html><header><meta charset="utf-8"><title>耆英饑饉助內地貧童讀書</title></header><body><h1>耆英饑饉助內地貧童讀書</h1><p>「我上個月跟宣明會去雲南山區探訪，整個行程令我印象最深刻嘅情景，係當地獲捐助嘅學生，喺一間設施殘舊學校裏面好認真咁學習，其他冇書讀嘅小朋友，就惟有一直企喺課室外面，圍住啲玻璃窗望入課室，流露渴望讀書嘅眼神。」六十二歲的侯錦光感慨地說。<br> &#13;<br> <spanclass>退休人士參與 &#13;<br> 侯錦光原任職機械維修工人，一向樂於捐款扶貧助學，去年退休後更積極參與慈善活動，幫助弱勢社群兒童。「我細個喺內地受打仗影響，無奈失去讀書機會，所以我特別支持山區助學計劃，除咗捐錢之外，試過參加步行籌款，今年重會第一次參加耆英饑饉活動，以捱餓方式助學，希望多啲善長響應呢項善舉喇！」樂善好施的侯錦光由衷表示。&#13;<br> 另一位長者楊淑英，已連續三年參加耆英饑饉籌款活動，她細說﹕「三年前我得知呢項慈善活動，覺得可以幫助內地山區兒童讀書、好有意義，加上啲仔女都好支持我參加，所以我會繼續響應以饑饉行動籌款。」<br> &#13;<br> <spanclass>保障基本醫療 &#13;<br> 香港世界宣明會舉辦的「粵港澳耆英饑饉8小時」籌款活動，將於本月二十八日（星期二）在灣仔伊利沙伯體育館舉行，旨為幫助雲南省迪慶州藏族貧困兒童，讓孩子達成上學的夢想並獲得基本醫療保健福利。市民可藉捐款支持饑饉耆英的義舉，善長只要捐出五百元，便足以資助一名山區小學生的全年學費，每捐出一千元，更可幫助一名中學生一年的學費。查詢詳情，可致電香港世界宣明會捐助服務部：23942394。&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>