<html><header><meta charset="utf-8"><title>　　新地集團歌郭表弟作曲 - 李八方</title></header><body><h1>　　新地集團歌郭表弟作曲 - 李八方</h1><p>除咗郭炳湘夫人外，噚日出席「新地環保聯合大行動」重有郭炳湘嘅表弟鄺正煒。佢係新地執行董事鄺準嘅仔，而鄺準係郭炳湘嘅舅父。鄺正煒本身喺新地旗下物業管理公司康業做董事總經理，之前喺政府部門做。&#13;<br> 鄺正煒原來好喜歡音樂，重識作曲填詞，噚日活動的主題曲《環保齊參與》就係佢嘅作品，佢話當日望到屋企外青山綠草，突然靈感到，哼咗首曲。除咗呢首環保歌，佢亦為新地作咗首集團歌叫《與你同邁進》，而最新作品就係一首呼籲年輕人珍惜生命的歌曲，重錄製成CD，遲啲新地住戶就會攞到。&#13;<br> ﹙圖﹚郭炳湘表弟鄺正煒（左）同郭炳湘夫人（中）一齊出席「新地環保聯合大行動」。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>