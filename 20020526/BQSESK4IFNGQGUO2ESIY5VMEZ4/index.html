<html><header><meta charset="utf-8"><title>愛Prada、Armani<br>周嘉玲去Ball著Versace免戴首飾</title></header><body><h1>愛Prada、Armani<br>周嘉玲去Ball著Versace免戴首飾</h1><p>去年榮膺「十大傑出衣着人士」的周嘉玲，身形高䠷，天生就有一副衣架身材。穿梭於斯文白領麗人與奪目演員之間的生活，更令周嘉玲日常的衣飾配搭多樣化，現由她詳述及演繹其一派穿衣之道。</p><p>周嘉玲本年二月底離職本地名店連卡佛，小休一陣子後，近日已悄悄重返時裝圈，於上周履新。對於朝九晚五的OL生活，周嘉玲會穿着甚麼類型的服裝呢？她說：「平日返工以smartcasual為主，我會着Prada同GiorgioArmani，斯文有型得嚟又女性化，放工之後可以着同一套衫行街shopping，去酒會都可以。傳統嘅executivelook，感覺上會比較成熟，着得我好老餅！」<br> &#13;<br> <spanclass>鍾情唐裝衫 &#13;<br> 周嘉玲雖然鬼妹仔性格，但她對唐裝同樣鍾情，她說：「有時返工亦會着上海灘嘅唐裝，貪佢夠方便同trendy。」若然是去ball或party，華麗性感的Versace則是周嘉玲的心水戰衣，她說：「Versace嘅cutting較貼身，又colourful又sharp，着上後可以突出女性嘅身段美，令成個人都散發出一份好自信嘅光采。」<br> &#13;<br> <spanclass>買衫睇價錢 &#13;<br> 周嘉玲還建議穿Versace時，不宜佩戴任何飾物，此舉可讓人把眼光集中在晚裝及穿的人身上，感覺更突出。此外，儘管周嘉玲經常周遊各地，但她還是極愛在港置裝，她說：「除咗VivienneWestwood喺外國多款揀之外，我甚少喺外地買衫，因為我做fashion買衫經常有折扣，重有買衫最緊要睇價錢，物有所值先會買，如果價錢太貴，不妨等到減價先去入貨。」</spanclass></spanclass></p><p><spanclass>堅持真空　尊重設計 &#13;<br> 提到穿衣習慣，周嘉玲坦言愛真空上陣，她說：「好多時裝設計師嘅創作，原意係唔戴bra、唔打底嘅，香港好多女仔都怕蝕底，戴胸圍、着走光褲，搞到成件衫嘅設計都變晒，不倫不類又拘謹。我覺得真空唔係一回事，喺外國好普通，大大方方咁着，自自然然就好睇！」&#13;<br> 採訪：JessicaNgan&#13;<br> 攝影：ChanChiLam&#13;<br> 髮型：IvanLeeofHeadquarters&#13;<br> 服裝提供：Prada、GiorgioArmani、Versace及上海灘&#13;<br> 場地提供：跑馬地C.O.R</spanclass></p></body></html>