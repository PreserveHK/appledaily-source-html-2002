<html><header><meta charset="utf-8"><title>新車比拼：<br>本田JazzHeVersion力撼日產MarchKeylessGo</title></header><body><h1>新車比拼：<br>本田JazzHeVersion力撼日產MarchKeylessGo</h1><p>近期香港城中熱話，總係離唔開多款迷你車嘅銷路；而近年響東瀛本土，遠較豐田Vitz（即港版Echo）有更高銷量嘅本田Fit（即港版Jazz）同日產March，相繼引入本港外，最近重不約而同有升級版推出。雖然後者嘅March，代理快者都要今年下半年至抵港，但我哋《車天車地》版仍揀來至新有KeylessGo嘅March，嘗試跟新版HeVersion嘅Jazz作比較，睇吓兩款響東瀛合計月銷超過4萬部嘅人氣小車，究竟誰勝誰負喇！	&#13;<br>&#13;<br>記者、攝影：陳偉林</p><p><spanclass><fontstyle>Jazz車廂講究又靈活  &#13;<br> 至於車廂鋪排，目下所見嘅March確實普通一點，僅以闊落空間見稱；惟Jazz嘅前後排座椅皆用上雙色配襯之餘，後排既可摺起又可以放平，從而令尾廂容量倍增，加添有多一份靈活同實用性呢！其次，Jazz嘅車廂色調配搭，重突出有多一份活力來㖭。</fontstyle></spanclass></p><p><spanclass><fontstyle>Jazz設備至勝一籌  &#13;<br> 講到設備方面，March明顯稍遜一籌，而Jazz除電窗、電鏡及電天窗外，重有原廠恒溫冷氣同高級音響組合，另外亦有雙安全氣袋同中央門鎖，可謂一應俱全同使用方便㗎！</fontstyle></spanclass></p><p><spanclass><fontstyle>March以柔制剛得機遇  &#13;<br> 素來以針對年輕人市場為主導嘅本田早得先機，推出Jazz之餘，並響國內外市場均獲得頗高嘅評價同銷量；惟新打入市場嘅日產March，以其全新面貌，以及Cute嘅造型，重有一個尺碼適中嘅車體配搭，亦招徠不少車迷垂青。前者嘅剛勁美，睇嚟仍阻擋不住後者嬌柔嘅衝擊喎！再者，新款March重加有KeylessGo功能，上落既方便重富有安全感㖭！</fontstyle></spanclass></p><p><spanclass><fontstyle>March引擎有平均演繹  &#13;<br> 本田Jazz以一台全新i-DSI嘅1.3公升直4SOHC偈組合，雖然有低耗油量同低轉高扭力表現，惟較同級March一台1.3公升直4DOHC偈相比，後者每段表現平均，運轉亦見暢順寧靜，完全凸顯出有一份歐式小車風格。</fontstyle></spanclass></p><p><spanclass><fontstyle>Jazz有出眾循迹力  &#13;<br> 以操控表現而論，滲入有歐式小車設計嘅March，表現亦見不俗，惟相比於Jazz嘅中置油箱配搭，除有更佳車重比之餘，新款HeVersion重改用上15吋胎軨組合，無疑大大加強咗Jazz嘅循迹性，予人評價甚高。</fontstyle></spanclass></p><p><spanclass><fontstyle>本田JazzHeVersion規格  &#13;<br> 引擎：1339cc直4SOHC&#13;<br> 馬力：86ps/5700rpm&#13;<br> 扭力：12.1kgm/2800rpm&#13;<br> 傳動：Multi-Matic無段變速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：185/55R15&#13;<br> BridgestonePotenzaRE040&#13;<br> 尺碼：3830×1675×1525mm&#13;<br> 軸距：2450mm&#13;<br> 車重：980kg&#13;<br> 平均耗油：23.0L/100km&#13;<br> 新車售價：$115,800&#13;<br> 車輛提供：合群汽車（23802231）&#13;<br> &#13;<br> <b> 記者試後簡評</b> &#13;<br> 優點：新版造型時尚富小跑車氣息，設備增值又齊全，價錢亦見吸引。&#13;<br> 缺點：裝有新款1.3公升i-DSI引擎，稍欠中、尾段表現之餘，傳來聲響亦較多。</fontstyle></spanclass></p><p><spanclass><fontstyle>日產MarchKeylessGo規格  &#13;<br> 引擎：1240cc直4DOHC&#13;<br> 馬力：90ps/5600rpm&#13;<br> 扭力：12.3kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：165/70R14GoodyearGT3&#13;<br> 尺碼：3695×1660×1525mm&#13;<br> 軸距：2430mm&#13;<br> 車重：920kg&#13;<br> 平均耗油：19.0km/L&#13;<br> 新車售價：$117,900&#13;<br> 車輛提供：HonorMotors（28771171）&#13;<br> &#13;<br> <b> 記者試後簡評</b> &#13;<br> 優點：新車賣相Cute富時代感，車廂空間闊落之餘，新加入嘅KeylessGo功能亦見突出。&#13;<br> 缺點：標準版設備一般，吸引性下降之餘，車廂鋪排又略嫌未見有獨特性。</fontstyle></spanclass></p></body></html>