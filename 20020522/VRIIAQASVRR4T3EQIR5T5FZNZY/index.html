<html><header><meta charset="utf-8"><title>睇波5熱點吃喝玩樂迎接世界盃</title></header><body><h1>睇波5熱點吃喝玩樂迎接世界盃</h1><p>世界盃下星期五就開鑼，全城都已經瀰漫着一股世盃熱，可惜今屆大部份賽事都在下午舉行，加上有線電視獨家播放全部賽事，對不少上班族和屋企沒安裝有線的朋友來說均相當頭痛。不過，想睇得盡興並非冇計，以下幾個睇波的解決方案，無論挑一個或混合使用，總會行得通。&#13;<br>&#13;<br>記者：周麗懿　攝影：楊錦文、周麗懿&#13;<br>Model：Zuky（Imagine）、Mark&#13;<br>服裝提供：adidas</p><p><b> 方案1租房睇波夠盡興</b> （5粒★為最高分）&#13;<br> <spanclass><fontstyle>「蛇王」安全指數：★★★★★方便度：★★★  &#13;<br> 今屆世界盃雖然不用捱夜睇直播，但下午時間想睇直播就慘過捱眼瞓，不如試試租酒店房睇波，就算下午「蛇王」睇波，被老細撞到機會都會較低，一放工又即刻去睇5:30和7:30賽事，真正一分鐘都唔放過。其中北角海逸酒店就推出了「睇波住房優惠」，送2杯啤酒及薄餅一個，房租為$665（另加10%服務費及3%政府稅）。&#13;<br> 北角海逸酒店地址：北角英皇道665號訂房查詢：21852888&#13;<br> &#13;<br> <b> 邊日抵睇</b> &#13;<br> 6月2日（星期日），可以睇足4場賽事過足癮，包括F組兩場：下午1:30阿根廷對尼日利亞和5:30英格蘭對瑞典，以及B組兩場：下午3:30有巴拉圭對南非和晚上7:30西班牙對斯洛文尼亞，其中F組這個死亡之組，賽事最為吸引！&#13;<br> &#13;<br> <b> 其他酒店優惠</b> &#13;<br> 今年推出世界盃租房優惠的酒店不多，但很多酒店房間都裝了有線電視，諗定邊日睇就要預早訂房啦！</fontstyle></spanclass></p><p><b> 香港日航酒店「世界盃住房優惠」</b> &#13;<br> 標準房：$950（已包括10%服務費及3%政府稅）&#13;<br> 優惠期：5月26日至7月1日&#13;<br> 着數：入住期間送自助晚餐（兩位）&#13;<br> 地址：尖東麼地道72號&#13;<br> 訂房查詢：23134305&#13;<br> &#13;<br> <b> 香港基督教青年會夏日優惠</b> &#13;<br> 標準房：$600（另加10%服務費）&#13;<br> 優惠期：5月1日至8月31日&#13;<br> 着數：可免費使用室內游泳池&#13;<br> 地址：尖沙嘴梳士巴利道41號&#13;<br> 訂房查詢：22687000&#13;<br> &#13;<br> <b> 利景酒店夏日優惠</b> &#13;<br> 標準房：$550（另加10%服務費及3%政府稅）&#13;<br> 優惠期：5月1日至9月20日&#13;<br> 着數：免費使用健身中心、送晚餐套餐或自助早餐&#13;<br> 地址：灣仔道209至219號&#13;<br> 訂房查詢：25910000</p><p><b> 方案2K房又唱又睇</b> &#13;<br> <spanclass><fontstyle>「蛇王」安全指數：★★★★方便度：★★★★  &#13;<br> 不想租酒店房咁重皮，不如試試去唱K兼睇波。由於下午開波的關係，所以大部份的K場都沒有特別加價或者收最低消費。其中以豪裝見稱、房間有獨立廁所的銅鑼灣V-Mix，亦推出睇波優惠。&#13;<br> 如果齋睇波，每日早上11:00至下午6:00，每位收費為$38，包飲品1杯兼送花生，如果唱埋K，收費一樣，包2杯飲品，花生另計。</fontstyle></spanclass></p><p><b> 邊日抵睇</b> &#13;<br> 6月4日（星期二）下午2:30的C組賽事，中國首場迎戰哥斯達黎加，點都要支持！&#13;<br> &#13;<br> <b> 加州紅請克勤助陣</b> &#13;<br> 加州紅在世界盃舉行期間，暫定收費不變（每位$55，包2杯飲品花生另計），又設連環抽獎卡，如即擦即獎、估賽果及競猜誰是冠軍，獎品包括全年免費唱K。另外亦會邀請李克勤主持講波擂台陣，由克勤選出講波最好的參加者。&#13;<br> 查詢電話：28279229（灣仔世紀酒店）</p><p><b> V-Mix</b> &#13;<br> 地址：銅鑼灣糖街8號&#13;<br> 訂房熱線：21379888</p><p><b> 方案3餐廳邊食邊喝采</b> &#13;<br> <spanclass><fontstyle>「蛇王」安全指數：★★方便度：★★★★★  &#13;<br> 嫌租房、訂K房太麻煩，最直接的方法就是去餐廳和酒吧，實行邊食邊睇。遇上緊張刺激的賽事，全場的叫聲、噓聲、喝采聲此起彼落，更加過癮熱鬧有氣氛。位於杏花新城的HeadlineBar&amp;Restaurant，餐廳不算很大，不過放置一部投影大電視及四部29吋電視，讓每個角落都可捕捉重要時刻。餐廳布置充滿世界盃氣氛，雖然每人的最低消費為$120，不過嗌到口乾，飲多幾杯都已經差不多。&#13;<br> 地址：杏花新城G43B電話：28983606</fontstyle></spanclass></p><p><b> 邊日抵睇</b> &#13;<br> 6月7日（星期五），晚上7:30有最矚目戲碼─阿根廷對英格蘭，Fans最好預備喉糖以免嗌到喉嚨痛。&#13;<br> &#13;<br> <b> 焦點球星</b> &#13;<br> 阿根廷　巴迪斯圖達&#13;<br> &#13;<br> <b> 其他餐廳酒吧推介</b> &#13;<br> Eureka&#13;<br> 備有52吋及61吋大電視，另有美食燒烤自助餐，以巴西、中國、英格蘭及阿根廷四國美食做主題。&#13;<br> 地址：銅鑼灣時代廣場13樓1305舖&#13;<br> 電話：25061689&#13;<br> &#13;<br> Delaney's&#13;<br> 裝設了投影大電視，酒吧樓上還有餐廳，以歐陸美食為主。&#13;<br> 地址：灣仔盧押道18號海德中心地下&#13;<br> 電話：28042880</p><p><b> 方案4竹戰中觀戰</b> &#13;<br> <spanclass><fontstyle>「蛇王」安全指數：★★★★方便度：★★★  &#13;<br> 香港人嗜打麻雀的程度和睇波都可謂不相伯仲，一邊打牌一邊睇波，可算是不錯的選擇，不過一心二用下，可能會竹戰敗北，牌技麻麻的朋友還是專心睇波為上算。&#13;<br> &#13;<br> <b> 邊日抵睇</b> &#13;<br> 6月12日（星期三）F組的生死決戰，同時間在下午2:30上映瑞典對阿根廷及尼日利亞對英格蘭。</fontstyle></spanclass></p><p><b> 竹戰地點推介</b> &#13;<br> 竹苑聯誼會&#13;<br> 收費：星期一至日中午12:00至下午6:00，每房間收費$138（免雜費、另收加一服務費），包4杯飲品及三文治；星期一至日晚上6:00後，每房間收費$338，可任打5小時（雜費約$50、加一服務費），包4餸1湯及4杯飲品。&#13;<br> 地址：九龍尖沙嘴加拿芬道25至31號5至6樓&#13;<br> 訂房電話：23667333</p><p><b> 方案5免費睇重點賽事</b> &#13;<br> <spanclass><fontstyle>「蛇王」安全指數：★★★方便度：★★★★★  &#13;<br> 有線電視雖播足64場世界盃賽事，幸好無綫和亞視都會直播數場重點球賽，無綫直播兩場準決賽（6月25及26日晚上7:30）及決賽（6月30日晚上7:00）；亞視則直播揭幕戰（5月31日晚上7:30）和決賽賽事。好彩今屆重可以聽到阿叔、阿瑜和鍾仔講波啫。</fontstyle></spanclass></p></body></html>