<html><header><meta charset="utf-8"><title>夜總會登台冇客！<br>鄭艷麗、孫亞莉騷胸都唔掂</title></header><body><h1>夜總會登台冇客！<br>鄭艷麗、孫亞莉騷胸都唔掂</h1><p>鄭艷麗、陳明君、孫亞莉及陳昭昭四位豔星前晚到夜總會登台，眾人中以鄭艷麗的衣着最性感，但她卻謂從此要以密實示人。而前晚雖然有性感惹火女郎登場，但夜總會人客疏落，場面相當冷清。</p><p>鄭艷麗、陳昭昭、陳明君及孫亞莉前晚於尖沙嘴大華夜總會登台，何佩儀任司儀。五人中以鄭艷麗及孫亞莉穿着最為性感，吊帶上衣露出大半酥胸，陳昭昭與陳明君則稍為密實，可是前晚捧場的客人卻不多，只有近三十人左右，反應亦頗為冷清，但當孫亞莉派自備的紀念品時，亦有男客人拿着她當封面的三級雜誌索簽名。<br> &#13;<br> <spanclass>收利是作酬勞 &#13;<br> 鄭艷麗算是前晚穿着最性感的一個，她卻說：「我第一次登台咋。其實近期好多人拍性感戲，我考慮緊以後都唔再性感，密實可能有更好效果，我着得密實先有話題。𠵱家接戲唔使一定要一、二線角色，只要唔使性感又有得發揮就得，我當從頭做起囉。」&#13;<br> 陳明君表示她首次在香港登台，聯絡她們演出的盧希萊會封利是予她們作酬勞，提到何解衣着密實，陳明君說：「盧希萊都有叫我着性感啲，不過我點性感，都唔夠其他女仔波濤洶湧㗎啦。」<br> &#13;<br> <spanclass>陳明君欲回巢 &#13;<br> 陳明君早前與孫亞莉合作拍攝新戲《陳寶蓮的一生》，她飾演搶去陳寶蓮男友的女人，角色影射鄭艷麗，而孫亞莉則飾演陳寶蓮。陳明君又謂如有機會她欲回無綫拍劇，至於其前度男友溫兆倫早已回巢無綫，問她是否介意與其合作？陳明君說：「唔介意，或者會有火花㖭，我都冇嬲佢，感情冇分對錯，我哋嗰陣細個，唔識處理先會搞到唔開心啫。」&#13;<br> 陳昭昭對於不及鄭艷麗及孫亞莉性感，則說：「每個靚女都有唔同嘅美態，孫亞莉最近拍戲做女主角，佢梗係要搶啲啦。」&#13;<br> 採訪：卓寶花&#13;<br> 攝影：甄朝健</spanclass></spanclass></p></body></html>