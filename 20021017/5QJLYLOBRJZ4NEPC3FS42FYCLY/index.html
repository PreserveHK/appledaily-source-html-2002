<html><header><meta charset="utf-8"><title>　　書法入舞 - 李八方</title></header><body><h1>　　書法入舞 - 李八方</h1><p>華人要在世界現代舞壇佔一席位已經不易，做到好似七三年創辦台灣「雲門舞集」嘅林懷民，獲得紐約文化局及多個世界級榮銜就更唔簡單。&#13;<br> 林懷民昨天在港宣傳佢最新嘅舞蹈作品「行草」，將中國傳統書法藝術入舞，下個月八至十號在香港文化中心演出。三十年前，林懷民已經覺得跳現代舞要走自己嘅路，所以一開始就叫舞蹈員學京劇做手，跟住學太極、武術、打坐、書法。&#13;<br> 林懷民頗有金庸小說中張無忌影子，學完就叫舞者忘記晒啲招式同筆法，自由發揮。有位教佢哋太極嘅師傅，睇完表演，捉住林懷民，好緊張咁話啲太極動作做錯晒。點知林懷民一啲都唔介意，重話明年會再編多齣「狂草」。&#13;<br> （圖）「行草」係林懷民最新嘅舞蹈作品。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>