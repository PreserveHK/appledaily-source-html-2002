<html><header><meta charset="utf-8"><title>老婆係營養師煮餸健康啲</title></header><body><h1>老婆係營養師煮餸健康啲</h1><p>身兼健身教練、專業營養師、體重管理計劃營養顧問、瑜伽導師及家庭主婦的Cheryl，自小已注意飲食健康，婚後對老公的健康亦非常着緊，平日雖然各有各忙，但吃得清淡的兩口子，最喜歡的還是留在家裏煮飯吃，一頓兩個餸的健康餐，半個小時已搞掂！&#13;<br>&#13;<br>記者：陳珮娟&#13;<br>攝影：伍慶泉</p><p><spanclass><fontstyle>雜錦鮮菇豆腐燴生菜  &#13;<br> 其實兩口子平日多以烚菜為主，但若用來招待朋友，烚菜又顯得太寡，因此Cheryl利用不同的菇類及豆腐放在菜上，既健康又不膩，而且賣相亦討好。&#13;<br> 小記試食：這道菜眼看頗為清淡，但因為加入芡汁的關係，菜及鮮菇都非常入味，就連吃不慣清淡菜的小記也覺得好味。&#13;<br> &#13;<br> <b> 材料：</b> &#13;<br> 唐生菜　半斤&#13;<br> 豆腐　1磚&#13;<br> 鮮冬菇、金菇、雞髀菇	各適量&#13;<br> 金笋絲　少許&#13;<br> 豉油　兩湯匙&#13;<br> 豆粉　1茶匙&#13;<br> &#13;<br> <b> 做法：</b> </fontstyle></spanclass></p><p><spanclass><fontstyle>青檸龍脷柳  &#13;<br> Cheryl指出每次煮飯，多數以一碟肉、一碟菜及一煲湯為主，肉類方面亦會選擇雞、魚等白肉，紅肉則較少。而龍脷柳由於無骨、又方便買得到，所以亦是她們兩夫婦的心頭好。&#13;<br> 小記試食：入口一點也不油膩，泰式青檸汁令魚變得酸酸甜甜，入口更見清新，必定要落！&#13;<br> &#13;<br> <b> 材料：</b> &#13;<br> 龍脷柳　兩條&#13;<br> 泰國青檸　1個&#13;<br> 葱段　適量&#13;<br> 胡椒粉　少許&#13;<br> 白酒　1.5湯匙&#13;<br> 日本豉油　適量&#13;<br> &#13;<br> <b> 做法：</b> </fontstyle></spanclass></p><p><b> 老公仔：迫我食生果最唔慣</b> &#13;<br> 老婆要食得清淡，做老公的阿Ben又怎樣看？「好好彩，我本身都喜歡食清淡食物，而老婆煮嘅餸亦好啱我胃口，唯一唔慣係我唔鍾意食水果，但老婆就猛迫我食，不過食慣咗之後，腸胃又的確好咗！而且體重一直都Keep住，幾年都無變過！」&#13;<br> &#13;<br> <b> 老婆仔：腸胃敏感吃得清淡</b> &#13;<br> Cheryl自小鍾意食，於是喺加拿大讀書都主修營養學。「我的腸胃好易敏感，試過出街食飯，人人無事，唯獨我屙到七彩。這兩道菜每人才111kcal，而一碗叉燒飯也要490kcal，所以實在是健康之選！」</p><p><spanclass><fontstyle>東涌街市  &#13;<br> 由於夜放工的關係，Cheryl及阿Ben平日多數會到超市買餸，但在假日則會到附近的東涌街市買餸。「呢個街市雖然唔係好大，但就勝在樣樣齊備，而且有冷氣，逛街市也逛得很舒服！」&#13;<br> &#13;<br> <b> 唐生菜當造</b> &#13;<br> 一入到街市，Cheryl已經好熟路咁走到菜檔買菜，「阿姐，今日邊種菜最靚呀？」「唐生菜同白菜仔都唔錯！」最後Cheryl揀了冬菇及唐生菜。</fontstyle></spanclass></p><p><b> 至新鮮豆品檔</b> &#13;<br> 「呢檔豆腐檔的豆品類食物好新鮮，豆腐有很多種，較滑的有水豆腐，最啱蒸來吃，今次的豆腐要煎，所以會選用較硬身的硬豆腐。」</p></body></html>