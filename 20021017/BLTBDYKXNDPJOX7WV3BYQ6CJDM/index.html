<html><header><meta charset="utf-8"><title>　　公平咖啡有血有汗 - 李八方</title></header><body><h1>　　公平咖啡有血有汗 - 李八方</h1><p>樂施會噚日開始推售「公平咖啡」，揭開驚人事實，原來三年來咖啡豆價格跌咗五成，不過咖啡冇減價，因為國際焙炒商故意壓價，所以樂施會用三倍市價收購東非坦桑尼亞農民生產嘅咖啡豆，香港十五個地點有得買。&#13;<br> 十五蚊可以買到二十克即溶咖啡粉，個價未必最平，但係錢落番農民個袋，公平啲，飲開心啲。&#13;<br> 噚日立法會議員陳智思同歌星黃耀明、莫文蔚都支持活動，黃耀明更加話，大家要留意手上杯咖啡滿載嘅係「貪心」抑或「良心」。想知多啲，可上樂施會網頁（<ahref http:> http://www.oxfam.org.hk/chinese/  ）。&#13;<br> （圖）「公平咖啡大使」左起黃耀明、莫文蔚、張崇基及張崇德兄弟、陳智思，齊齊品嘗公平咖啡。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></ahref></p></body></html>