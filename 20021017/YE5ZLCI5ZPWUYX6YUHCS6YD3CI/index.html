<html><header><meta charset="utf-8"><title>TWINS全新靚相開路EPSON新機二連發</title></header><body><h1>TWINS全新靚相開路EPSON新機二連發</h1><p>EPSON推出兩款全新打印機，雖兩者機能相若，不過就加入獨有嘅賣點，主打唔同嘅市場，而且重將TWINS早排喺日本拍攝嘅靚相，精選第二輯出嚟做新機嘅PrintSample㖭。&#13;<br>&#13;<br>記者：徐影龍</p><p><spanclass><fontstyle>抵玩雙頻插頭新機	$1,088  &#13;<br> 呢部PHOTO830可謂集目前EPSON最先進之打印技術於一身，包括將打印墨點極限提升，由2,880dpi倍升至5,760dpi之Optimizeddpi技術，最新色彩控制標準嘅PIMII及四邊無邊打印等，加上採用六色相片級打印系統，配合四微微升（4pl），令打印成品媲美傳統沖曬相片，比一般四色機更細緻傳神。速度方面最快可達一分鐘14張（黑白文件）及一分鐘3.7張（彩色文件），尚算不過不失，至於接駁介面除USB外，仍保留舊有嘅ParallelPort，雙頻式插頭令新舊電腦都用到。</fontstyle></spanclass></p><p><spanclass><fontstyle>靚相即影即印$1,388  &#13;<br> 另一部PHOTO915雖同樣走六色相片級打印路線，不過明顯針對日漸增多嘅數碼相機用家。因為PHOTO915最大賣點係機身設有PCMCIA插槽，可將記憶卡內之相片直接打印，毋須經電腦作傳輸，跟機已有一張四合一PCMCIA轉換卡，令大部份數碼相機用家都可享受即影即Print嘅樂趣。另外跟機附有一個捲紙器，適合一口氣打印大量3R相片及特長Banner之用。雖然兩部機性能大致相同，不過打印速度卻有分別，PHOTO915在黑白文件方面較為遜色，只有約7.8ppm，而彩色文件卻可達7.6ppm，比PHOTO830快一倍有多。&#13;<br> &#13;<br> EPSON(HK)&#13;<br> 查詢電話：25854300</fontstyle></spanclass></p></body></html>