<html><header><meta charset="utf-8"><title>率先試玩Palm新機2MBZire得個樣唔實用</title></header><body><h1>率先試玩Palm新機2MBZire得個樣唔實用</h1><p>唔係大阿哥出品就必屬佳品，Palm的新機Zire便是最佳例證。記憶體只得2MB、處理器是慢唔止一拍的16MHz，若非那個稍為討好的賣相挽回幾分，真係無乜邊個會買。查實Zire喺香港重未有，不過今次我哋就找來部實物率先試玩。摸上手發覺玩吓無妨，怕且只有Palm新手才有買Zire的理由。&#13;<br>&#13;<br>記者：招佩珊　攝影：楊錦文&#13;<br>ImageGirl：Cody&#13;<br>鳴謝：<ahref>www.brando.com.hk</ahref></p><p><b> ZireProfile</b> &#13;<br> 作業系統：PalmOS4.1&#13;<br> 處理器：MotorolaDragonballEZ16MHz&#13;<br> 內置記憶體：2MBRAM&#13;<br> 資料傳送：USB接埠線、紅外線&#13;<br> 屏幕顯示：160×160Pixels；灰階顯示&#13;<br> 電池：內置鋰電池&#13;<br> 體積：112×74×15mm&#13;<br> 重量：108克</p><p><spanclass><fontstyle>無擴充槽硬掘2MB記憶體  &#13;<br> 若然支援其他儲存媒介，只得2MB的內置記憶體亦非大問題，可惜，Zire並無任何擴充槽，用家惟有靠僅有的2MB。有何作為？安裝約1MB的中文外掛程式後都重有1MB用，或可裝15個類似Bejeweled每個約佔150KB的軟件、又或者簡單一點齋用來記電話地址及日程表等資料，都叫做足夠用成年，總之，要求唔高，亦算夠用，不過每次Load乜都好，要記得「所餘無幾，慳啲用」。</fontstyle></spanclass></p><p><spanclass><fontstyle>16MHz處理器慢一半  &#13;<br> 唔好講話66MHz的高速處理器，就算是一般Palm或市面的入門機種都用上33MHz處理器，Zire就連基本的33MHz都無，用的只是慢一半的16MHz處理器，一般文書處理都重可以應付，玩吓移寶石呢類講求反應快的遊戲，確實會窒住窒住，玩得唔夠爽唔過癮。</fontstyle></spanclass></p><p><spanclass><fontstyle>唯一賣點　外形靚仔價錢平  &#13;<br> 白色機面搭灰色底，Zire在灰沉沉的機群中確實夠搶，靚仔程度都可以令人駐足多望兩眼。可惜只限兩眼，隨即心想：「2MB，夠用嗎？」&#13;<br> 其實Zire還未被引入香港，不過已於Palm的官方網頁內接受訂購，指標價為US$99（約HK$772），與同屬入門機但現時市面賣緊約$1,300的m130比較，以平作為首要條件的Palm新手，終於有部唔過千啱Budget之選，當然已假設閣下接受了m130有8MB而Zire只得2MB記憶體呢個事實。另外，Zire用上似配件包裝多過PDA會用的硬膠倒模，或者，羊毛出自羊身上，用上低檔的包裝減低成本價，相對售價可以平些少。</fontstyle></spanclass></p><p><spanclass><fontstyle>新機多面睇  </fontstyle></spanclass></p><p><spanclass><fontstyle>腦場直擊：內涵唔掂得個樣  &#13;<br> <b> 阿恆：致命傷係2MB兼無擴充槽</b> &#13;<br> 多間專賣PDA舖頭表示暫時唔會引入Zire，其中一間店舖的店員阿恆話：「得2MB唔緊要，但致命傷係無擴充槽，或者今次Palm係想話番畀大家知，一部Palm本身就係咁。」</fontstyle></spanclass></p><p><b> 鄭先生：靚仔但唔及SONY機</b> &#13;<br> 喺腦場揀緊PDA的鄭先生第一句就話：「好靚仔！」但隨即接住聽到的是：「但係都唔及SONY嘅SL10咁型。」知道Zire得2MB後重擰埋頭，話一定唔會揀。兩者同是主攻入門機市場，估唔到街坊都已經識點揀。</p><p><b> Zire機主：只為度位造Protector</b> &#13;<br> 專注Palm配件生意的香港某公司之所以買入Zire，完全因為要度屏幕顯示的尺寸來造Protector，並非部機夠靚仔。「得2MB，怕且冇乜用家會買！」&#13;<br> 若然讀者真的有興趣買部玩吓，可以上Palm的官方網頁訂購，Zire售價為US$99（約HK$772），只會售於美國境內人士，運費US$5.95（約HK$46），即係要搵美國朋友幫手至買到。&#13;<br> &#13;<br> Palm網址：<ahref http:> http://store.palm.com/home/index.jsp  </ahref></p></body></html>