<html><header><meta charset="utf-8"><title>一味窩輪：匯豐Call輪9020啱玩</title></header><body><h1>一味窩輪：匯豐Call輪9020啱玩</h1><p>恒指繼續陰落67點，滙豐（005）93元搵到支持，收市企定喺93.50元。&#13;<br> 滙豐企得住，可以諗吓滙豐Call輪博三茶兩飯。最大成交金額嘅係9358，有11球易手，收65仙，冇變。12月初到期，溢價7%，槓桿率14.4倍。呢隻唔啱玩，萬一正股牛皮多一段時間，隻輪縮溢價，好易輸錢。正路係第二大成交金額嘅9020，有10球易手，收69仙，亦係冇郁，下月底到期，溢價1.2%，槓桿率13.6倍，溢價咁低有得諗。&#13;<br> 滙豐Call輪9030，以前交投最多係佢，𠵱家讓咗位，但交投仍然唔少，收1.06元，跌1仙，8月初到期，溢價已縮剩0.5%，槓桿率8.8倍。同9020比較，輸蝕在槓桿率較細，不過溢價同屆滿期着番數。&#13;<br> 德昌（179）前日大散12%，昨日繼續下跌，收8.95元，唔見3%，3隻Call輪9185、9274同9279，跌幅由7%至17%。9185溢價最低，但卻跌得最多。<br> &#13;<br> <spanclass>德昌輪9185博反彈 &#13;<br> 德昌9元以下，開始有啲支持，因短線超賣而會有反彈，博正股反彈，吼些少Call輪，揀9185，隻輪8月中前到期，現價52仙，溢價13.1%，槓桿率17.2倍，數據冇咁離譜。&#13;<br> 章　盛</spanclass></p></body></html>