<html><header><meta charset="utf-8"><title>兩準港姐派粽甩底</title></header><body><h1>兩準港姐派粽甩底</h1><p>無綫「二○○二年度香港小姐競選」的入選佳麗，昨日出席屯門仁愛堂「愛心糭子奉耆老、樂聚仁愛賀端陽」活動。原本有二十位入選佳麗出席，但昨日因10號崔綺昕請事假及12號鐘子淇請病假，故只有十八位佳麗出席，眾佳麗即場向現場的公公婆婆派糭。<br> &#13;<br> <spanclass>唔擔心退選 &#13;<br> 對於已有兩名候選佳麗退選，昨日12號鐘子淇又因病缺席，大會副統籌經理陳紫蓮說：「平時嘅出席率都好高，12號個媽咪今朝打畀我，話個女唔舒服，我唔驚12號會退出。」&#13;<br> 另外，14號黃佩妍更自爆前晚與12號鐘子淇結伴到美容院，她說：「噚晚（前晚）我都同佢一齊去做Treatment，佢都無嘢，可能佢今日真係病啦！佢唔會退選，我覺得佢好積極同努力，我會打去慰問吓佢。」&#13;<br> 攝影：陳烱威&#13;<br> 採訪：王崇穎</spanclass></p></body></html>