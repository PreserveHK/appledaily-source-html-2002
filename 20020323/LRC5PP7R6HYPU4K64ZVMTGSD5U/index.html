<html><header><meta charset="utf-8"><title>好姨壽宴70圍　多人到賀撞到正<br>麥兜仔Fans多過張如城</title></header><body><h1>好姨壽宴70圍　多人到賀撞到正<br>麥兜仔Fans多過張如城</h1><p>《麥兜與雞》原唱者李晉緯（緯仔），與「亞洲神童」張如城，前晚在薛家燕生日派對上首次碰面，張如城指緯仔十分得意，緯仔則回敬對方舞步了得。論受歡迎程度，緯仔則勝一籌。</p><p>十四歲亞洲神童張如城，與年僅十一歲的「麥兜仔」李晉緯（緯仔），前晚齊出現尖沙嘴海洋皇宮酒樓，為薛家燕（好姨）五十二歲生日會做嘉賓。<br> &#13;<br> <spanclass>再配音要傾條件 &#13;<br> 張如城與緯仔兩雄相遇時，緯仔大讚張如城跳舞時郁得好睇，而張如城則指緯仔得意。不過，論受歡迎程度，還是緯仔略勝一籌，前晚他在好姨生日宴上，被好姨fans包圍影相，相反張如城則被冷落。&#13;<br> 前晚緯仔在生日會上清唱一曲《麥兜與雞》，引得觀眾拍爛手掌，至於同是表演助興的張如城，則獻唱《皆大歡喜》主題曲，雖然張如城因不熟歌詞而頻頻甩嘴，但他在台上自創的台風，亦叫人拍案叫絕。&#13;<br> 問緯仔認為張如城演出如何，緯仔說：「郁得幾好睇，好有動感，其實我都想學跳舞，但我想學郭富城。」據知麥家碧有意開拍電影《春田花花》，未知緯仔可會跟對方再合作，為麥兜配音？李太說：「如果再合作，就要傾過啲條件。」<br> &#13;<br> <spanclass>胡楓祝枯木逢春 &#13;<br> 及後記者問張如城對緯仔印象如何時，張如城說：「佢幾得意吖，我都有上網聽佢啲歌。」好姨前晚筵開七十多席，有份到賀的胡楓，竟開玩笑祝好姨枯木逢春，氣得好姨呱呱大叫。&#13;<br> 採訪：駱華齡攝影：黃文偉</spanclass></spanclass></p><p><spanclass>神童小檔案 &#13;<br> 年齡：14歲&#13;<br> 學歷：仁濟醫院王華湘中學二年級&#13;<br> 入行經過：十一歲開始學唱歌，其後在港自資出唱片。現於無綫節目《香港鬆一鬆》內客串。&#13;<br> 威水史：在廣州參加歌唱比賽得「最佳勇氣及榮譽獎」，此後有「亞洲神童」的綽號。&#13;<br> 首本名曲《愛意》及《真愛是真》<br> &#13;<br> <spanclass>麥兜仔小檔案 &#13;<br> 年齡：11歲&#13;<br> 學歷：聖若瑟小學六年級&#13;<br> 入行經過：四歲開始拍廣告，年前得麥嘜創作人麥家碧賞識，為麥嘜配音及任幕後代唱。&#13;<br> 威水史：電影《麥兜故事》原聲大碟推出後，即登上HMV銷量榜冠軍，銷量達五萬張白金數字。&#13;<br> 首本名曲：《麥兜與雞》</spanclass></spanclass></p></body></html>