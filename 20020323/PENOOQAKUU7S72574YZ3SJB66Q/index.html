<html><header><meta charset="utf-8"><title>日夜趕戲拍廣告甚頻撲<br>佘詩曼驟跌六磅嚇暈！</title></header><body><h1>日夜趕戲拍廣告甚頻撲<br>佘詩曼驟跌六磅嚇暈！</h1><p>佘詩曼（阿佘）近日獲枕頭大王許章榮賞識，為雅芳婷集團擔任代言人。她因不停忙拍劇及電影，令到體重由九十八磅急跌至九十二磅，她日前便身輕如燕地以牀上PinkLady造型出現，拍電視及硬照廣告。</p><p>佘詩曼（阿佘）近日獲枕頭大王許章榮的青睞，以百萬酬勞擔任雅芳婷集團代言人，合約為期一年。日前阿佘便在西貢的成豐片廠，花了兩日時間為雅芳婷牀上用品拍攝硬照及電視廣告，廣告將於下月初在香港、台灣、內地及加拿大同步播映。<br> &#13;<br> <spanclass>飲蔡子健靚湯 &#13;<br> 阿佘在廣告中穿上四套不同的粉色服裝，包括露肩裝及吊帶裙。她除了要躺在牀上拍攝外，更要拍一個以枕頭掃描機量度頸膊位置，以選擇合適智能枕的鏡頭。阿佘對該部掃描機甚感興趣，在拍照時還八卦地研究一番。&#13;<br> 不過，阿佘比前消瘦不少，原來她因為日夜忙於拍劇及拍電影，體重竟由原來的九十八磅急跌至九十二磅，驟跌六磅。阿佘說：「今日我上磅嗰陣時，見到自己得番九十二磅，都嚇到暈一暈，即刻要同Tina（無綫藝員部經理人）去食飯。」&#13;<br> 阿佘下周將開工拍攝劇集《帝女花》，屆時她豈非會更形消瘦？阿佘笑說：「唔怕喎，因為蔡子健有份拍，佢有個名叫『湯Boy』，拍《洗冤錄》嗰陣時，佢成日煲老火湯畀我哋成班演員飲，好好㗎，我覺得𠵱家好似調番轉，子健啦、阿廉（曹永廉）同莫家堯煲湯都叻嘅，反而我就唔識，平日都係靠Tina煲湯畀我飲咋。」</spanclass></p><p><spanclass>與郭羨妮老友 &#13;<br> 此外，佘詩曼昨日再為無綫古裝劇《帝女花》試造型，分別以尼姑look及貧窮look出現，雖然該劇尚未正式開拍，但已傳出阿佘與郭羨妮及向海嵐冇偈傾，阿佘笑言：「有冇搞錯呀！之前開會我重同郭羨妮坐埋一齊，都有傾偈。我前日試造型因為太多嘢兼顧，所以冇特別注意，我哋不知幾好朋友呀，唔好破壞我哋之間嘅友誼啦！」對於被指三人之中戲份最重，她說：「我同馬浚偉有感情戲，可能戲份會多少少。」&#13;<br> 採訪：朱芷瑩&#13;<br> 攝影：何國豪</spanclass></p></body></html>