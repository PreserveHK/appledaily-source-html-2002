<html><header><meta charset="utf-8"><title>深圳新玩意生薑足浴袪風濕</title></header><body><h1>深圳新玩意生薑足浴袪風濕</h1><p>港人北上深圳，主要消費集中於飲食、蒲酒吧Disco及按摩，其中腳底按摩亦為眾多港客的至愛。深圳市腳底按摩中心林立，想突圍而出就要諗諗橋；一間位於東門嘅足浴中心，聲稱首創以中藥生薑作腳底按摩，除咗以生薑蒸腳及浸腳外，更用嚟敷腳㖭，這種做法有助祛風除濕，絕對係保護雙腳嘅最佳方法。此外，店內亦有洗頭、推拿、美容等服務，收費更是又創新低！&#13;<br>記者：梁煒健&#13;<br>攝影：伍慶泉&#13;<br>ImageGirl：毛小倩</p><p><spanclass><fontstyle>生薑足浴6部曲  &#13;<br> <spanclass><fontstyle>1﹒蒸腳  &#13;<br> 未做正式嘅腳底按摩之前，先要用中藥混合生薑片放入木桶嚟蒸雙腳，約蒸10分鐘；由於木桶內有木架承托雙腳，所以達到蒸腳嘅第一個步驟。呢個蒸腳步驟，雖然熱氣相當燙，會令雙腳出汗，但就有消除疲勞之效。</fontstyle></spanclass></fontstyle></spanclass></p><p><spanclass><fontstyle>2﹒浸腳  &#13;<br> 如一般足浴一樣，會以中藥嚟浸腳10分鐘；但其中就加入生薑及其他中藥材在內。</fontstyle></spanclass></p><p><spanclass><fontstyle>3﹒按摩  &#13;<br> 浸完雙腳，就正式做腳底按摩。由腳底做到上去小腿，若做兩個鐘，雙腳會共做按摩約100分鐘。</fontstyle></spanclass></p><p><spanclass><fontstyle>4﹒敷薑  &#13;<br> 終於嚟到戲肉，做雙鐘先可以送呢個「敷薑」嘅額外服務。生薑內混合其他如當歸、生熟地及其他藥材，放落雙腳時會先有冰凍感覺，呢個時候大家要忍一忍嘞！</fontstyle></spanclass></p><p><spanclass><fontstyle>5﹒熱巾蒸焗  &#13;<br> 雙腳放上生薑及其他中藥材後，師傅就會用熱毛巾嚟替你蒸焗。剛才敷薑步驟的冰凍感覺隨之消失，這時倒過來覺得熱力非常，未必人人頂得順，不過由於熱力令生薑等滲入雙腳皮膚下層，能達到祛風除濕之效。呢個步驟，需時約15分鐘。</fontstyle></spanclass></p><p><spanclass><fontstyle>6﹒清潔  &#13;<br> 「生薑蒸焗玉腿」之後，自然要用熱毛巾替閣下雙腳清潔，其間當然會做幾分鐘小腿及大髀嘅保健推拿。</fontstyle></spanclass></p><p><spanclass><fontstyle>記者心得：  &#13;<br> 雖然未必人人會習慣腳底按摩，加上生薑蒸腳又異常燙熱㖭！不過對於經常在外工作者，生薑足浴無疑夠特別兼可令雙腳消除疲勞防風濕，喜愛足浴嘅朋友不妨一試。&#13;<br> &#13;<br> <spanclass><fontstyle>由頭到腳一條龍服務?110  &#13;<br> 「美健足浴推拿中心」亦有美容、洗頭理髮及全身按摩服務，而且更設有一條龍優惠㖭！家陣呢個一條龍服務，包括1個鐘揼骨、1個鐘腳底按摩、洗頭及美容（包括去死皮、洗面及面部按摩），全套收費?110，女士們可能會覺得非常之抵玩。</fontstyle></spanclass></fontstyle></spanclass></p><p><b> 美健足浴推拿休閑中心</b> &#13;<br> 電話：(86-755)2293806&#13;<br> 地址：深圳市東門立新路鴻基工藝城二樓（茂業百貨後面）&#13;<br> 營業時間：9:15am至2:00am&#13;<br> 交通：從羅湖關口前往，乘的士約5分鐘，車費?12.5。</p></body></html>