<html><header><meta charset="utf-8"><title>新車速報：<br>保時捷911Targa天幕式玻璃頂成賣點</title></header><body><h1>新車速報：<br>保時捷911Targa天幕式玻璃頂成賣點</h1><p>踏入馬年，德國保時捷車廠除運嚟全新911Carrera4S跑車外，原來另一款同系嘅911Targa天幕式玻璃頂型號，亦相繼抵埗呢！新車雖然無咗Carrera4S嘅恒式四驅及TurboLook嘅賣相，惟全天候嘅Targa車頂，以及至In入時嘅車廂布置，仍教人留有深刻印象㗎！&#13;<br>記者、攝影：陳偉林</p><p>&#13;<br> &#13;<br> &#13;<br> <spanclass><fontstyle>獨特造型不失吸引力  &#13;<br> 為咗予人易於識別全新2002年版嘅911Targa，故賣相並未有如早前Carrera4S嘅TurboLook包圍配襯；惟本身流暢嘅造型及輪廓，加上四輪時款18吋跑車合金軨組合，仍教鍾情嘅Fans印象難忘呢！</fontstyle></spanclass></p><p><spanclass><fontstyle>車廂布置流露至In潮流  &#13;<br> 相比下，車廂陳設可謂突出入時；以磚紅色真皮配襯閃爍嘅電鍍裝飾，入型入格嘅配襯流露有懾人嘅吸引力。再者，全個天幕式Targa玻璃車頂設計，除前半截置有伸縮遮陽簾外，重可以整幅打開，除有親近大自然嘅機會之餘，尾玻璃頂亦可以自行開揭，擺放物件於尾廂自然方便得多啦！</fontstyle></spanclass></p><p><spanclass><fontstyle>極速280km/h&#13;<br> 較Carrera4S勝一籌  &#13;<br> 新款911Targa跑車跟早前嘅911Carrera4S，同樣裝有一台3.6公升水平對向六汽缸DOHC偈，性能演繹相同，惟911Targa僅用上後輪驅動，原本起跑加速會更見敏銳，但給廠方適量調校後，反之表現會柔順一點，行車時亦較為寧靜，予人有更貼服嘅暢快感㗎！至於懸掛及制動亦同出一轍，自然會有更高嘅循迹性啦！</fontstyle></spanclass></p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：偏重趨時至In風範，天幕式Targa玻璃頂至有型。&#13;<br> 車廂：磚紅色真皮布置配襯銀白電鍍裝飾突出，可謂入型入格。&#13;<br> 設備：豪華組合應有盡有，又豈止係高級跑車咁簡單呢。&#13;<br> 操控：後置引擎後輪驅動模式加速敏銳有勁，跑車化避震穩紮。&#13;<br> &#13;<br> <b> 缺點</b> &#13;<br> 1.造型包裝稍欠TurboLook嘅辛辣味。&#13;<br> 2.天幕式玻璃頂設計，後排乘客無遮掩，炎夏時或會感到悶熱。</fontstyle></spanclass></p><p><spanclass><fontstyle>保時捷911Targa規格  &#13;<br> 引擎：3596cc水平對向六汽缸&#13;<br> 馬力：320ps/6800rpm&#13;<br> 扭力：37.7kgm/4250rpm&#13;<br> 傳動：5前速半自動波，後輪驅動&#13;<br> 懸掛：（前）麥花臣支柱&#13;<br> （後）多連桿&#13;<br> 制動：（前）透氣碟&#13;<br> （後）透氣碟（ABS）&#13;<br> 輪胎：（前）225/40ZR18PirelliPZeroRosso&#13;<br> （後）285/30ZR18PirelliPZeroRosso&#13;<br> 尺碼：4430×1770×1305mm&#13;<br> 軸距：2350mm&#13;<br> 車重：1470kg&#13;<br> 0-100公里：5.7秒&#13;<br> 極速：280km/h&#13;<br> 平均耗油：11.3L/100km&#13;<br> 新車售價：$1,150,000&#13;<br> 車輛提供：保時捷中心（29262911）</fontstyle></spanclass></p></body></html>