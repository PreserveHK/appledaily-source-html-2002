<html><header><meta charset="utf-8"><title>特別版《機戰Impact》貨量少炒價將過千</title></header><body><h1>特別版《機戰Impact》貨量少炒價將過千</h1><p>每年嘅三月都係日本財政年度結算月，為咗做靚盤數，日本大部分大廠，都會係呢個月將所有賣得錢嘅大作推出市面，推高個營業額，造成嚟緊個禮拜有近20款PS2遊戲上市嘅現象。&#13;<br>新Game比較有睇頭嘅首推《機戰Impact》，另外重有隻黑馬遊戲《ProjectArms》，都係預計喺星期四見街。《機戰Impact》暫知會推出兩個版本（普通版及特別版），根據以往慣例，特別版一定少貨到離譜，預計炒價會去到一千樓上，見到千元樓下，記得快啲畀錢買。&#13;<br>喺呢個新GAME水浸嘅情況下，《鐵拳4》行貨率先減價刺激銷路，新價為$338（重好似有海報送），比日本版平成$60-$70蚊！未買記得快手入貨。&#13;<br>最後，本鐵人截稿前收到風，話有某大作會喺星期二提早派貨，但係咩Game就暫時未有資料，有興趣就星期二落Game場逛吓啦！</p><p>&#13;<br> &#13;<br> &#13;<br> &#13;<br> &#13;<br> &#13;<br> <spanclass><fontstyle>帶旺GAMECUBE銷路  &#13;<br> GC今年重頭大作《Biohazard》，已經喺星期二見街，雖然同期重有DC版大作《櫻花大戰4》登場，不過好多Game場老闆都話，《Biohazard》嘅銷路真係贏其他Game成條街，而且重有好多客為咗呢隻Game而買主機，連帶搞旺咗今個星期GAMECUBE（約$1,500）嘅銷路。&#13;<br> GC版《Biohazard》𠵱家嘅市價大約徘徊喺$360-$420左右，隻Game本身係雙DVD加送SaveCard，買嗰陣時記得Check清楚。&#13;<br> 至於DC版《櫻花大戰4》方面，普通版售價為$350-$370，限定版為$580-$650，至於CompleteBox版，則$980-$1,100！&#13;<br> &#13;<br> 文：打機鐵人</fontstyle></spanclass></p></body></html>