<html><header><meta charset="utf-8"><title>東門神具細緻抵買</title></header><body><h1>東門神具細緻抵買</h1><p>香港有唔少信佛及拜觀音人士，原來𠵱家有唔少善男信女北上深圳選購佛像及其他供奉祭品，貪其造工細緻兼且隨時比香港平一半有多。</p><p><spanclass><fontstyle>36吋陶瓷觀音像貌慈祥  &#13;<br> 呢尊坐蓮觀音以陶瓷製成，Size有成36吋高，擺喺屋企供奉最合適。呢尊觀音喺潮州生產，手工非常精細，加上觀音嘅面相十分慈祥，喺香港買嘅話隨時要$1,300，而喺深圳只需?680就搞掂，差不多平一半咁滯。&#13;<br> 售價：?680</fontstyle></spanclass></p><p><spanclass><fontstyle>優質檀香港客最捧場  &#13;<br> 喺深圳，幾乎乜嘢品牌嘅優質檀香及沉香都有得賣，例如老山檀香、印度正老山檀香及正島沉香，真係貨種齊全，而且售價比香港平好多。香港賣$150以上，而呢度則只售?80至?138不等，難怪店主話有唔少港客上嚟搵佢哋攞貨返港批發㗎！&#13;<br> 售價：?80—?138</fontstyle></spanclass></p><p><spanclass><fontstyle>釋迦牟尼佛光燈座  &#13;<br> 呢個圓形釋迦牟尼佛光燈，直徑有12吋闊，除咗可以坐枱畀大家供奉外，圍邊更加以閃燈轉動，而且係用直流式電源，一插插蘇就可長開長着。另一樣最正斗之處，呢個燈座更可播放大悲咒佛經，相信信佛人士會覺得幾有創意。&#13;<br> 售價：?180</fontstyle></spanclass></p><p><b> 彩虹佛緣閣</b> &#13;<br> 電話：（86-755）2182979&#13;<br> 地址：深圳市東門友誼城百貨金世界商業中心後一樓5號舖（深圳戲院對面）&#13;<br> 營業時間：早上8:30至晚上11:00&#13;<br> 交通：從羅湖關口前往，乘的士約5分鐘，車費?12.5。</p></body></html>