<html><header><meta charset="utf-8"><title>掃平貨：<br>至Hit青春服飾全線6折</title></header><body><h1>掃平貨：<br>至Hit青春服飾全線6折</h1><p>想換季你會睇日本時裝雜誌，然後到本地人氣地點如利時同金百利入貨，小記間中都會咁神心，不過近日有啲手緊，睇中靚衫都無錢買！好彩又被小記撞手神搵到一間上樓開倉，咪以為開倉一定係散舊貨，倉裏面有齊今季即將成行成市嘅二手波衫、日本妹人人必備嘅迷你裙，重有軍褸、原子褲等，價錢一律以六折益街坊，基本上每款都係$100以內，邊個話換季要大出血？&#13;<br>記者：許穗齡&#13;<br>攝影：林栢鈞&#13;<br>ImageGirl:Mon、ToTo</p><p><spanclass><fontstyle>今季必買  &#13;<br> <spanclass><fontstyle>世界盃效應掀波衫熱  &#13;<br> 舉世矚目嘅世界盃即將開波，既唔識睇波又唔迷球星嘅你，可能覺得事不關己，不過世事無絕對，世界盃嘅影響力真係不容忽視，就連潮流服飾都被感染，色彩鮮豔嘅靚靚足球波衫勢成今季大熱，下身襯番條緊身或鬆身牛仔褲都一樣掂。貨色全屬美版二手波衫，𠵱家六折後只售$90，都算幾抵玩。&#13;<br> 尺碼：S/M&#13;<br> 貨量：250&#13;<br> 原價：$150&#13;<br> 開倉價：$90</fontstyle></spanclass></fontstyle></spanclass></p><p><spanclass><fontstyle>籃球背心青春可人  &#13;<br> 除咗足球波衫之外，基本上其他波衫都一定大熱，小記就比較鍾意籃球衫，因為背心設計更加適合少女們，春夏季露少少肉又何妨？而且在鬆身籃球衣內再加一件小背心，就更加有型。美版籃球背心全屬二手貨，有全棉及通窿款式，$72有一件。&#13;<br> 尺碼：S-L&#13;<br> 貨量：300&#13;<br> 原價：$120&#13;<br> 開倉價：$72　　</fontstyle></spanclass></p><p><spanclass><fontstyle>Baseball衫愈大愈型  &#13;<br> 潮流興緊身牛仔褲，不過上身就鬆緊隨意。老細話二手Baseball衫本身好難做到好貼身，所以直情淨入大碼同加大碼貨色，玩超級無敵Oversize，下身襯番條黑色緊身棉褲，效果都唔錯㗎！&#13;<br> 尺碼：L/XL&#13;<br> 貨量：250&#13;<br> 原價：$150&#13;<br> 開倉價：$90&#13;<br> </fontstyle></spanclass></p><p><spanclass><fontstyle>即買即剪  &#13;<br> <spanclass><fontstyle>迷你牛仔裙  &#13;<br> 牛仔裙或褲始終係最Basic嘅年輕服飾配件，不過款式就期期不同，今期流行嘅絕對係迷你裙，想幾短同埋剪成乜嘢花款，都可以自己同Sales姐姐講，佢會即時將長裙剪短，每次收費$5。二手牛仔裙以美國牌子為主，有Lee、Wrangler同Levi’s等，而且全線牛仔褲或裙都做緊二五折，價錢咁平，剪短啲都唔會肉赤。&#13;<br> 尺碼：W26-W40&#13;<br> 貨量：2,000&#13;<br> 原價：$300-$600&#13;<br> 開倉價：$75-$150</fontstyle></spanclass></fontstyle></spanclass></p><p><spanclass><fontstyle>花花短裙今夏必備  &#13;<br> 短裙又再興起，絕對是男士們的一大喜訊，款式無特定，最緊要夠短夠搶眼，好似呢款短裙就以印花棉布製，屬全新貨色，重有粉紅色、綠色及藍色選擇。嫌自己腳粗或者怕凍的話，不妨內加一條超級緊身褲，效果一樣咁前衞。&#13;<br> 尺碼：S/M&#13;<br> 貨量：60&#13;<br> 原價：$100&#13;<br> 開倉價：$60</fontstyle></spanclass></p><p><spanclass><fontstyle>七彩原子褲緊貼潮流  &#13;<br> 貼身褲熱潮延續一個寒暑，預計今年春夏季都重有排Hit，不過未必一成不變齋玩牛仔或黑色棉褲，今次介紹嘅係全新嘅原子褲，以彈性尼龍加棉布混合製成，非常有彈性，而最大賣點係花紋同顏色選擇多，有紫色、綠色、粉紅色及藍色等，啱晒春夏天穿着。&#13;<br> 尺碼：S-L&#13;<br> 貨量：200&#13;<br> 原價：$150&#13;<br> 開倉價：$90</fontstyle></spanclass></p><p><spanclass><fontstyle>工人恤$100一件  &#13;<br> 唔鍾意着得太過女性化，想試中性Look打扮的話，Worker衫都係一個幾好嘅選擇。二手工人恤衫以棉質布製，布紋多以直條為主，而顏色多為淺藍色或白色，都幾適合春夏天穿着。&#13;<br> 尺碼：XS-XL&#13;<br> 貨量：200&#13;<br> 原價：$170&#13;<br> 開倉價：$100</fontstyle></spanclass></p><p><spanclass><fontstyle>韓國迷彩薄軍褸  &#13;<br> 由韓國入口嘅二手棉質軍褸，質地唔算厚，春天着都幾啱，而布款方面有黑白迷彩、軍綠迷彩及淨軍綠色等，再加上每件都會釘上不同的襟章或Badge作襯托，件件都各有特色，唔怕撞衫咁尷尬。&#13;<br> 尺碼：S-L&#13;<br> 貨量：200&#13;<br> 原價：$150&#13;<br> 開倉價：$90</fontstyle></spanclass></p><p><spanclass><fontstyle>今期《non-no》勁煲短裙仔  &#13;<br> 3月20日《non-no》介紹各式短裙，牛仔裙、棉質裙各適其適，重教埋你內襯黑色棉質長褲或及膝長襪，總之就畀你知道短裙仔有幾Hit啦！</fontstyle></spanclass></p><p><b> LAND潮流便服倉</b> &#13;<br> 開倉日期：4月6日至4月19日&#13;<br> 營業時間：1:00pm-11:00pm&#13;<br> 地址：旺角西洋菜街48號1樓&#13;<br> 電話：23843475&#13;<br> ＊只收現金&#13;<br> ＊二手貨色全部款式都係一件起兩件止&#13;<br> </p></body></html>