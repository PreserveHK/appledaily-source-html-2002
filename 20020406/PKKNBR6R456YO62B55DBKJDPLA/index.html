<html><header><meta charset="utf-8"><title>新張茶餐廳怪味取勝</title></header><body><h1>新張茶餐廳怪味取勝</h1><p>在茶餐廳雄霸街頭巷尾的日子，不耍「怪」招休想突圍而出，點怪法好呢？夠創新，部分飲品及菜式要有別於同行，讓顧客有新鮮感；其他美食走番傳統路線。想領教何謂怪得有紋路？參考以下老幼咸宜茶餐廳咪知囉！&#13;<br>&#13;<br>記者：楊一凡　攝影：陳智良</p><p><spanclass><fontstyle>咖啡紅豆冰$18  &#13;<br> 嫌紅豆冰淡茂茂？咖啡撞紅豆定合你心意。由25年經驗咖啡師傅幫你調校香滑凍咖啡，配精選紅豆粒。一開始咖啡味相當霸道，佔領所有味蕾，但紅豆後來居上，這對新組合至得年輕人歡心。</fontstyle></spanclass></p><p><spanclass><fontstyle>招牌怪味雞$38  &#13;<br> 帶京菜風味的怪味雞，是用肉地滑嘟嘟的龍崗雞，加醋、豉油、辣椒和麻油醃過夜，保證入晒味，便馬上入蒸籠焗桑拿，焗熟後，兜頭淋秘製怪味醬，即可出場。雞肉酸香撲鼻，裏外都充滿醬汁香，鹹香惹味。</fontstyle></spanclass></p><p><spanclass><fontstyle>秘製牛坑腩$38  &#13;<br> 牛坑腩是黐實肋骨的肉，其優點是筋肉合一，肉質較軟熟，牛筋夠煙韌，口感一流。只要用香料和香葉醃好，燜個幾鐘，讓牛坑索盡滷水精華，便可切件上碟；嗜辣的朋友吃牛坑腩時，可配店方秘製辣椒油。</fontstyle></spanclass></p><p><spanclass><fontstyle>店名：金湖粉麵茶餐廳  &#13;<br> 電話：23020428&#13;<br> 地址：尖沙嘴海防道35至37號地下D舖</fontstyle></spanclass></p></body></html>