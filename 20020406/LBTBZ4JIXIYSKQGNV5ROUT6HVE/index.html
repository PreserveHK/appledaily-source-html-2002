<html><header><meta charset="utf-8"><title>新車速報：<br>現代GrandeurXG凸顯豪邁氣派</title></header><body><h1>新車速報：<br>現代GrandeurXG凸顯豪邁氣派</h1><p>近年，韓國汽車響香港嘅銷量日漸上升，皆因除咗造車質素較前有所提升外，相宜嘅價錢更係賣點所在。就好似今日呢部現代XG咁，雖然外形設計與原有型號相近，但改以真皮座椅作配搭，望落好有瞄頭之餘；代理方面更將之定名為GrandeurXG，以凸顯其豪邁形象㖭！&#13;<br>記者：鄭達基&#13;<br>攝影：陳偉林</p><p><spanclass><fontstyle>成熟造型氣派十足  &#13;<br> 呢部GrandeurXG嘅外形設計，大致上與現有型號相同；除車頭一對炯炯有神嘅大燈，襯以闊大鬼面罩及霧燈配搭之餘，車身四周更有電鍍邊作裝飾，望落可謂貴氣十足。另外，當然唔少得重有一套15吋合金胎軨組合啦。</fontstyle></spanclass></p><p><spanclass><fontstyle>2.5V6偈動力充裕  &#13;<br> 新車一台2.5公升V6引擎，馬力及扭力輸出充裕，匹配一套4前速+/-半自動波箱，除可予人有駕駛自動波車嘅方便外，亦能感受到操控手波車嘅樂趣；而由前輪雙搖臂及後輪多連桿，所組成嘅懸掛系統，喺剛勁有度嘅車架輔助下，亦能令新車可有不錯嘅路面循迹表現㗎。</fontstyle></spanclass></p><p><spanclass><fontstyle>真皮座椅增舒適度  &#13;<br> 相信GrandeurXG最吸引用家嘅地方，應該會係佢嘅真皮座椅配搭，除承托力較前變得更高之外，加埋寬敞嘅車廂空間，從而令乘坐舒適度提升不少；與此同時，車內亦有不少桃木裝飾，豪邁氣派盡在不言中。設備配搭亦見齊全，除有原廠恒溫冷氣及高級音響外，就連四門電窗、中央門鎖等設備全都無一或缺，加上各設備亦鋪排得簡潔有序，使用時十分方便。</fontstyle></spanclass></p><p><spanclass><fontstyle>現代GrandeurXG規格  &#13;<br> 引擎：2493ccV6DOHC&#13;<br> 馬力：163ps/6000rpm&#13;<br> 扭力：23.5kgm/4100rpm&#13;<br> 傳動：4前速半自動波&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：205/65R15&#13;<br> 尺碼：4865×1825×1420mm&#13;<br> 軸距：2750mm&#13;<br> 車重：1540kg&#13;<br> 新車售價：$159,900&#13;<br> 車輛提供：太古亞洲汽車（25272777）</fontstyle></spanclass></p></body></html>