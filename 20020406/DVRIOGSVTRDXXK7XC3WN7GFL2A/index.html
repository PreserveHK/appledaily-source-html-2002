<html><header><meta charset="utf-8"><title>華仔、阿梅合唱情歌</title></header><body><h1>華仔、阿梅合唱情歌</h1><p>劉德華（華仔）日前才由美加登台返港，前晚即前往紅館捧梅艷芳（阿梅）演唱會場，華仔一見阿梅即熱情地又攬又抱，甚至公然錫阿梅一啖，令阿梅甜到入心，而二人親暱表現，亦令阿梅與華仔不和的傳言不攻自破。&#13;<br> 前晚當阿梅在台上表示感謝好朋友華仔前來捧場時，台下觀眾即高聲大叫，要求華仔上台跟阿梅合唱，華仔經觀眾再三要求下，上台跟阿梅合唱一曲《月亮代表我的心》，聽得台下觀眾如癡如醉。<br> &#13;<br> <spanclass>遭葛民輝揶揄 &#13;<br> 除華仔外，蘇永康和梁漢文亦有前來捧場，二人並於演唱會最後部分，上台跟阿梅大跳勁舞。&#13;<br> 最抵死是演出嘉賓之一的葛民輝，在台上取笑阿梅和華仔說：「華仔最醒目，中間出場，唔使跳到索晒氣，攬吓抱吓錫吓行吓就唱完成首歌，都話阿梅最錫華仔啦！」</spanclass></p></body></html>