<html><header><meta charset="utf-8"><title>創意祭品紙紮即食粉麵</title></header><body><h1>創意祭品紙紮即食粉麵</h1><p>經濟不景下，大家都講創意的時候，有紙紮祭品店也推出多種具創意的新款紙紮祭品，包括潮流美食小吃，其中以紙紮即食粉麫最受歡迎，壽司更是新興紙紮祭品潮流象徵。&#13;<br> 位於油麻地的紙紮舖「興記紙業文具店」，老闆娘黃太昨日接受訪問時說：「最多人買紙紮米粉，因為好多人平時都成日食，又方便、又可以當一餐；有啲人自己鍾意食壽司，就買啲紙紮嘅燒畀先人；紙紮雪糕多數係燒畀細路仔，但係有啲人話去世嘅阿嫲鍾意食雪糕，亦一樣會買嚟燒畀佢。」&#13;<br> 這些今年清明才推出的新款紙紮食品，價錢十元至十八元不等（詳見附表），由內地紙紮廠製造。黃太稱：「紙紮廠做之前有問我哋意見，總之我哋啲人鍾意食乜，紙紮廠就整乜，係跟住潮流口味嘅。」她表示，購買者不分老嫩，「老人家都會買壽司燒畀後生一輩親人。」<br> &#13;<br> <spanclass>「拜祖先唔會慳嘅」 &#13;<br> 黃太表示，今年清明節的生意仍與往年差不多，近數天每日生意額約「一萬幾千」，沒有受經濟不景影響，「拜祖先唔會慳嘅，自己唔食都要買。」其他清明紙紮品售價也與往年相同。&#13;<br> 香港理工大學通識教育中心首席講師史文鴻表示，市面上眾多新款的冥府紙紮產品，反映本港年輕一輩的孝子賢孫，都很有創意，而他自己也曾看過有孝子賢孫燒紙製信用卡、外幣，甚至金條予先人。以往拜祭先人多用傳統的紙紮車、屋及僕人，但現時生活富裕，年輕一代在追隨傳統時又加添創意。市場有此需求，突出及具心意的紙紮製品便應運而生。&#13;<br> 本報記者</spanclass></p></body></html>