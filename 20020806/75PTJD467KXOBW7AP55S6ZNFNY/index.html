<html><header><meta charset="utf-8"><title>　　王䓪鳴講環保學朱總 - 李八方</title></header><body><h1>　　王䓪鳴講環保學朱總 - 李八方</h1><p>環保唔係個個都熟悉，教育統籌委員會主席王䓪鳴噚日出席一個「環保領袖夏令營」，對住九十幾個學生環保大使，承認自己年輕嘅時候，冇乜人講環保，所以𠵱家好多時要後生仔教番佢一啲環保意識，好似用少啲膠袋、用多啲布袋咁。&#13;<br> 不過，佢話自己最記得總理朱鎔基今年初喺北京全國環境保護會議講嘅說話，話環保工作係「功在當代、利在千秋」，又話決不能做吃祖宗的飯、斷子孫山路的事。王䓪鳴話，環保工作嘅效果無法立即見到，但就可以幫助下一代生活得更好。王䓪鳴對住啲學生都係得十四至十九歲，同佢哋講下一代嘅事，可能遠咗啲，唔知呢班學生領唔領悟到咁長遠嘅道理呢？&#13;<br> ﹙圖﹚王䓪鳴與青年分享環保經驗，不忘引用朱總名句。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>