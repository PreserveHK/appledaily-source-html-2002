<html><header><meta charset="utf-8"><title>熾熱消費：<br>全球最細4倍變焦儍瓜機</title></header><body><h1>熾熱消費：<br>全球最細4倍變焦儍瓜機</h1><p>8月時分，最好約埋一班Friends去玩，無論到郊外定係去外地旅行，都要有部相機傍身，隨時影低靚靚風景和各人得意表情以作留念。想方便攜帶，又要Zoom得夠遠，呢部全球最細、最輕嘅4倍變焦儍瓜機，就啱啱到咗香港，操作容易之餘，相片質素亦唔差，Fit晒有要求嘅攝影新手。&#13;<br>記者：張穎倫&#13;<br>攝影：陳穎、周旭文&#13;<br>ImageGirl：Monique</p><p><spanclass><fontstyle>FUJIFILM又Wide又遠  &#13;<br> 一般相機用戶最緊要部機有得Zoom，但Snap玩家就要夠Wide，普通儍瓜機好難滿足晒兩個要求。呢部機有4.6倍變焦，可以Zoom得好遠；另一方面又有28mmWideAngle夠晒闊，比大部份儍瓜機嘅35mm鏡頭更易掌握。繼承熱賣舊款ZoomDate1000嘅銀白色機身同液晶顯示屏，就令佢更加有型有款。&#13;<br> 型號：ZoomDate1300&#13;<br> 鏡頭：28mm-130mmf5.8-11.5&#13;<br> 拍攝距離：0.65m-無限遠&#13;<br> 快門：1-1/500秒&#13;<br> 重量：180g&#13;<br> 體積：W107×H60×D41.5mm&#13;<br> 售價：$1,680（永明）&#13;<br> *另加送德國Rowi座枱腳架一支&#13;<br> &#13;<br> <b> 相片測試</b> &#13;<br> 唔少儍瓜機同數碼相機都只得35mm或者38mm鏡頭，攞景想闊少少都唔得，構圖冇啲Impact。呢部機有28mm確係抵讚，Zoom盡時亦唔易手震，景象夠晒清楚。雖然光圈唔係好大，但顏色同層次一樣唔差，絕對係同級機中數一數二。</fontstyle></spanclass></p><p><spanclass><fontstyle>RICOH操作反應快  &#13;<br> RICOH出品嘅GR系列一直同CONTAX嘅T系列，都係儍瓜機嘅頂尖，但由於價錢最平都要2、3千蚊，的確非常昂貴，唔係人人都捨得買。所以RICOH亦有推出FZ-125呢類低檔新機，雖然冇咗最巴閉嘅GR鏡頭，但操作速度就一樣咁快，特別係鏡頭Zoom近Zoom遠同之後嘅對焦速度都非常之快，絕對隨心所欲。&#13;<br> &#13;<br> 型號：FZ-125&#13;<br> 鏡頭：38mm-125mmf6.3-12.7&#13;<br> 拍攝距離：0.9m-無限遠&#13;<br> 快門：1/2-1/500秒&#13;<br> 重量：195g&#13;<br> 體積：W116×H64×D44mm&#13;<br> 售價：約$1,088（各大相機店）</fontstyle></spanclass></p><p><spanclass><fontstyle>LEICA名門之後還原度高  &#13;<br> 雖然佢只係一部儍瓜機，但就擁有世界首屈一指嘅徠卡VARIO-ELMAR鏡頭，再加上特別嘅塗膜，令到色彩能真實重現，極高嘅還原度令影像異常清晰。最厲害係佢嘅售價亦平易近人，低於$2,000嘅定價，令佢成為最平嘅徠卡成員，但仍保持靚機質素，極之抵玩。&#13;<br> 型號：Z2X&#13;<br> 鏡頭：35mm-70mmf4-7.6&#13;<br> 拍攝距離：0.6m-無限遠&#13;<br> 快門：1/4-1/300秒，B快門99秒&#13;<br> 重量：245g&#13;<br> 體積：W124×H69.6×D42.6mm&#13;<br> 售價：$1,450（萬成）</fontstyle></spanclass></p><p><b> 相片測試</b> &#13;<br> 用儍瓜機影植物通常都比較弱，但喺精細嘅徠卡鏡頭之下，雜草層次亦表露無遺，唔會黐埋一齊，層次感分明。</p><p><spanclass><fontstyle>OLYMPUS大光圈任玩長短景深  &#13;<br> 喺OLYMPUS嘅儍瓜機之中，μ[mju:]II憑住大光圈同銳利嘅鏡頭，一直威盡低檔相機市場。其實主攻變焦儍瓜機嘅SUPERZOOM，亦有唔錯嘅表現。好似呢部最新推出嘅SUPERZOOM105G，雖然採用變焦鏡頭，但最大光圈都可以有f3.7，影像比其他變焦儍瓜機Sharp。&#13;<br> 型號：SUPERZOOM105G&#13;<br> 鏡頭：38mm-105mmf3.7-9.5&#13;<br> 拍攝距離：0.8m-無限遠&#13;<br> 快門：2-1/500秒&#13;<br> 重量：230g&#13;<br> 體積：W118×H64.5×D54mm&#13;<br> 售價：$890（百老滙）</fontstyle></spanclass></p><p><b> 相片測試</b> &#13;<br> 眾多儍瓜機之中，OLYMPUS嘅鏡頭出名影人影得好靚。試機當日雖然天陰陰唔夠光，但色調一樣夠Sharp，輪廓亦十分明顯。</p><p><spanclass><fontstyle>Canon轉盤設計操作方便  &#13;<br> 無論係專業拍友定係一般家庭樂，其實都鍾意操作簡單嘅相機，以換取多一點時間去捕捉景物。所以呢部新到嘅PRIMASUPER155，就採用番CanonEOS單鏡機嘅轉盤設計，等你可以快人一步選擇微距、夜景、運動等拍攝模式，唔使逐次㩒浪費時間，再加上配備特大液晶顯示屏同清晰嘅取景器，令操作變得更加方便。&#13;<br> 型號：PRIMASUPER155CAPTION&#13;<br> 鏡頭：37mm-155mmf4.8-11.7&#13;<br> 拍攝距離：0.48m-無限遠&#13;<br> 快門：4-1/790秒&#13;<br> 重量：225g&#13;<br> 體積：W112×H59.5×D48.3mm&#13;<br> 售價：$1,580（shop-canon）&#13;<br> &#13;<br> <b> 加大顯示屏</b> &#13;<br> 儍瓜機之中較大嘅1吋顯示屏，能夠詳盡提供時間、日期、拍攝模式、電池、曝光補償等資料，再配埋易用嘅操作轉盤，絕對UserFriendly。</fontstyle></spanclass></p><p><b> 售賣點</b> &#13;<br> 永明影音（23997451）&#13;<br> 旺角西洋菜南街68號地下&#13;<br> &#13;<br> 萬成攝影器材（23962996）&#13;<br> 旺角通菜街106號地下&#13;<br> &#13;<br> shop-canon（21702970）&#13;<br> 尖沙嘴東部麼地道61號冠華中心10號地舖&#13;<br> &#13;<br> 百老滙攝影器材（23855993）&#13;<br> 旺角西洋菜街13號地下&#13;<br> &#13;<br> RICOH&#13;<br> 查詢電話：22925100</p></body></html>