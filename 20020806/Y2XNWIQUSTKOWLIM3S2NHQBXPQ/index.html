<html><header><meta charset="utf-8"><title>新車速報：<br>豐田Alphard2.4慳油又扺揸</title></header><body><h1>新車速報：<br>豐田Alphard2.4慳油又扺揸</h1><p>早前，新打入香港市場嘅豐田Alphard豪華MPV，瞬間已站穩一席位，而五花八門嘅型號重好切合唔同用家嘅需要，深受車迷追捧；而剛啱運抵香港嘅新版Alphard2.4型號，既有齊豪華設備外，新加入一台2.4公升直4偈，重有慳油好力嘅表現，加上較3.0型號平出一截嘅售價，倒真會係升級豪華MPV嘅時候喇！&#13;<br>&#13;<br>記者、攝影：陳偉林</p><p><spanclass><fontstyle>賣相出眾見豪邁  &#13;<br> 造型上，呢部新版Alphard2.4跟原有頂級3.0公升版本無甚分別，車頭電鍍裝飾，加上望落頗有神氣嘅大燈、尾燈配搭，真教人有感濃厚嘅時尚豪華MPV格調來。</fontstyle></spanclass></p><p><spanclass><fontstyle>車廂布局豪華舒適  &#13;<br> 車廂三排八座位組合，全以上乘真皮鑲嵌，乘坐貼身舒適外，中排重可以左右獨立旋轉，大可將車廂變成活動會議室㗎！而中、尾排組合起來，既會係闊大卧鋪，而尾排收摺起重可以騰出闊大尾廂㖭！除電窗、門邊電鏡及雙天窗外，重有原廠恒溫冷氣同高級音響配搭，當然唔少得重有前後獨立房燈同雙安全氣袋啦。</fontstyle></spanclass></p><p><spanclass><fontstyle>2.4公升偈慳油好力  &#13;<br> 新版Alphard用上一台2.4公升直4DOHC偈，由於內附有VVT-i設計，起跑加速絕不遜於頂級3.0公升V6型號，而且重有慳油嘅演繹㖭！再者，匹配上一套4前速自動波，重有順暢嘅轉檔反應，加上低重心車架結構，行駛平穩兼有不錯循迹感。</fontstyle></spanclass></p><p><spanclass><fontstyle>記者試後簡評  &#13;<br> 優點：改換一台較細容積嘅2.4公升直4偈，表現慳油又好力，加上吸引嘅車價，想從Estima升級嘅朋友值得考慮。&#13;<br> 缺點：省略咗部份豪華配備，或許令人有感美中不足。</fontstyle></spanclass></p><p><spanclass><fontstyle>豐田Alphard2.4GVersion規格  &#13;<br> 引擎：2362cc直4DOHC&#13;<br> 馬力：159ps/5600rpm&#13;<br> 扭力：22.4kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：205/65R16PirelliP7000&#13;<br> 尺碼：4800×1805×1935mm&#13;<br> 軸距：2900mm&#13;<br> 車重：1780kg&#13;<br> 平均耗油：9.7km/L&#13;<br> 新車售價：$347,000&#13;<br> 車輛提供：富利堡汽車（28776700）</fontstyle></spanclass></p></body></html>