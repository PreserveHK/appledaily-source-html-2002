<html><header><meta charset="utf-8"><title>股海實戰錄：淡友力質地產股</title></header><body><h1>股海實戰錄：淡友力質地產股</h1><p>滙控（005）及恒生（011）噚日早段造好，港股唔多願跌，但期指升至9930受阻，開始回頭，趙飛雲喺0.225元買入60萬份恒指Put輪9205，尾市見期指跌至9750唔穿反彈，先沽出一半獲利，留番一半過夜，博滙控業績冇驚喜及美股繼續跌。&#13;<br> 收市後滙控公布中期業績，純利32.8億美元，僅跌7.3%，較市場預期佳，不過主席龐約翰就話下半年經濟未見樂觀，另外滙控呆壞帳撥備水平較分析員預期稍低，因此估計滙控反彈幅度有限。不過若勢色唔對，恒指Put輪9205亦要先跳車。&#13;<br> 噚日跌得最重係地產股，新地（016）低價開售馬灣珀麗灣，市場憂慮大地產商又展開減價戰，淡友力質地產大藍籌，成為午市恒指跌幅擴大主要原因。<br> &#13;<br> <spanclass>恒地創今年新低 &#13;<br> 恒地（012）噚日低位28.60元，再創今年新低，新地（016）及長實（001）稍好，亦只係保持未破底。短期要留意地產股會否繼續尋底還是見底反彈，若是向下尋底嘅話，恐怕單憑滙控未必撐得住港股。中移動（941）雖受中國電信上市消息影響，但股價唔算跌得太急，仍守住10日線21.08元之上收市。港股短期有冇轉勢機會，長實、新地及中移動走勢會有好大啟示。&#13;<br> 趙飛雲</spanclass></p></body></html>