<html><header><meta charset="utf-8"><title>星級教室：苑仔穴位按摩明目排毒</title></header><body><h1>星級教室：苑仔穴位按摩明目排毒</h1><p>我苑仔（苑瓊丹）一向對穴位按摩好有研究，因為如果按摩恰到好處，對醫治身體嘅毛病、職業病同減肥收身都好有幫助。我會喺未來幾日教讀者幾招穴位按摩嘅竅門。&#13;<br> 穴位按摩除咗可以紓緩勞累之外，重可以促進血液循環。今日我會先由頭部做起，只要促進大腦部份嘅血液循環，就可以有助思考變得靈活㗎，按摩頭頂附近就啱喇。&#13;<br> 按眼角嘅精明穴位，就有明目嘅功效；按壓兩邊太陽穴重可以醫治頭痛，只要用手指打轉輕按就得。而按摩耳下穴位同頸側，就可以有助暢通淋巴，對排毒都好有療效㗎。&#13;<br> （五之一）&#13;<br> 口述：苑瓊丹&#13;<br> 筆錄：比華利&#13;<br> 攝影：陳偉權&#13;<br> 示範：岑寶兒&#13;<br> 場地提供：扶元堂穴位治療按摩中心</p></body></html>