<html><header><meta charset="utf-8"><title>AV陳列室：<br>隨身聽加底座變身靚仔NetMD機</title></header><body><h1>AV陳列室：<br>隨身聽加底座變身靚仔NetMD機</h1><p>日本AV影音界，唔知點解好似忽然間靜咗落嚟，往年暑假檔期新機出不停，今年好多水貨佬都大歎冇新嘢賣！不過好在今個星期終於有新MD機駕到，打破呢個沉默悶局！Panasonic呢部SJ-MR250，本身係隨身聽，但一加埋個底座同喇叭，就兼具NetMD錄播及座枱播放功能，最啱愛新鮮一族，個賣相重相當靚仔㖭！&#13;<br>&#13;<br>記者：朱崇德　攝影：周旭文&#13;<br>ImageGirl：Yvette</p><p><b> Profile</b> &#13;<br> 傳輸介面：USB&#13;<br> 電源：專用鎳氫電池及外置3A電池&#13;<br> 使用時間（合用計算）：&#13;<br> 70小時、90小時（LP2）、110小時（LP4）&#13;<br> 重量：約124g(連電池)&#13;<br> 尺寸：71.6（長）×17.9（高）×78.2（闊）mm&#13;<br> 顏色：銀、藍</p><p><spanclass><fontstyle>跟機連喇叭十足迷你Hi-Fi  &#13;<br> Panasonic終於推出佢首部嘅NetMD隨身聽！呢部名為SJ罘R250嘅機壇新貴，驟眼睇真係同早幾個月前推出嘅SJ罘J50有啲相似！事關大家跟機一樣都係有組合式喇叭嘅設計；不過舊款成部舊式收音機咁，SJ罘R250則加入了一個多功能底座及一對採用3厘米單元的分離式喇叭(900mW+900mW)，搞到成套迷你Hi-Fi咁款，非常有型！</fontstyle></spanclass></p><p><spanclass><fontstyle>駁電腦下載網絡音樂  &#13;<br> SJ罘R250最大賣點係佢個NetMD功能，用家可以透過跟機的多功能底座及USB接線，將電腦上的網絡音樂與SJ罘R250聯繫起來；跟機會有一套《BeatJam》軟件，它可以將一般的音樂格式，轉化為SJ罘R250可作錄播的OpenMG格式，所以音樂擴展空間絕對無限！另外，SJ罘R250的顯示屏還有對應日文漢字及英數顯示功能，基本的文字輸入，可以靠多功能底座上類似手機鍵盤的文字輸入鍵，如果係用《BeatJam》新錄的NetMD，更可以對應番音樂檔案名稱變成歌名，真係非常方便。</fontstyle></spanclass></p><p><spanclass><fontstyle>勁長氣播足110小時  &#13;<br> 至於其他MD機基本功能方面，SJ罘R250都一樣有齊現時最流行的MDLP2及MDLP4功能，再配合埋40秒、80秒(LP2)、160秒(LP4)防震記憶系統，攞出街周圍聽絕對冇問題。至於電源方面，除了跟機的專用鎳氫電池外，還有外置式3A電池盒設計，在雙電齊用的情況下，使用時間可高達70?10小時，相信大家都好夠使吧！</fontstyle></spanclass></p><p>售賣點：旺角電器倉&#13;<br> 地址：旺角洗衣街81號地下&#13;<br> 電話：23911239</p><p><spanclass><fontstyle>同場加映&#13;<br> SHARPMD-ST800一味夠型  &#13;<br> SHARP呢部最新的MD耏T800，最大賣點就係型！除咗機身顏色夠鮮豔之外，此機還有「雙面王」的別稱，事關設計師話呢部機嘅兩邊機面，都係落足力嚟設計，淨色一邊就Sell優雅品味，銀色一邊則Sell前衞及Cyber感覺，價錢重一啲都唔貴，新機開賣價只係$1,180。&#13;<br> 雖然屬玩嘢之作，但機身配置功能就一啲都唔輸蝕，MDLP2、MDLP4及3款音場效果，最正都係電源，專用電池同外置3A電池盒雙電齊下，最長可以連續使用140小時，真係慳電到暈！跟機的線控器，有液晶體屏幕顯示英數文字，專用叉電座設計亦十分型仔，全透明加弧形設計，叉電時部MD機會好似手機咁斜插在座上，一見就令人愛不釋手。</fontstyle></spanclass></p><p><b> Profile</b> &#13;<br> 電源：專用鎳氫電池及外置3A電池&#13;<br> 使用時間（合用計算）：80小時、110小時（LP2）、140小時（LP4）&#13;<br> 充電時間：約3.5小時&#13;<br> 重量：約100g（連電池）&#13;<br> 尺寸：74.3（長）×16.9（高）×80.5（闊）mm&#13;<br> 顏色：紅、藍</p></body></html>