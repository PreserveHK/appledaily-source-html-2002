<html><header><meta charset="utf-8"><title>　　國泰機師依然企硬 - 李八方</title></header><body><h1>　　國泰機師依然企硬 - 李八方</h1><p>國泰航空同機師工會之間嘅拗撬，唔經唔覺已經一年，而機師工會領導層又開始新一屆任期。國泰過去一直同工會冇偈傾，就係因為唔妥工會班領導；至於機師工會近期亦經歷風風雨雨，包括一啲機師對工會嘅做法有微言，又話有人退會咁。&#13;<br> 之但係，今次工會會長改選，舊會長戴文利機長（CaptainNigelDemery）依然得到六成投票會員嘅選票，高票壓倒另外兩個候選機長，成功連任。由選舉結果睇嚟，好多國泰機師雖然唔多出聲，但係立場依然企硬，重好支持去年被炒嘅五十一名舊同僚復職。國泰明日就會公布中期業績，市民除咗想知國泰嘅業績有冇進步之外，都想見到管理層同機師工會嘅關係有突破，起碼聖誕節同新年可以好放心去搭國泰機嘛！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>