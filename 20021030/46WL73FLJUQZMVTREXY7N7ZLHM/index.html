<html><header><meta charset="utf-8"><title>　　保安公司聘聾人數銀仔 - 李八方</title></header><body><h1>　　保安公司聘聾人數銀仔 - 李八方</h1><p>人間有情，令人感動。社聯最近搞嘅「商界顯關懷」評選，今日公布結果，其中有啲大公司，除咗捐款外，重好樂於為殘障人士創造職位。&#13;<br> 好似英國最大嘅保安公司「Securicor」香港分部，就聘請聾啞人士到有噪音問題嘅錢幣處理中心工作。其他人在此開工要戴耳塞，聾人冇乜困擾，真係好有諗頭。&#13;<br> 除咗Securicor，沙田麗豪酒店都有請聾啞人士同精神病康復者；AXA國衛保險會為員工舉辦講座，教佢哋平衡工作及家庭關係……重有好多呢類有心公司，以後大家見有「商界顯關懷」嘅標誌就知。&#13;<br> ﹙圖﹚聾啞人士宋先生於錢幣處理中心工作，會教同事以簡單手語溝通。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>