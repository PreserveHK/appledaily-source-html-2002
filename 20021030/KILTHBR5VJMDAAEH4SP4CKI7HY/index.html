<html><header><meta charset="utf-8"><title>消費BestBuy：一年一度Sanrio開倉<br>學生妹二百蚊掃貨</title></header><body><h1>消費BestBuy：一年一度Sanrio開倉<br>學生妹二百蚊掃貨</h1><p>等到頸都長終於等到一年一度Sanrio開倉，今次貨品除了HelloKitty、大口仔、Melody、TwinsStar、PC狗及其他卡通人物精品外，連家庭用品到家具都有，最低由二折起發售，大部份都有半價到七折。我們做了一個街頭直擊，睇吓邊款最得學生妹歡心。&#13;<br>&#13;<br>記者：黃婉冰　攝影：楊錦文</p><p><spanclass><fontstyle>12吋HelloKitty畢業公仔  &#13;<br> HelloKitty毛公仔向來最受歡迎，尤其是這款畢業HelloKitty，年年一到畢業旺季就最搶手，難得等到今次大細一齊冧價，HelloKitty迷係時候出手啦。&#13;<br> 12吋原價：$229.9&#13;<br> 開倉價：$180&#13;<br> 9吋原價：$129.9&#13;<br> 開倉價：$105</fontstyle></spanclass></p><p>阿Ta：最靚HelloKitty&#13;<br> 「我覺得呢款係咁多款之中最靚嘅，所以會揀佢，我諗住帶二百蚊去買CK鼠同大口仔精品。」</p><p><spanclass><fontstyle>姆明、史力奇錢箱  &#13;<br> 姆明、史力奇名氣雖然不及Kitty同大口仔，但其精品亦唔輸蝕，好似呢款磨砂面大錢罌，在背面有入錢位，當擺設裝飾亦得，難怪深受學生歡迎。&#13;<br> 原價：$84&#13;<br> 開倉價：$67個</fontstyle></spanclass></p><p>Tammy：買個畀細妹儲錢&#13;<br> 「我個妹唔識儲錢嘛，我咪買個錢罌畀佢囉，Sanrio公仔個個我都差唔多咁鍾意，尤其係姆明，𠵱家低至二折開倉好抵，打算帶百零二百蚊左右。」</p><p><spanclass><fontstyle>大口仔筆袋  &#13;<br> 呢款三角形筆袋裝筆夠多，記者就最欣賞吊在拉鏈頭，細細個吹氣大口仔，的的骰骰好得意，但放落書包時要加倍小心，唔覺意拮穿就會漏晒氣。&#13;<br> 原價：$84&#13;<br> 開倉價：$59</fontstyle></spanclass></p><p>亞丁：「呢款紅襯白筆袋，原價要八十幾蚊，𠵱家七折買到幾好。開倉我會揀實用文具，如果有邪留丸我實買。」</p><p><b> 精選揀手貨</b> &#13;<br> <spanclass><fontstyle>HelloKitty兩層餐盒  &#13;<br> 前陣子才推出的日本各地限量版Kitty，今次餐盒有北陸、博多、名古屋同長崎四款，每個連日本筷子一對。&#13;<br> 原價：$149.9&#13;<br> 開倉價：$75</fontstyle></spanclass></p><p><spanclass><fontstyle>大口仔皂液樽  &#13;<br> 款式較過時的貨品低到半價，呢款大口仔皂液樽，一減減七十蚊，舊款對於大口FANS來說更具收藏價值。&#13;<br> 原價：$100.9&#13;<br> 開倉價：$29.9</fontstyle></spanclass></p><p><spanclass><fontstyle>趴地熊鬧鐘  &#13;<br> 呢個趴地熊鬧鍾，鐘仔細細，除響鬧外重有多種功能，畫面又有不同動作的趴地熊。&#13;<br> 原價：$299.9&#13;<br> 開倉價：$99</fontstyle></spanclass></p><p><spanclass><fontstyle>趴地熊MiniGame  &#13;<br> 呢款趴地熊迷你電子遊戲機，喺搭車或等車時可同你解解悶，每款都有不同遊戲，全部以趴地熊做主角。&#13;<br> 原價：$129&#13;<br> 開倉價：$45</fontstyle></spanclass></p><p><b> 同場另設筍價換購區</b> &#13;<br> 場內另設換購區，顧客可按照不同的指定購物金額，以極低的價錢換購精品，所以記得留番少少彈藥作最後衝刺！&#13;<br> &#13;<br> <spanclass><fontstyle>HelloKitty12生肖匙扣  &#13;<br> HelloKitty化身成12生肖中的不同動物，下面吊住平安符，細細個可以做匙扣又可以用來掛袋。&#13;<br> 原價：$42&#13;<br> 換購價：$10</fontstyle></spanclass></p><p><spanclass><fontstyle>大口仔記事簿紙  &#13;<br> 實用型可以選購大口仔記事簿紙，最貴都係五蚊已經有交易，另外重有膠布同MemoPad。&#13;<br> 原價：$16.9&#13;<br> 換購價：$3.3-$5</fontstyle></spanclass></p><p>查詢電話：21498652&#13;<br> 地址：青衣長達路14-20號偉力工業大廈A座7字樓&#13;<br> 開倉日期：10月31日至11月2日&#13;<br> 時間：10月31日及11月1日中午12時至晚上8時，11月2日上午11時至晚上8時&#13;<br> 交通：開倉當日備有穿梭巴士直達&#13;<br> 上車地點：葵芳新都會廣場門口&#13;<br> 穿梭巴士時間：10月31日及11月1日下午5時45分至&#13;<br> 7時45分，11月2日上午10時45分至晚上7時45分</p></body></html>