<html><header><meta charset="utf-8"><title>OLYMPUSxD機三連發</title></header><body><h1>OLYMPUSxD機三連發</h1><p>OLYMPUS正式加入xD機的作戰行列，昨日一連公布了3部可對應xD記憶卡的數碼相機。3機中尤以C-5050Zoom最令人注目，F1.8的特大光圈、500萬像素高解析度，再加上OLYMPUS的高級數碼攝影技術，功能簡直可媲美專業級的機種！&#13;<br>&#13;<br>記者：朱崇德</p><p><spanclass><fontstyle>C-5050Zoom專業級E-10縮水版  &#13;<br> C-5050Zoom係近期影友們期待度甚高的數碼相機；3倍光學變焦、F1.8-F2.6特大光圈設計、iESP對焦系統、對應TTL外置式閃燈熱靴、500萬像素高解析度（3,200×2,400）及OLYMPUS的降訊噪技術，好多人都認為佢係上代專業級機王E-10的縮水版，更令人心動的是它對應多種記憶卡，xD卡、SmartMedia、CompactFlash及MircoDrive全部玩齊，真係新舊數碼相機用戶嘅需要都完全照顧到．另一點似E-10之處，是機背的1.8"顯示屏採用可揭開式設計，攞個靚角度特別方便就手。</fontstyle></spanclass></p><p><br> &#13;<br> <spanclass><fontstyle>Profile  &#13;<br> 尺寸：113.5×79.5×69.5mm&#13;<br> 重量：380g&#13;<br> 記憶卡：xD、SmartMedia、CompactFlash及MircoDrive</fontstyle></spanclass></p><p><spanclass><fontstyle>C-730UltraZoom望遠鏡式超級變焦能力  &#13;<br> 是上一代C-720UltraZoom的後繼機，7系機一向以高變焦能力及價錢抵玩稱著，今次新版將鏡頭變焦能力由之前的8倍，提升至10倍光學變焦（F2.8-F3.5），相等於傳統相機的38-380mm！再加上3倍數碼變焦，即係足足有成1,140mm，話佢係望遠鏡都唔過份！CCD由300萬像素提升至320萬像素。咁強功能配置加上咁嘅價錢，相信在市場好有競爭能力。</fontstyle></spanclass></p><p><br> &#13;<br> <spanclass><fontstyle>Profile  &#13;<br> 尺寸：107.5×76×77.5mm&#13;<br> 重量：310g&#13;<br> 記憶卡：xD、SmartMedia</fontstyle></spanclass></p><p><spanclass><fontstyle>C-50Zoom　披住羊皮的老虎  &#13;<br> 驟眼睇有啲似傳統款傻瓜機，但佢嘅核心竟然使用了500萬像素的高解析度CCD，有啲似披住羊皮嘅老虎！鏡頭有3倍光學加4倍數碼變焦，合共就有12倍，功能設計以簡單易用為主，外形咁輕便，相信是入門新手的好選擇。</fontstyle></spanclass></p><p><spanclass><fontstyle>Profile  &#13;<br> 尺寸：99.5×58.5×41.5mm&#13;<br> 重量：194g&#13;<br> 記憶卡：xD</fontstyle></spanclass></p></body></html>