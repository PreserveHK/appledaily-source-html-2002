<html><header><meta charset="utf-8"><title>大病初愈婦喜獲洗衣機</title></header><body><h1>大病初愈婦喜獲洗衣機</h1><p>「呢部洗衣機真係冇得彈，洗得快，啲衫又夠乾，好好用。」梁婆婆獲贈全新洗衣機後，讚不絕口地說。&#13;<br> 七十二歲獨居的梁婆婆，身體十分虛弱，近年來分別動過甲狀腺、子宮瘤、鼻骨等手術，月前，更因心臟血管閉塞，要從雙腳取血管做「搭橋」手術。「𠵱家胸口同對腳嘅傷口重有啲赤赤痛，而且個肚亦成日脹住脹住，不過，醫生話做過手術，有咁嘅情況係正常，叫我要多啲休息，慢慢復原。」<br> &#13;<br> <spanclass>獨居靠綜援 &#13;<br> 雖然大病初愈，但由於乏人照顧，加上依靠綜援金維生，經濟緊絀，出院不久的梁婆婆，便要自行處理各項大小家務。&#13;<br> 早前更因為家裏沒有洗衣機，她每天要彎着腰，忍着傷口的痛楚，用雙手洗滌衣服，惹人垂憐。&#13;<br> 自梁婆婆的需要經報道後，蘋果基金共接獲讀者捐款五千二百元，資助她購買洗衣機，改善生活，對此她感激不已。「我真係唔知點多謝你哋，唔係有咁多好心人幫我，我都唔知要儲幾耐錢先買到呢部洗衣機，總之，我會好愛錫部洗衣機，好好咁用，多謝晒。」梁婆婆衷心地表示。&#13;<br> 捐款編號：C0683&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>