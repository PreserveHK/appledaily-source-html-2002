<html><header><meta charset="utf-8"><title>玩盡SonyEricssonT300　變焦鏡頭影相再加框</title></header><body><h1>玩盡SonyEricssonT300　變焦鏡頭影相再加框</h1><p>唔玩內置鏡頭住，T300延續SonyEricsson的Plug-in精神，影相繼續要加多個Cam仔。不過，為免閣下嫌悶兼投訴無新意，當T300搭上新一代鏡頭MCA-25，有得ZoomInZoomOut之餘，重可以幫張相加入不同效果，好似加心心、水泡，甚至加框整到似十足貼紙相，唔係齋睇得個樣！&#13;<br>&#13;<br>記者：招佩珊　攝影：陳智良　ImageGirl：Cody</p><p>制式：GSM900/1800/1900三頻&#13;<br> 尺寸：106×48×22mm&#13;<br> 重量：101克&#13;<br> 屏幕顯示：101×80Pixels；256色&#13;<br> 通話時間：6-7.5小時&#13;<br> 備用時間：300-350小時&#13;<br> 功能：WAP、GPRS、MMS、24和弦鈴聲、收發電郵、錄音器、來電圖像顯示及遊戲</p><p><br> &#13;<br> <spanclass><fontstyle>影相加框似貼紙相  &#13;<br> &#13;<br> 影相齋得個樣唔夠好玩？今回MCA-25呢個Cam仔就加有「特殊效果」功能，換言之，影出來的相片會加有各款圖案，好似水泡、心心、太陽眼鏡，連圍晒邊的相框都有，直頭好似影緊貼紙相，不過記得喺影相前，在10個預設的特殊效果中先揀定一個。&#13;<br> 相片有4個Size揀，包括80×60Pixels、160×120Pixels、320×240Pixels及640×480Pixels，用家可因應不同用途揀唔同Size，例如要將相片以MMS傳送或只儲存在機內作觀賞之用，揀最細兩種Size就可以慳番啲傳相時間及有限的記憶體。另外，相片亦可以電郵方式傳送，用電腦收相更可Print埋出來，真係做到貼紙相，要印得靚記得揀640×480Pixels。</fontstyle></spanclass></p><p><br> &#13;<br> <spanclass><fontstyle>變焦兼自動校色好專業  &#13;<br> MCA-25是SonyEricsson外置式鏡頭仔的第三代，比起上兩代只得齋影的Cam仔當然好玩好多，唔單止幫張相加圖案，重有埋變焦功能，影相時將T300中間的4方操控鍵撥左或右就會有得ZoomIn同ZoomOut，變焦程度大致有5級，Cam仔細細都算係咁，不過，MCA-25插同門其他手機玩唔到變焦同加框。另外，有埋「白色平衡」（WhiteBalance），只要啟動呢個功能，喺唔同光源的室內環境下，Cam仔會自動校色，令畫面顏色更豐富。</fontstyle></spanclass></p><p><spanclass><fontstyle>彩芒和弦MMS樣樣齊  &#13;<br> 唔係話HardSell，翻開T300的功能表，確實乜都有齊，時下大熱的和弦鈴聲（24和弦！）、可於傳送訊息時加聲加圖加動畫的MMS、可加埋大頭相的來電顯示，利用錄音器功能，可錄低說話並儲存在「我的音樂集」，在音樂集內的鈴聲及各段錄音，除可隨時聽番之外，更可以經紅外線或MMS傳送出去，遇上有口難言例如求愛SaySorry，索性錄低佢Send畀對方。至於遊戲就有6款，講新講好玩就有以下呢3款。</fontstyle></spanclass></p><p><spanclass><fontstyle>遊戲精選  </fontstyle></spanclass></p><p><br> &#13;<br> <spanclass><fontstyle>街頭直擊　𠝹仔百發百中  &#13;<br> 記者借啲意攞住部機搵人影相，搵咗三個男仔，三個都肯幫我影相，可謂一擊即中，或者異性相吸，教佢哋點用部機影相時當然有傾有講……得咗！</fontstyle></spanclass></p><p><br> &#13;<br> <center> <spanclass><fontstyle>新機多角度  </fontstyle></spanclass></center> </p></body></html>