<html><header><meta charset="utf-8"><title>新車速報：<br>標緻206XT1.4Sky-view升級加料10萬有找</title></header><body><h1>新車速報：<br>標緻206XT1.4Sky-view升級加料10萬有找</h1><p>早前，以唔到10萬元定價預售，並錄得有高銷量嘅標緻206XT1.4Sky-view，首批新車剛剛抵港；想唔到新車除特大Sky-view玻璃車頂極富賣點之餘，原來重有多項設備經重新編排同加裝。以細車價錢可享有轎車設施，睇嚟呢部城市小車，又豈止係一部迷你車咁簡單呢！	&#13;<br>&#13;<br>記者、攝影：陳偉林</p><p><spanclass><fontstyle>我有咩吸引地方  &#13;<br> 我有我自我增值，除引擎、波箱有改良之餘，設備亦較前提升，加埋Sky-view天幕式玻璃頂，並以唔到10萬嘅車價發售，可謂冠絕同儕。</fontstyle></spanclass></p><p><spanclass><fontstyle>設備精益求精　夠吸引  &#13;<br> 外觀上，新版206XT1.4Sky-view跟同級車款可謂別無兩樣；惟車廂所見，卻有多項設備更新。其中，除尾排獨立頭枕及三套三點式安全帶成標準設備外，中控台嘅音響裝置、頂置警示器連時計顯示，重有乘客椅下嘅大型儲物箱，亦為新加入嘅裝置。然而，新改換嘅三幅式軚環連音響控制桿，更予人有恰如其分同就手嘅觀感㖭！&#13;<br> &#13;<br> <spanclass><fontstyle>引擎波箱　重新調校出眾  &#13;<br> 想唔到原有一台1.4公升直4SOHC偈，亦給廠方重新調校過，令起步加速較前富勁度外，一套電子4前速自動波，轉檔亦變得順暢；若然遇有需要，按動Sport模式的話，高轉數重會帶來有多一分衝刺力㗎！而一套歐式懸掛配搭，除有高循迹性外，四輪全新嘅輪胎配搭，亦有頗高嘅對地抓着力，加埋四輪ABS連EBD裝置，更會有收放自如嘅制動效果呢！</fontstyle></spanclass></fontstyle></spanclass></p><p>&#13;<br> <spanclass><fontstyle>新版增值富賣點  </fontstyle></spanclass></p><p><spanclass><fontstyle>8.  引擎經重新調校後，明顯起跑加速更見勁度。</fontstyle></spanclass></p><p><spanclass><fontstyle>標緻206XT1.4Sky-view規格  &#13;<br> 引擎：1360cc直4SOHC&#13;<br> 馬力：75ps/5500rpm&#13;<br> 扭力：12.5kgm/2800rpm&#13;<br> 傳動：4前速自動波，前輪驅動&#13;<br> 輪胎：175/65R14GoodyearGT2E&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 尺碼：3835×1652×1432mm&#13;<br> 軸距：2442mm&#13;<br> 車重：980kg&#13;<br> 新車售價：$99,900&#13;<br> 車輛提供：靈獅汽車（28663000）</fontstyle></spanclass></p><p><spanclass><fontstyle>記者試後簡評  &#13;<br> <spanclass><fontstyle>優點  &#13;<br> 外形：時尚出眾嘅賣相，予人有一分活力感。&#13;<br> 車廂：同級車中可算寬敞闊落，座椅富承托感。&#13;<br> 設備：Sky-view特大天窗吸引之餘，多項配搭經重新修飾後，更給人有愜意之感。&#13;<br> 操控：引擎及波箱經重新調校後，富勁度又見暢順，而新換裝輪胎配搭，更見有貼路感。&#13;<br> &#13;<br> <spanclass><fontstyle>缺點  &#13;<br> 1.引擎輸出有限，中、高轉表現較弱。&#13;<br> 2.兩邊門鏡有較大盲點，視察範圍有限。</fontstyle></spanclass></fontstyle></spanclass></fontstyle></spanclass></p><p>同級對手比較</p><p><spanclass><fontstyle>豐田Echo1.3Deluxe  &#13;<br> 引擎：1299cc直4DOHC&#13;<br> 馬力：86ps/6000rpm&#13;<br> 扭力：12.6kgm/4400rpm&#13;<br> 尺碼：3615×1660×1500mm&#13;<br> 軸距：2370mm&#13;<br> 車重：1000kg&#13;<br> 售價：$129,900&#13;<br> 查詢：皇冠汽車（28661020）&#13;<br> 優點：造型Cute吸引，設備出眾好用，具慳油好力嘅特性。&#13;<br> 缺點：面世經已有一段日子，加上車廠未有Facelifted，給車迷有欠缺吸引力之感，而天窗版Echo1.3Deluxe嘅售價亦見偏高。</fontstyle></spanclass></p><p><spanclass><fontstyle>本田Jazz1.3  &#13;<br> 引擎：1339cc直4SOHC&#13;<br> 馬力：86ps/5700rpm&#13;<br> 扭力：12.1kgm/2800rpm&#13;<br> 尺碼：3830×1675×1525mm&#13;<br> 軸距：2450mm&#13;<br> 車重：980kg&#13;<br> 售價：$105,800&#13;<br> 查詢：合群汽車（23802231）&#13;<br> 優點：有迷你CityRV風采，除富時尚感之外，全新1.3公升i-DSI引擎，低轉扭力輸出亦見突出。&#13;<br> 缺點：引擎偏重低轉表現，中、高轉反應失色，而座椅用料亦見單薄。</fontstyle></spanclass></p></body></html>