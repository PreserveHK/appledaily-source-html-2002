<html><header><meta charset="utf-8"><title>抵食大牌檔：<br>屯門南街坊飯堂嘗招牌砵酒焗生蠔</title></header><body><h1>抵食大牌檔：<br>屯門南街坊飯堂嘗招牌砵酒焗生蠔</h1><p>兩年前，許老闆選擇在屋邨大展拳腳，新張數月已熟客滿堂，成功之道不但是選料新鮮加廚藝精湛，還包括對大牌檔菜式瞭如指掌，話晒做咗20年的快餐、酒樓和大牌檔，基本工夫做足，經驗豐富，要創出啱街坊心水的新菜式？話咁易啦！現在就讓老闆和熟客們給大家推介各款新歡舊菜，先來一飽眼福。	&#13;<br>&#13;<br>記者：楊一凡　&#13;<br>攝影：周旭文</p><p><spanclass><fontstyle>砵酒焗生蠔$48（特價）  &#13;<br> 店裏每日都有四款特價海鮮菜，拍攝當日原價$68的砵酒焗生蠔只賣$48，仔細點算，無減料。十隻八隻肥蠔先炸後炒，這件深啡色的薄脆漿令生蠔看似炸雞翼，砵酒味並沒有滲入蠔身，它只是借醉，把肥蠔的鮮味統統誘發出來，順道給生蠔添上古銅膚色。</fontstyle></spanclass></p><p><spanclass><fontstyle>呂氏夫婦試味：  平日賣六十幾，見今日特價，叫客試吓，個蠔炸得好香好脆，好好肉，漿粉唔會太厚，咬開肉汁鮮味。</fontstyle></spanclass></p><p><spanclass><fontstyle>咕嚕豬頸肉$42  &#13;<br> 傳統咕嚕肉是脆漿包肥豬肉，油膩對肥膩，飲幾多杯茶都唔夠消滯，店方為減低肥膩感，以爽口的豬頸肉取替肥肉，酥脆外表和酸甜醬依舊，但咬落就爽好多。</fontstyle></spanclass></p><p><spanclass><fontstyle>梁太試味：  我幫襯咗兩年啦，有新菜式實會試，近排最鍾意係咕嚕豬頸肉，佢炸得夠乾身，淨食唔送飯都正斗。</fontstyle></spanclass></p><p><spanclass><fontstyle>蜜豆百合炒鮮腐竹$38  &#13;<br> 最簡單又健康的選擇，三種材料都不經油泡，收到柯打即炒即食，只要加些少鹽便可，連上湯都不用加，只是吃蜜豆、百合和鮮腐竹的原味。&#13;<br> &#13;<br> <spanclass><fontstyle>試味報告：  蜜豆和鮮百合較難入味，仍保持其原有的鮮甜，反而鮮腐竹味道較鹹，因為它吸味快，鮮腐竹伴蜜豆和百合同吃，就啱啱好。</fontstyle></spanclass></fontstyle></spanclass></p><p><spanclass><fontstyle>帶子蝦乾小炒王$68  &#13;<br> 店主是潮州人，較着重海鮮菜及配料，小炒王加有潮式蝦乾，那是原隻晒乾的去殼大蝦，味道甘香鮮甜，口感煙韌，伴鮮蝦仁、帶子、腰果、鮮魷及西芹同炒，惹味可口，一碟過集齊爽、脆、軟、滑，才可稱王。</fontstyle></spanclass></p><p><spanclass><fontstyle>羅先生試味：  好鑊氣又夠乾身，全碟都炒得好香口，腰果咬落嗦嗦聲，最啱送啤酒。</fontstyle></spanclass></p><p><spanclass><fontstyle>三鮮扒骨髓$48  &#13;<br> 三鮮指鮮菇、鮮魷和鮮掌，牛骨髓軟腍，把材料略炒片刻後加上湯煮熟，便可以出場。這是一道非常傳統的大牌檔菜式，鮮固然是重點，但口感也好重要，三鮮爽口，牛骨髓軟腍，能燒出三爽一腍的組合才算是至美味。</fontstyle></spanclass></p><p><spanclass><fontstyle>鄭氏夫婦試味：  牛骨髓煮得幾入味，個湯底又不會太鹹，難得魷魚夠爽，清得嚟又鹹香，幾正吖。</fontstyle></spanclass></p><p><spanclass><fontstyle>蝦乾魚肚浸雙菇$48  &#13;<br> 雙菇是雞髀菇和金菇，雞髀菇很少會現身大牌檔，因身價較高，但店主卻鍾情它那肥大爽甜的口感，還很欣賞它吸收上湯的能力，跟金菇和魚肚一樣咁快。&#13;<br> &#13;<br> <spanclass><fontstyle>試味報告：  菇類本身的味道較為淡口，但加入了上湯浸熟，便能帶出雙菇的鮮甜味。</fontstyle></spanclass></fontstyle></spanclass></p><p>店名：俊達海鮮飯店&#13;<br> 電話：24512050&#13;<br> 地址：屯門安定邨美食廣場第一號舖&#13;<br> 座位：約150個&#13;<br> 營業時間：下午5時至凌晨1時半&#13;<br> 付款方法：只收現金&#13;<br> 交通：可於屯門碼頭乘506、507或614號輕鐵前往安定站下車，亦可於三聖邨乘505號輕鐵前往。</p></body></html>