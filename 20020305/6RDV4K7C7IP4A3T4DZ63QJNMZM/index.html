<html><header><meta charset="utf-8"><title>購物焦點：<br>卡通新人類搞鬼芝士家族</title></header><body><h1>購物焦點：<br>卡通新人類搞鬼芝士家族</h1><p>早幾年日本的芝士蛋糕深受歡迎，熱情冷卻後並無損鍾情芝士的人對它的愛意，近日日本又推出芝士以饗食家，不過今次是以芝士為造型的最新卡通公仔，呢個名為芝士家族的公仔屬於一家人，除有爸爸媽媽外，重有六兄弟姊妹，個樣Kawaii外，最緊要係佢哋一家關係好好，互相之間充滿濃濃的愛意，甚具教育意義，絕對是芝士版的《愛的教育》。不過現時的產品主要集中喺爸爸媽媽及大仔身上，想要其他兄弟的產品，可能要慢慢等喇。&#13;<br>&#13;<br>記者：區佩嫦　&#13;<br>攝影：陳穎、林栢鈞</p><p><spanclass><fontstyle>豆豆咕𠱸坐得舒適  &#13;<br> 作為一嚿大芝士的爸爸，深明自己大大嚿好穩陣的道理，遂將其穩建的風格變成豆豆咕𠱸，全個豆豆咕𠱸軟腍腍，你鍾意點郁點坐都得，絕對係任勞任怨，而咕𠱸的大細係啱啱好坐到一個成年人，坐喺屋企睇書、聽歌零舍舒服。&#13;<br> &#13;<br> 尺寸：15吋、9.5吋&#13;<br> 售價：$198（積奇）</fontstyle></spanclass></p><p>除咗有豆豆咕𠱸外，還有芝士媽媽攬枕，絨布面配上內裏軟腍腍的棉花，攬上手夠晒舒服，有佢晚晚就有人陪你瞓啦！&#13;<br> &#13;<br> 尺寸：19吋、9吋&#13;<br> 售價：$168（積奇）</p><p><spanclass><fontstyle>芝士兄弟隨時變身  &#13;<br> 芝士媽媽的確幾好生養，一生就生咗六個仔女，不過個個都似爸爸咁三尖八角，呢個毛公仔就集合咗幾兄弟的特點，由於各兄弟姊妹的感情太好，所以其分別只在於頭頂的裝飾，而呢個公仔頭上的裝飾就可以隨意擺放，任你點搞點玩都得，隨時由大哥變三弟都得，絕對考你的創意。&#13;<br> &#13;<br> 尺寸：6.5吋&#13;<br> 售價：$78（DOMO）</fontstyle></spanclass></p><p><spanclass><fontstyle>實用芝士杯  &#13;<br> 歎件芝士梗要配杯美味飲品，呢隻杯就可以畀你邊歎邊飲，上面除咗有芝士外，重有佢哋一家的好朋友牛奶㖭！不過小記最欣賞個杯的粉紅色內櫳，與其他同類產品沿用啡黃的色調不同。&#13;<br> &#13;<br> 尺寸：2.5吋、3吋&#13;<br> 售價：$45（積奇）</fontstyle></spanclass></p><p><spanclass><fontstyle>等食鬧鐘  &#13;<br> 身為一家之主的芝士爸爸，其實重係一家之煮，睇吓呢個鬧鐘就知爸爸幾咁出得廳堂入得廚房，鐘面為爸爸煮芝士火鍋的辛苦樣，背後重有一班等食的仔仔女女㖭，可見一家幾咁融洽。講番個鐘，全個鐘用上膠製成，四四方方似相框，美觀實用。&#13;<br> &#13;<br> 尺寸：3.5吋、3.5吋&#13;<br> 售價：$138（積奇）&#13;<br> ＊使用1粒2A電芯</fontstyle></spanclass></p><p><spanclass><fontstyle>餅狀芝士藥丸盒  &#13;<br> 咁多產品之中，小記就最鍾意呢個圓碌碌嘅餅形芝士藥丸盒，夠晒過癮，盒上的六個間隔有齊咁多位兄弟姊妹的大頭樣，係咁多產品中唯一一樣係六兄弟齊晒嘅，各位跟住兄弟的次序食藥，咁就唔怕搞亂啦！&#13;<br> &#13;<br> 尺寸：直徑3吋&#13;<br> 售價：$25（積奇）</fontstyle></spanclass></p><p><spanclass><fontstyle>溫馨相架  &#13;<br> 既然芝士家族以一家的樂也融融、甜到膩的姿態出現，當然要啲可以放到全家福嘅相架啦！呢兩款相架全為畫架款，木架上放有玻璃，夠晒通透，小記覺得唔放相，放住相架附送的漫畫都好靚。&#13;<br> &#13;<br> 尺寸：6吋、5吋（細）/7吋、6吋（大）&#13;<br> 售價：$35（細）、$45（大）（小間物屋）</fontstyle></spanclass></p><p><spanclass><fontstyle>芝士村  </fontstyle></spanclass></p><p><spanclass><fontstyle>1）芝士屋  &#13;<br> 呢間係芝士家族嘅屋企，由爸爸一手興建，間屋的外形十足十爸爸個樣穿晒窿。&#13;<br> <spanclass><fontstyle>2）Pizza店  &#13;<br> 呢間Pizza店係爸爸媽媽情根深種的地方。&#13;<br> <spanclass><fontstyle>3）芝士豪宅  &#13;<br> 呢間屋住咗全村最有錢的富商，有私家泳池兼有架好威水的外國車。&#13;<br> <spanclass><fontstyle>4）紅酒Bar  &#13;<br> 呢度係最佳的消遣場所，入面有個被譽為好似麥當娜的芝士靚女喺度工作。&#13;<br> <spanclass><fontstyle>5）Fing頭煙會  &#13;<br> 係所有愛跳舞、愛Fing頭的年輕芝士愛到的地方。&#13;<br> <spanclass><fontstyle>6）浴場  &#13;<br> 呢度係芝士浴室，各芝士都鍾意係度洗白白。&#13;<br> <spanclass><fontstyle>7）健身室  &#13;<br> 呢間鈣質健身室，喺度健身，保證令各位芝士增加唔少鈣質。</fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></p><p>街訪：</p><p><spanclass><fontstyle>冰  &#13;<br> 「芝士家族啲公仔都幾得意，個樣儍儍哋，睇啱我都會買。」</fontstyle></spanclass></p><p><spanclass><fontstyle>Cass  &#13;<br> 「我都幾鍾意食芝士，我覺得佢哋個樣幾好笑喎，點解我成日行旺角都未見過佢哋？」</fontstyle></spanclass></p><p><spanclass><fontstyle>凡  &#13;<br> 「我都有見過呢個卡通人物，不過我唔追卡通人物嘅產品，所以暫時唔會買佢哋啲產品。」</fontstyle></spanclass></p><p><spanclass><fontstyle>店舖資料  &#13;<br> 積奇（23807792）　旺角潮流特區3樓27號舖&#13;<br> DOMO（23323039）　旺角彌敦道628號瓊華中心107號舖&#13;<br> 小間物屋（92016925）　旺角新天地商場113號A舖</fontstyle></spanclass></p></body></html>