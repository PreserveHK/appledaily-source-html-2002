<html><header><meta charset="utf-8"><title>一味窩輪：9197幾乎平水好爆炸</title></header><body><h1>一味窩輪：9197幾乎平水好爆炸</h1><p>好友一雪前恥，升幅超過兩成嘅窩輪大約有30件。吼啲升幅冇咁大嘅Call輪，可能比較着數。&#13;<br> 中煤Call輪9197收1.32元，升8仙。有7.8球易手，成交金額排第16，交投發熱。發行量110球，1日嘅「換手率」（大陸名詞）有7%，相當高，好多當炒藍籌Call輪，都未必有咁嘅換手率。&#13;<br> 9197幾乎平水，好有爆炸力，1份兌1股正股，正股郁兩三毫，隻輪又幾乎郁兩三毫，但係百分比計大好多。隻輪8月到期，溢價1.1%，槓桿率8.3倍。正股（003）昨升10仙，收10.90元，上禮拜最高11.15元，經過幾日消化後，基金買盤又再推高，遲吓有機會上11.4元，幅度好似有限，但隻輪已經值1.70元過外。&#13;<br> 新地（016）升4.0%，Call輪9115升23%。恒地（012）升4.5%，比新地更大。<br> &#13;<br> <spanclass>9074未升夠 &#13;<br> 恒地Call輪得隻9074，數據同新地Call輪9115差唔多，8月到期，溢價13.9%，槓桿率12倍，昨收27仙，只升6%，未升夠，細細注買啲。</spanclass></p></body></html>