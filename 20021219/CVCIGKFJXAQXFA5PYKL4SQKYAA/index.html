<html><header><meta charset="utf-8"><title>款讀取器支援所有記憶卡</title></header><body><h1>款讀取器支援所有記憶卡</h1><p>數碼相機潮流勢不可擋，連帶各式周邊產品都有不俗嘅銷量，其中就包括支援多制式嘅CardReader，不過舊有產品一般只支援三至四種記憶卡制式，而呢款PS4-USB2記憶卡讀取器就勝人一籌，同時支援六大記憶卡制式，包括CompactFlash、SmartMedia、MemoryStick、MMC、SDCard同MicroDrive，傳輸插頭更採用容量極大嘅USB2.0，就算更高解像度相片，三兩下手腳就抄完，唔使等餐懵，而且可向下兼容舊有1.1插頭，電腦不對應USB2.0都用到。外形上更為一絕，成部縮水版PS2咁，攜帶方便之餘重幾有型有款。&#13;<br>&#13;<br>記者：徐影龍</p><p>TopUniversal&#13;<br> 查詢電話：26121121</p></body></html>