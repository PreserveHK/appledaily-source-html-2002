<html><header><meta charset="utf-8"><title>送標緻座駕裝身<br>石修出錢出力捧仔做明星</title></header><body><h1>送標緻座駕裝身<br>石修出錢出力捧仔做明星</h1><p>石修和兒子陳宇琛感情要好，經常傾心事。石修十分支持石仔闖娛圈，並送了一部新車給他代步。兩父子日前打籃球比試球技，曾是校隊成員的陳宇琛顯然技勝一籌。</p><p>石修和兒子陳宇琛（石仔）坦言沒有代溝，他教導兒子的方法是開放式，自幼讓石仔在自由空間長大。石仔現年二十三歲，石修表示他從沒有打罵兒子，每當遇上問題，父子二人都會開心見誠一起討論和尋找解決方法。<br> &#13;<br> <spanclass>打籃球比高下 &#13;<br> 石仔原來是運動高手，籃球、排球、田徑和游泳等都是他的強項。石修父子日前相約在球場上一較高下，落場無父子，二人均全力以赴，論球技石仔較優勝。石修說：「佢喺香港讀國際學校時係校隊成員，而且論體力，佢都係勝一籌嘅。」&#13;<br> 石仔在英國剛完成建築學士學位課程，須多念兩年完成碩士課程，才能取得建築師專業資格。不過，石仔一向有志加入娛樂圈，故去年向父親提出希望闖娛圈。<br> &#13;<br> <spanclass>承諾完成學業 &#13;<br> 石修向石仔提出交換條件，他說：「我要佢一定完成建築學學位課程，因為呢門學科係佢自己揀。」石仔亦答允父親，以後一定會完成碩士課程。&#13;<br> 石修無限量支持石仔加入娛圈，包括精神和金錢上的支持，他說：「佢喺屋企住，慳唔少，唯一開支只係揸車。」石修更送了一輛價值十七萬元的標緻307新車給兒子代步。&#13;<br> 入行短短兩個月的石仔，先後與港姐嘉碧儀和港台DJKawaii傳緋聞，更被封「冧女王」稱號，他說：「大家都係朋友，不過感覺嘅嘢係唔可以控制，隨時都可能會嚟。如果拍拖，我一定會承認，藝人都需要感情生活嘛。」石修則表示不會阻止兒子拍拖。&#13;<br> 採訪：比華利&#13;<br> 攝影：陳慧安&#13;<br> 協力：卓寶花&#13;<br> 髮型：ColinWong（Headquarters）</spanclass></spanclass></p></body></html>