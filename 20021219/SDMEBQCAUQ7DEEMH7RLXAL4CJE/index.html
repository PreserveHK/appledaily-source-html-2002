<html><header><meta charset="utf-8"><title>一味窩輪：見9400博恆指Call輪</title></header><body><h1>一味窩輪：見9400博恆指Call輪</h1><p>大市又散過，恒指挫落167點，收9548。交投最勁，金額最大頭3件輪都係恒指輪。Put輪9444收18.7仙，升26%；Call輪9552收18仙，跌17%；Put輪9556收14仙，升17%。&#13;<br> 上月恒指低位係9388，以收市計則係9407，估計跌至上次低位，大市有機會止跌反彈。搵恒指輪做買賣，可以諗吓恒指見9400之時揸入Call輪，揀9552，溢價較小。其他短期恒指Call輪，槓桿率大好多，但溢價亦太高，萬一睇錯市，揸呢啲輪會輸得好勁，就算大市牛皮，高溢價恒指Call輪都會跌。<br> &#13;<br> <spanclass>中遠Call輪追唔過 &#13;<br> 大成交金額股份中，最突出嘅係中遠太平洋（1199），殺上7字齊頭收市，進帳35仙，成交超過1億2千萬銀。兩隻Call輪大領風騷，其中9658由61仙跳上83仙，升幅36%，做咗是日輪王，隻輪明年8月夠鐘，溢價15.9%，槓桿率8.4倍，咁嘅數據買唔過，亦唔易買賣，出爐兩日，昨日得10萬份成交。&#13;<br> 另1隻中遠Call輪9286成交多啲，有球幾，昨日收市報21仙，升幅14%。隻輪明年11月到期，負溢價0.2%，槓桿率3.3倍。&#13;<br> 隻輪數據算唔錯，但亦都博唔過，因為驚住正股如果冇嘢跟尾，會因超買而回落。&#13;<br> 章盛</spanclass></p></body></html>