<html><header><meta charset="utf-8"><title>海外車訊：<br>好想去旅行歐寶ComboTour</title></header><body><h1>海外車訊：<br>好想去旅行歐寶ComboTour</h1><p>近年興起嘅一股RV熱潮，查實早已席捲歐洲，除咗有我哋認識嘅標緻Partner、雷諾Kangoo之外，原來德國歐寶亦有一款ComboTour；雖然賣相有點酷似放大版嘅Corsa，惟尺碼、配備以至引擎組合亦有分別，而佢較同級車至突出嘅，會係一個電軟篷嘅罐頭頂組合呢！&#13;<br>&#13;<br>記者：陳偉林</p><p><spanclass><fontstyle>1.6公升偈低轉有好表現  &#13;<br> 新車有別同級對手嘅另一個賣點，會係佢有一台1.6公升直4偈，雖然馬力輸出唔算突出，但就勝在低轉時有高扭力輸出，更能切合不同路面要求。再者，前輪柱式後輪扭力連桿結構，匹配低地台低重心設計，相信行車穩定同暢順度亦有一定保證。其次，四輪重備有ABS連EBD裝置，對有可能高負重下嘅ComboTour，自然倍見有一份可靠性呢！</fontstyle></spanclass></p><p><spanclass><fontstyle>設備多迎合個人喜好  &#13;<br> 呢部ComboTour尺碼較同級其他車款闊落之餘，車廂鋪排亦好突出，既有可完全放平嘅尾排獨立椅背外，車頂四周重有多個開放式儲物匣，若有需要時重可以加設座艙與尾廂之間嘅隔網、車頂電軟篷，匹配原有電窗、中央門鎖、原廠音響同冷氣裝置，重有行車電腦顯示同雙安全氣袋配搭，可謂一應俱全㖭！</fontstyle></spanclass></p><p><spanclass><fontstyle>賣相獨特切合RV身份  &#13;<br> 呢部予人一望而知，會係德國歐寶旗下CityRV一員嘅ComboTour，皆因佢用上跟Corsa幾乎同出一轍嘅車首設計，惟佢有更長嘅前後軸距、更高嘅車身外，佢重有特大門邊電鏡、左右雙趟門同車尾外揭車門組合，完全切合一部多用途CityRV應有嘅條件㗎！</fontstyle></spanclass></p><p><spanclass><fontstyle>ComboTouriLine特別版有瞄頭  &#13;<br> 咪以為呢部ComboTour，只不過係一部城市多用途RV咁簡單，皆因原廠iLine經已替佢度身訂做咗好多配件，想裝身成一部獨一無二嘅座駕，真係好容易㗎！</fontstyle></spanclass></p><p><spanclass><fontstyle>歐寶ComboTour1.6規格  &#13;<br> 引擎：1598cc直4DOHC&#13;<br> 馬力：87ps/5400rpm&#13;<br> 扭力：14.1kgm/3000rpm&#13;<br> 傳動：5前速手波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：175/65R14&#13;<br> 尺碼：4322×1684×1801mm&#13;<br> 軸距：2716mm&#13;<br> 車重：1255kg&#13;<br> 0-100公里：14.0秒&#13;<br> 極速：164km/h&#13;<br> 平均耗油：7.8L/100km&#13;<br> 新車售價：約港幣10萬&#13;<br> 查詢：福方汽車（29888080）</fontstyle></spanclass></p></body></html>