<html><header><meta charset="utf-8"><title>潮流Express：<br>男送女　女送男<br>潮流友的禮物聖誕</title></header><body><h1>潮流Express：<br>男送女　女送男<br>潮流友的禮物聖誕</h1><p>雖則話經濟依舊疲弱，之不過臨近萬眾歡騰的聖誕，港人似乎暫時忘卻這股愁雲慘霧氣氛。周日走訪「老尖」多個大中小型商場，各潮流商舖均人頭湧湧，當中唔少商舖更有大排人龍；接着更眼見唔少男士「拿」住一袋二袋，而隔籬女伴則四萬咁口；此情此景正道出經齊幾差都好，過聖誕最緊要都係要開心！&#13;<br>臨近聖誕，今年小弟唔想講聖誕PartyLook，既然呢輪消費意欲咁強勁，不如又睇睇班潮流友買乜禮物去𠱁佢哋身邊伴侶又或暗戀對象。想追女仔又或想追男仔嘅老友，話唔埋睇完即刻偷到師，實行你與妳、他與她，齊齊過一個甜蜜快樂聖誕！&#13;<br>&#13;<br>記者：陳嘉文　攝影：陳智良</p><p><spanclass><fontstyle>Daisuke（29歲）&#13;<br> BeamsBoyBiker褸$2,380（a）  &#13;<br> 「女友一向恨有一件60's款Biker皮褸，我原先諗住買英國的Louis皮褸𠱁佢開心，話晒今季JUNYAWATANABE都玩英倫LouisLeather皮褸，可惜前者冇代理，而後者喺『名店J』又未返貨，結果揀咗呢件BeamsBoy，款式到Cutting都好正，好鬼有60's的Retro味！」</fontstyle></spanclass></p><p><spanclass><fontstyle>Tweety（25歲）&#13;<br> 「勞力士」ExplorerII（公價約$27,000）  &#13;<br> 「每次同男朋友出街，佢梗會停留喺錶舖門口，眼定定望住廚窗隻『勞力士』ExplorerII，足足成20分鐘！見佢恨成咁，加上今年公司重有雙糧出，咪買嚟送畀佢囉！點解咁大手筆？嘻！佢上個月送咗架MiniCopper畀我。」</fontstyle></spanclass></p><p><spanclass><fontstyle>阿邦（21歲）&#13;<br> Goro's紅番葉頸鏈$7,700（b）  &#13;<br> 「Tiffany&amp;Co.太大路太多人戴，唔夠矜貴！不過，Cartier我又買唔起……諗咗好耐決定買藤原浩力撐的Goro's紅番葉頸鏈，925純銀製造；重有，Goro's的設計夠中性，可以同女朋友『孖粉』戴。」</fontstyle></spanclass></p><p><spanclass><fontstyle>Carol（23歲）&#13;<br> NB576啡皮英國版$1,920（c）  &#13;<br> 「最鬼衰買唔到行貨，惟有要買炒價的水貨，對鞋成$1,920！諗咗好耐先買，但到𠵱家講起都覺得肉痛。」</fontstyle></spanclass></p><p><spanclass><fontstyle>Christy（20幾歲）&#13;<br> Adore情侶戒指  &#13;<br> 「今年真係慘！公司又話要減薪，搞到份糧無端端唔見咗10幾%！原定諗住買ChromeHearts戒指送畀男朋友，𠵱家唔使諗啦！不過話時話，本地創作Adore咪同C.H.一樣係925純銀製造。我哋講心唔係講金嘅！」</fontstyle></spanclass></p><p><spanclass><fontstyle>阿偉（26歲）&#13;<br> 「係熊仔佢都冧……」  &#13;<br> 「嗰個女仔好鍾意熊仔，佢鍾意BearBear熊、FinalHome熊仔、Kubrick熊，就連平時着嘅衫都有熊仔圖案。咦！佢會淨係對熊仔有癮，對我就冇癮！唉！都係唔好再暗戀佢……」BeamsBoy熊仔針織外套$880（e）</fontstyle></spanclass></p><p><spanclass><fontstyle>MissMo（20幾歲）&#13;<br> RollingStones1964-1971全集  &#13;<br> 「我同男友都係英國爛仔/佬樂隊RollingStones迷，最愛樂隊在1964-1969時期的作品，即係金毛型仔BrianJones未死那段時期。愛60's的RollingStones是欣賞他們的Raw&amp;Wild。其實我哋已儲齊樂隊的黑膠唱片，不過，近日見到樂隊推出的豪華精裝版CD，Packing實在太靚！結果都係忍唔到手！」SACD版本每隻約$175（各大唱片店）</fontstyle></spanclass></p><p><spanclass><fontstyle>阿祖（27歲）&#13;<br> 法式聖誕音樂《SoireedeNoel》  &#13;<br> 「我女友係鬼妹仔，愛A.P.C.，更愛法國音樂。《SoireedeNoel》是一張由歐洲各地獨立樂隊所籌備的聖誕專集，音樂是法式浪漫情懷。此外，英倫Indie迷最愛的TheCherryOrchard及TheGentlePeople都有份玩！」$110（f）</fontstyle></spanclass></p><p><b> 售賣點：</b> &#13;<br> （a）OHIO（23162318）尖沙嘴加連威老道53號一樓&#13;<br> （b）少年堂（23884004）旺角兆萬中心二樓210舖&#13;<br> （c）COMMAND（23167738）尖沙嘴加蘭圍18號閣樓（利時商場對面）&#13;<br> （d）Adore（23688165）尖沙嘴利時商場二樓204舖&#13;<br> （e）ing（23669868）尖沙嘴利時商場二樓229舖&#13;<br> （f）ZOORECORDS（23841062）旺角信和中心地庫B31舖</p></body></html>