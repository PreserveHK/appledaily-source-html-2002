<html><header><meta charset="utf-8"><title>作家：澳門勝在冇董建華</title></header><body><h1>作家：澳門勝在冇董建華</h1><p>「我諗，應該早就返嚟（澳門），點解喺呢個時候返嚟呢？就係四粒字──忍無可忍。我對董建華已經忍無可忍！」在香港出生，在澳門長大，十二歲來港讀書、工作，三個月前移居澳門的作家鍾偉文，這樣解釋他「移民」的原因。<br> &#13;<br> <spanclass>「爛攤子都搞得好」 &#13;<br> 「喺證件上，我係香港人；但我自細喺路環長大。所以啲人問我係澳門人定香港人，我話係路環人，我都唔識點分。」較容分易辨的是生活上的分別，「𠵱家返到嚟，覺得好舒服！」&#13;<br> 「澳門可愛嘅地方，唔係佢有啲乜嘢，而係佢冇啲乜嘢。」他欣賞這裏「冇董建華、冇梁振英、冇梁錦松、冇梁愛詩、冇葉劉淑儀、冇馬時亨！」&#13;<br> 「如果冇澳門，呢個董班子重可以講得過去。」但一比較，「英國留番咁多錢畀你，你搞成今日咁」；澳門「葡國佬臨走前，挖得就挖，喪盡天良，衰到貼地。人哋淨係留低個爛攤子，但係今日可以搞得咁好」，未來還要建設漁人碼頭、新口岸、文化區、輕鐵等等。&#13;<br> 澳門和香港的社會氣氛也截然不同，「澳門都有失業問題，但即使失業，呢度啲人祥和好多，因為呢度嘅生活好容易捱。」<br> &#13;<br> <spanclass>讚揚澳門文化氣色 &#13;<br> 澳門的文化氣息也引人入勝，有愛好書法的「油炸鬼」店老闆，有賣雪糕的瓷器專家，有做私房菜的畫家……但談起香港董建華他就「扯火」，「只要一個人攞特首個位做，然後返屋企瞓覺唔出來見人，香港就有希望！」</spanclass></spanclass></p></body></html>