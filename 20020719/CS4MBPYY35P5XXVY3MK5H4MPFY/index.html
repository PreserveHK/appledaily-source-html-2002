<html><header><meta charset="utf-8"><title>　　尋找外星人 - 李八方</title></header><body><h1>　　尋找外星人 - 李八方</h1><p>做太空人係唔少人嘅願望，八方細細個時都有呢個心願，但只係得個「諗」字，苦無實現機會，𠵱家啲小朋友就幸福得多啦！有機構舉辦咗個小太空人訓練計劃，等啲小朋友可以喺暑假期間到美國佛羅里達州太空訓練營，接受為期五日嘅模擬太空人訓練，親自乘坐模擬穿梭機，一嘗做太空人嘅滋味。&#13;<br> 主辦機構同八方講，呢個計劃搞咗三年，年年都有好多人報名，今年就吸引咗二千名小朋友報名，但由於名額有限，所以最後只係可以挑選六名幸運兒，獲選嘅小朋友同八方講，話做太空人係佢哋夢寐以求嘅事，第日大過咗如果有機會上太空，一定睇吓有冇外星人存在，識番個外星人做朋友。&#13;<br> 王子俊攝&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>