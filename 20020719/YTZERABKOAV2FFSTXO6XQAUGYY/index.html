<html><header><meta charset="utf-8"><title>3料娛樂惟燈光「失色」</title></header><body><h1>3料娛樂惟燈光「失色」</h1><p>唔好話籃球比賽冇市場，噚日喺修頓室內場舉行嘅NikeLeague籃球聯賽，雖然入座率不至於全場爆滿，但係觀眾全日好似流水式不停捧場，單講人數就絕對多過唔少本地甲組籃球聯賽。&#13;<br> 至於呢班球迷點解會咁醒目，識得一早嚟免費睇波同攞贈品？經我Dr.Fun明查暗訪下發現，入得場睇波嘅球迷，大部份都手揸《蘋果日報》。搞到贊助商預備嘅現場禮品都一早俾人換晒，下次要禮物就趁早啦。值得一提喺全場燈光未開晒，令場波「失色」，可惜！<br> &#13;<br> <spanclass>女球迷講感受 &#13;<br> <b> 17歲小雯</b> ：我有好多朋友效力藍鳥，所以今朝一早嚟捧佢哋場，希望藍鳥可以攞到男子十九歲組別冠軍。&#13;<br> <b> 16歲美婷</b> ：我今次主要係為藍鯨打氣，呢隊波最有冠軍相，球員技術平均之餘，內線同外圍實力又兼備。&#13;<br> <b> 18歲阿蘇</b> ：我都係嚟捧藍鯨場，佢哋應該攞梗女子組冠軍。不過，可能係初賽關係，氣氛好似冇上年咁好。</spanclass></p></body></html>