<html><header><meta charset="utf-8"><title>一味窩輪：9030數據仍靚</title></header><body><h1>一味窩輪：9030數據仍靚</h1><p>下晝3點15分，恒指做緊10350，傳出盈富基金沽清，個市鯉魚翻身，踢上10452收市，有117點進帳，期指再殺上10530，高水78點。&#13;<br> 滙豐（005）1股當先，收88.50元，升1.75元。大槓桿率嘅滙豐Call輪，輕易大升3成以上，最多人買賣嘅9030，下晝中段重做緊47仙，三扒兩撥高收56仙，全日升幅22%，做即日鮮嘅若然拿揑得準，利潤亦非常可觀。&#13;<br> 純粹睇數據，9030重係好抵買，8月初夠鐘，溢價得0.5%，槓桿率15.8倍。假如未來兩三個禮拜，滙豐再起多3元，9030值0.81元，升幅有4成過外。但要顧慮嘅係，昨午彈升，若然係空倉客俾人挾倉，恐怕再升水位有限，又美股情況亦未明朗，隨時左右港股走勢，所以要控制注碼。&#13;<br> 長實（001）高開64元，升1元，中段幾乎打回原形，收市又升番上64.25元，升1.25元，Call輪未有跟貼正股。<br> &#13;<br> <spanclass>9252短炒諗些少 &#13;<br> 長實熱門Call輪9252，早段做50仙，最低44仙，收46.5仙，反跌1仙，溢價收縮。隻輪9月初到期，溢價3.5%，槓桿率13.8倍，短炒不妨諗少少。&#13;<br> 章　盛</spanclass></p></body></html>