<html><header><meta charset="utf-8"><title>新車速報：<br>豐田KlugerV2.4新偈慳油實用</title></header><body><h1>新車速報：<br>豐田KlugerV2.4新偈慳油實用</h1><p>潮流興RV，惟大多越野車款均以3.0公升偈為骨幹，用作代步的話，似乎耗油量會偏高一點，略嫌不切實際。然而，豐田旗下嘅KlugerV車系新增有前驅2.4公升型號，既符合普羅用家要求，又有剛勁十足嘅RV包裝，加埋設備豪華嘅車廂組合，自然會有一份吸引嘅號召力。&#13;<br>&#13;<br>特約記者、攝影：張以中</p><p><spanclass><fontstyle>形象突出性格鮮明  &#13;<br> 一般車迷較認識豐田旗下嘅越野車，計有LandCruiser、Harrier（即港版凌志RX300）、Prado又或者係Rav4，反觀較少人認識一款KlugerV嘅RV車款。然而，佢除咗有一般越野車嘅剛勁造型之餘，廠方重替其設計有大包圍、尾翼、車身兩邊裙腳，加埋原廠Xenon大燈及四輪17吋合金胎軨組合，倒有一份與別不同嘅吸引力㗎！</fontstyle></spanclass></p><p><br> &#13;<br> <spanclass><fontstyle>設備豪華媲美轎車  &#13;<br> 不僅賣相吸引，就連車廂鋪排更可媲美同級豪華轎車；皆因佢有齊原廠前後皮椅，以及黑桃木裝飾之餘，佢重有四門電窗、門邊電鏡及天窗，重有原廠恒溫冷氣、CD連MD嘅高級音響配搭，還有前後獨立房燈、泊車感應器同雙安全氣袋組合㖭！</fontstyle></spanclass></p><p>■原廠前後高級皮椅組合，承托力足重有中央手枕配備。</p><p><br> &#13;<br> <spanclass><fontstyle>2.4公升偈慳油  &#13;<br> 呢部新版KlugerV改換上一台2.4公升直4偈，內附有VVT-i設計，加埋前輪驅動同一套4前速半自動波組合，起跑及加速仍見勁力十足，難得低轉韌力豐富重見運轉寧靜，既合乎日常代步又見慳油㗎！再者，KlugerV擁有高剛性車架，加埋四輪碟式制動，重附有ABS連EBD裝置，更予人有可靠同安全感呢！</fontstyle></spanclass></p><p><br> &#13;<br> <spanclass><fontstyle>記者試後簡評  &#13;<br> 優點：RV包裝豪邁富剛勁感，車廂鋪排講究媲美高級轎車。&#13;<br> 缺點：匹配一台2.4公升偈，稍嫌欠缺一份爆炸力。</fontstyle></spanclass></p><p><spanclass><fontstyle>豐田KlugerV2.4規格  &#13;<br> 引擎：2362cc直4DOHC&#13;<br> 馬力：160ps/5600rpm&#13;<br> 扭力：22.5kgm/4000rpm&#13;<br> 傳動：4前速半自動波，前輪驅動&#13;<br> 懸掛：（前）柱式獨立　（後）柱式獨立&#13;<br> 制動：（前）透氣碟　（後）碟式（ABS）&#13;<br> 輪胎：225/60R17　BridgestonePotenzaRE031&#13;<br> 尺碼：4685×1825×1720mm&#13;<br> 軸距：2715mm&#13;<br> 車重：1625kg&#13;<br> 平均耗油：	10.6km/L&#13;<br> 新車售價：	$309,000&#13;<br> 車輛提供：	歐日汽車（26201010）</fontstyle></spanclass></p></body></html>