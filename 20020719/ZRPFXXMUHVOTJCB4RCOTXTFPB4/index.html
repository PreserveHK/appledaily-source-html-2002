<html><header><meta charset="utf-8"><title>「已作最壞打算」<br>安雅直覺入梗戒毒所</title></header><body><h1>「已作最壞打算」<br>安雅直覺入梗戒毒所</h1><p>安雅就懷疑服食搖頭丸一案，日前返回台灣與當地檢察官會面，她聲稱沒有更改口供，而且已有心理準備，可能要返台灣接受戒毒處罰，就算覺得受到不公平對待，都會接受。</p><p>安雅、MaggieQ、吳彥祖及盧淑儀等，昨日在北角拍攝電影《新赤裸羔羊》的外景戲，早前在台灣疑服食搖頭丸的安雅，成為傳媒的追訪目標，她坦言日前才由台灣返港，並已經與當地的檢察官會面，至於談話內容，因須聽從律師的意見，故此不便公開。<br> &#13;<br> <spanclass>否認更改口供 &#13;<br> 最近有報道指安雅更改了口供，不過她本人卻極力否認，安雅說：「都係講同一個故事，只係記者講唔同嘅嘢，我由始至終都冇改過當初所落嘅口供。」其實安雅已經有心理準備隨時被落案，她說：「我唔相信自己十二年都唔返台灣，就算我覺得佢哋對我唔公平都要接受，我係台灣人，會返台灣發展，點判都要接受，不過我知應該唔會太嚴重，𠵱家唔諗太多，專心工作。」&#13;<br> 問安雅會否先了解台灣的戒毒所生活，她無奈地說：「我已經有心理準備作最壞打算，我覺得自己會入去，我好想快啲解決呢件事，如果件事係發生喺其他人身上就唔會有事，因為我係明星先咁嚴重，兩個月前都有二百人俾人拉，但最後都冇事。」&#13;<br> 經過今次事件教訓之後，安雅揚言會減少蒲夜店，她說：「我鍾意音樂同跳舞，會去的士高，不過𠵱家都要少啲去。」<br> &#13;<br> <spanclass>MaggieQ拒合照 &#13;<br> 此外，MaggieQ與前度男友吳彥祖昨日碰面，顯得有點不自在，與其他演員影完大合照後，即飛奔行開，事後她解釋因有個私人電話要講才心急離去。不過當記者要求她與吳彥祖合照時，她卻說：「有咁嘅必要咩？」	採訪：魯萍攝影：陳烱威</spanclass></spanclass></p></body></html>