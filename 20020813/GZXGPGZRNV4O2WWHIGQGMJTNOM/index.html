<html><header><meta charset="utf-8"><title>　　有線有新搞作 - 李八方</title></header><body><h1>　　有線有新搞作 - 李八方</h1><p>有線電視愈來愈有諗頭，八方從有線寬頻收費電視部執行董事盧峻處得知，佢哋近日諗到推出三款迷你套餐去搵新客。客戶可以唔使買基本套餐都得，應有一定吸引力，當然舊客也可享用呢類服務。&#13;<br> 盧兄話，有線計劃喺今年第四季推出的迷你套餐，其中兩個叫做expressinfonews（速遞新聞資訊）和international（國際），分別有五條同埋四條頻道，月費大概百幾蚊，第三個套餐二百幾蚊。睇成人節目，當然要貴些。八方聽聞，呢條成人頻道內容大都係日本貨。&#13;<br> 不過，三款套餐尚未落實推出，因為今時唔同往日，有線要得到電管局批准，監管當局要睇下係咪有效使用頻率，然後先至批准，因此唔知要等幾耐。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>