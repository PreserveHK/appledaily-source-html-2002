<html><header><meta charset="utf-8"><title>海外車訊：<br>新一代日產FairladyZ絕對高性能</title></header><body><h1>海外車訊：<br>新一代日產FairladyZ絕對高性能</h1><p>猶記得上一代300ZX響1996年停產後，不少車迷對Fairlady後繼車大表關注，直至上年初日產落實FairladyZ計劃後，美國嘅Fans重大事慶祝呢！雖然香港車迷短期內未能跟FairladyZ見面，惟早前經香港代理方面安排，筆者有幸前赴日本，一睹新車嘅風采，想唔到FairladyZ嘅魅力，又再一次掀動人心呢！	&#13;<br>特約記者：簡正揚&#13;<br>圖片：日產汽車提供</p><p><spanclass><fontstyle>280匹馬力輸出勁  &#13;<br> 新車採用嘅引擎係新一代VQ6系列，編號為VQ35DE嘅3.5公升V6偈，同新一代SkylineV35頂級型號一樣，為全鋁合金中缸同汽缸頂構造，附多點式電子燃油供應系統。引擎並不如一貫重視高轉嘅發揮，反而重視中轉嘅靈活表現及廢氣排放量。此車重備有6前速手波，或5前速半自動波供選擇，當中6前速手波轉波動作爽快準繩，而半自動嘅5前速編排一樣有手控模式，同樣給一台3.5公升引擎得以發揮淋漓盡致。</fontstyle></spanclass></p><p><spanclass><fontstyle>車架穩紮表現更佳  &#13;<br> 跟Skyline車系共用大部份車架配件，為前置引擎後驅格局，前後皆採用多連桿式懸掛，而且都係鋁合金鑄作，有輕巧同反應快嘅特點，兼附有前後穩定桿。而新車只有雙座位版本，有別於對上3代嘅2+2模式，不過最早期嘅FairladyZ，其實都係純兩座位配搭，今次不過係反璞歸真而已！</fontstyle></spanclass></p><p><spanclass><fontstyle>外形流麗吸引  &#13;<br> FairladyZ嘅外形，對上幾代都係焦點所在，今次亦唔例外，廠方話明主銷靚外形；日產首席設計師中村史朗表示，新車為按照傳統比例設計，所以體積大細同流暢演繹跟上幾代相似，而且重刻意保留有日本化嘅外貌㖭。</fontstyle></spanclass></p><p><spanclass><fontstyle>車廂布局簡潔樸實  &#13;<br> 新車車廂設計精簡，而不同型號更會略有不同，而座椅則屬跑車桶座，乘坐貼身舒適，而中控台亦以簡單樸素為主。安全設備亦比較講究，例如有四個安全氣袋另加左右充氣簾幕、VDC車身穩定控制等裝置。</fontstyle></spanclass></p><p><spanclass><fontstyle>現場觀後感  &#13;<br> 呢部FairladyZ最吸引嘅地方係造型，流暢自然有復古線條比例，亦有前衞構思，頭尾燈設計相當有特色；胎軨配搭亦有睇頭，不換重留有原車神髓。車廂設計有懷舊味，用料不算講究，但坐姿自然，三幅式軚盤把持恰到好處。日產相當重視新世代嘅FairladyZ，希望新車會吸引人流到陳列室睇車，咁就算唔買FairladyZ，都可以考慮吓其他車嘛！&#13;<br> &#13;<br> <b> 規格</b> &#13;<br> 日產FairladyZ&#13;<br> 引擎：3498ccV6DOHC&#13;<br> 馬力：280ps/6200rpm&#13;<br> 扭力：37.0kgm/4800rpm&#13;<br> 傳動：6前速手波或5前速半自動波&#13;<br> 懸掛：（前）多連桿&#13;<br> （後）多連桿&#13;<br> 制動：（前）透氣碟&#13;<br> （後）透氣碟（ABS）&#13;<br> 輪胎：（前）225/50R17&#13;<br> （後）235/50R17&#13;<br> 尺碼：4310×1815×1315mm&#13;<br> 軸距：2650mm&#13;<br> 車重：1430-1450kg&#13;<br> 估計售價：約港幣35萬起</fontstyle></spanclass></p><p><spanclass><fontstyle>與FairladyZ近距離接觸  &#13;<br> 7月底於日本東京舉行嘅FairladyZ揭幕禮，可謂萬人空巷，場內各人都懷着興奮嘅心情，靜候新一代FairladyZ現身大家眼前；當日產車廠總裁CarlosGhosn，在新車揭幕禮上大談對FairladyZ嘅感情後，各與會人士及一眾傳媒，都爭相一睹新車嘅風采，場面可謂十分熱鬧。而同場亦展出咗，將於明年參戰日本JGTCGT300組別賽事嘅FairladyZGT賽車，並惹來不少在場人士注意㗎。</fontstyle></spanclass></p></body></html>