<html><header><meta charset="utf-8"><title>深圳68萬做老本行　酒店頂樓開紅酒吧</title></header><body><h1>深圳68萬做老本行　酒店頂樓開紅酒吧</h1><p>每逢星期六、日或公眾假期有不少港人到深圳吃喝玩樂一番，所以當地的夜間娛樂場所都非常熱鬧，因而亦吸引不少創業人士欲分一杯羹，就像從事娛樂事業多年的Donna，因得到紅酒商的支持，與內地朋友合資開設深圳市內少有的專賣紅酒酒廊！&#13;<br>&#13;<br>記者：劉耀　攝影：CarlZeiss</p><p><spanclass><fontstyle>招牌菜  </fontstyle></spanclass></p><p><spanclass><fontstyle>北上先鋒  &#13;<br> <spanclass><fontstyle>80年代　國內搞製作  &#13;<br> Donna早於70年代已在香港經營酒吧生意，原來還是北上創業的先頭部隊之一。「80年代我移民澳洲，但之後常心思思返港搞生意；89年終於在內地成立製作室，專門負責內地的表演製作及宣傳等工作。」就在內地搞表演賺得盤滿缽滿的時候，Donna卻突然結束所有國內業務返港。「因為我已經開始覺得厭倦，有種想停嘅感覺，所以喺93年就結束所有事業返港，畀自己好好休息。」&#13;<br> &#13;<br> <spanclass><fontstyle>紅酒廠支持　憑經驗再創業  &#13;<br> 不過，搞娛樂事業始終是Donna的興趣所在，休息兩年後，她再繼續其創業之旅。「95年我喺跑馬地及九龍塘開過餐廳及卡拉OK，但發現顧客的消費意欲已大不如前，生意比以前難做得多，做咗幾年蝕咗唔少錢之後就結束。」既然香港搵食艱難，Donna就再萌起返內地創業的念頭。&#13;<br> 「始終開LiveBand酒廊係自己嘅強項，而且又有內地『新天』紅酒廠支持，可以提供優質紅酒，加上深圳現時未有專做紅酒的酒廊餐廳，所以靈機一觸就將酒廊結合餐廳，再以紅酒為主打，開設『新天紅酒坊』。」</fontstyle></spanclass></fontstyle></spanclass></fontstyle></spanclass></p><p><spanclass><fontstyle>主題酒廊  &#13;<br> <spanclass><fontstyle>選址頂樓　無敵遠景  &#13;<br> 酒吧的位置並非一般街舖或商場內，而是開設在較冷門的酒店頂樓，坐擁無敵遠景，不過這類舖位可遇不可求。「搵舖位通常都係靠睇報紙，無論街舖或商場我都有睇過，由於我哋主要做消費能力較高的一群，所以店址要求比較高，除本身舖位合適外，更要顧及附近環境，可惜睇來睇去都唔啱心水。最後靠朋友幫手，花上七、八個月時間至搵到深南東路長安酒店頂樓舖位，而上手亦係做開餐廳生意，我用咗28萬頂手費頂咗落嚟。除咗有酒店住客外，附近亦有多間大型食肆，咁一班人食完飯就可以上嚟飲番杯。」&#13;<br> &#13;<br> <spanclass><fontstyle>換音響建舞台　裝修兩星期  &#13;<br> 由於是走高檔路線，所以對店舖裝修，Donna亦一絲不苟。「雖然舖位前身亦是開餐廳，但和有LiveBand的格局就大大不同，所以音響設備便要全部換過，重新安裝符合LiveBand演出的音響，還要加建舞台，等客人可以從座位直接睇到台上的表演；原本靠窗的座位亦全部改為梳化卡位，令客人坐得更加舒適。由於深圳現時的裝修材料已經非常齊備，無論甚麼材料都可以買得到，所以很快就可以搞掂起貨，整個裝修過程只花了十多日便完成。」</fontstyle></spanclass></fontstyle></spanclass></fontstyle></spanclass></p><p><spanclass><fontstyle>朋友多捧場　日有萬元營業額  &#13;<br> 這裏雖然開業至今只有兩個多星期，知名度仍有待建立，但Donna對現時生意額亦相當滿意。「由於自己同拍檔都多朋友，所以唔少朋友都會上嚟捧吓場，幫襯之餘亦提出不少意見，讓我們改善。而且可能係酒店關係，所以顧客都以香港人居多，因而對紅酒生意亦有一定幫助，試過一日最多的生意額有萬多元，對新店來說，已相當不錯。&#13;<br> &#13;<br> <spanclass><fontstyle>內地廚師　水準不斷提升  &#13;<br> 「廚師方面則在當地招聘，深圳其實都有好多西廚，不過水準就接近茶餐廳風格，平時大家亦會互相研究新菜式或烹調方法，但就要花時間慢慢教，而且內地人做事始終唔及香港人靈活，話頭醒尾，有時就要靠經驗搭夠。」&#13;<br> &#13;<br> <spanclass><fontstyle>紅酒兩大類　入貨比港平  &#13;<br> 既然打正旗號做紅酒坊，紅酒質素當然要有番咁上下，主要分兩大類：「若是內地紅酒就採用『新天』紅酒，全由新疆生產，價錢比外國入口的紅酒平；而外國入口的紅酒就經內地酒商進口，價錢比香港售價平約20%。除了品嘗紅酒之餘亦有新鮮牛扒配合，讓更多客人認識如何品嘗紅酒。」</fontstyle></spanclass></fontstyle></spanclass></fontstyle></spanclass></p><p><spanclass><fontstyle>未來大計  &#13;<br> <spanclass><fontstyle>盼開連鎖店  &#13;<br> 開食肆最希望就是開分店，令知名度可以提高，Donna亦不例外。「我最希望就係將紅酒坊做到好似連鎖店咁，同國內其他酒廠合作，令更多人可以認識紅酒坊。」</fontstyle></spanclass></fontstyle></spanclass></p><p><spanclass><fontstyle>Donna開業心得  &#13;<br> <spanclass><fontstyle>1.有主題：  最緊要畀人知道Sell乜，主題突出易記得&#13;<br> <spanclass><fontstyle>2.要老實：  做生意最緊要老實，唔好以為內地人好呃，分分鐘呃番你轉頭都唔知&#13;<br> <spanclass><fontstyle>3.勿信人：  內地騙局五花八門，切勿輕易信人&#13;<br> <spanclass><fontstyle>4.多比較：  入貨價錢差別大，走多幾間冇蝕底</fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>新天紅酒坊　開業本錢  &#13;<br> 開業日期：2002年7月18日&#13;<br> 租金（約3,500呎，&#13;<br> 兩個月上期）		?66,000&#13;<br> 頂手費	?280,000&#13;<br> 裝修	?120,000&#13;<br> 人工（約20人）	?55,000&#13;<br> 入貨	?60,000&#13;<br> 雜項	?6,000&#13;<br> 流動資金	?100,000&#13;<br> 總數	?687,000&#13;<br> 預計首月營業額：?150,000&#13;<br> 預計首月盈利：?3,000&#13;<br> &#13;<br> <spanclass><fontstyle>所需牌照  &#13;<br> <spanclass><fontstyle>1.  西餐牌（必須內地人持牌）&#13;<br> <spanclass><fontstyle>2.  酒類經營許可證&#13;<br> <spanclass><fontstyle>3.  衞生許可證&#13;<br> 深圳市工商局行政管理局&#13;<br> 網址：<ahref http:>www.szaic.gov.cn/ </ahref></fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></p><p>聯絡我們&#13;<br> 面對香港經濟不景，裁員不停，失業率持續上升，香港經濟逐步轉型，人人北望。「北上創業」版訪問一些香港人在內地成功創業的例子，如閣下是其中一分子，又願意將你的經驗跟讀者分享，請聯絡我們。來信請寄將軍澳工業邨西駿盈街八號《蘋果日報》副刊「北上創業」版收或傳真：27420542。請附聯絡電話。</p></body></html>