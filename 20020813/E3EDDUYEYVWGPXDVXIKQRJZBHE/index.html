<html><header><meta charset="utf-8"><title>　　霍大班又執到筍嘢 - 李八方</title></header><body><h1>　　霍大班又執到筍嘢 - 李八方</h1><p>和黃大班霍建寧﹙圖﹚噚日好鬼高興，除咗因為可用「百佳至抵價」入股美國環球電訊外，更因為佢同家人剛由加拿大度假返港。&#13;<br> 問佢第日點發展間公司，心情極靚嘅霍大班笑笑口話:「唔好俾壓力佢。」但係就話，環球電訊的全球光纜系統，第日可以同佢哋嘅環球3G服務配合，發展寬頻服務。&#13;<br> 對於近日歐洲不斷有電訊公司宣布延遲推出3G服務，有人更表示會全面退出發展3G，似乎個個都睇淡前景，咁和黃又點睇？霍大班就話，若果佢哋係講真話，佢會好開心，因為無人同佢爭，自己做晒。佢又話覺得好出奇，原來全世界諗緊同一樣嘢（延遲3G發展）。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>