<html><header><meta charset="utf-8"><title>霆鋒撐場都發晒台瘟<br>Twins側手翻撞埋一堆</title></header><body><h1>霆鋒撐場都發晒台瘟<br>Twins側手翻撞埋一堆</h1><p>Twins前晚在會展演出，邀請了謝霆鋒擔任嘉賓。但Twins經常發台瘟忘記歌詞，在表演招牌側手翻時又失準，竟然撞在一起，十分搞笑。她們在台上表示成功的藝人是不能忘記台詞、不能走音、不能只識得笑，但卻承認自己樣樣都做不到。</p><p>二人組合Twins前晚在灣仔會展舉行「可口可樂Twins熱唱YesssssSummerShow」，約有七千觀眾到場支持，製作費約一百萬。Twins和早前在招募行動中勝出的十一個參賽單位在台上載歌載舞，並表演側手翻，但兩人打完側手翻後即撞在一起，大失水準。<br> &#13;<br> <spanclass>只負責頒獎 &#13;<br> 謝霆鋒前晚任頒獎嘉賓，他身穿一件國家足球隊全體隊員簽了名的中國隊球衣，台下觀眾一見霆鋒出現，即全場哄動，不過霆鋒沒有獻唱，頒完獎後即坐在台下睇騷。&#13;<br> Twins在台上說：「做成功嘅歌手係有要訣嘅，首先唔可以忘記台詞、唔可以走音、唔可以食『螺絲』、唔可以『騎呢』、唔可以淨係識得笑，我哋係咪好符合資格呢！」&#13;<br> 蔡卓妍（阿Sa）獨唱時揀了蘇永康的歌曲《從未發生》，她說：「我揀呢隻歌係因為覺得蘇永康好勇敢、好堅強，而且啲歌詞好有意思。」對於前晚的表現，Twins說：「我哋好緊張，第一次戴嗰啲耳塞，一路唱歌一路又要聽導演叫唔好走錯位，好混亂。頭先我哋講成功藝人嘅嘢，都係我哋做唔到嘅嘢，尤其我哋喺台上成日口吃。」<br> &#13;<br> <spanclass>曲腳配隊名 &#13;<br> 之後Twins接受記者訪問時，談及Cookies翻斛斗時雙腳彎曲，Twins說：「曲腳打斛斗係一種舞步，我哋都學過。」而經理人霍紋希則說：「Cookies隻腳梗係曲㗎啦，佢哋想配合番個隊名吖嘛！」&#13;<br> 採訪：李珮洳&#13;<br> 攝影：仇志德</spanclass></spanclass></p></body></html>