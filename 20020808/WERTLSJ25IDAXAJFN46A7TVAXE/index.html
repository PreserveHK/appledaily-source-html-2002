<html><header><meta charset="utf-8"><title>電腦新產品：<br>AMD同Intel鬥慳電<br>STAMP新機唔使九千蚊</title></header><body><h1>電腦新產品：<br>AMD同Intel鬥慳電<br>STAMP新機唔使九千蚊</h1><p>雖然Intel處理器在市場上有極大佔有率，不過其競爭對手AMD承諾以同樣時脈速度，不過賣價七折而獲得不少用家歡迎。AMD更將競爭戰場移師到手提電腦，除成本比Intel更平外，重針對流動產品弱點，開發一種更靈活嘅慳電技術，令同樣時脈速度嘅手提電腦，擁有更慳電及更平價嘅優勢。&#13;<br>記者、攝影：徐影龍&#13;<br>ImgaeGirl：王穎</p><p><spanclass><fontstyle>首度採用PowerNow!技術  &#13;<br> STAMP是香港地道牌子，主力推出桌面電腦，今次首度採用AMD處理器推出手提電腦，除成本考慮外，最重要係AMD旗下處理器配備最新嘅慳電技術「PowerNow!」。「PowerNow!」有別於Intel獨門慳電技術SpeedStep，其原理在於因應用家使用程式情況，提供多階段處理器時脈速度調整(由生產商設定，最多32階段)，減低處理器運行速度及電壓，從而直接達到慳電目的。而Intel嘅SpeedStep只會在濕電(交流電)情況下以全速運行，若使用乾電(鋰電)時則只會以半速運行，即係P4-M在戶外表現只得一半，未計兩者實際慳電量，在靈活性上AMD已明顯優勝一籌。</fontstyle></spanclass></p><p><spanclass><fontstyle>一體式全天候機能  &#13;<br> 呢部STAMP7321走一體化設計路線，所有硬件均內置在機內，包括光碟機、磁碟機等，一開機就用得，故此體積比一般外置式裝置手提電腦為大，不過好處係免除左駁右駁各式裝置，以及一大堆電線纏繞嘅煩惱。&#13;<br> 處理器方面採用AMDAthlon41500+型號，時脈速度跟P4-M1.5GHz相若。由於底板採用VIAKN133及VT8231晶片組能支援AMDAthlon4及AthlonXP處理器，故稍後STAMP將推出內置AthlonXP1700+嘅電腦型號。記憶體只有128MB，運行WindowsXP稍嫌不足，幸好預留一條SDRAM插槽，有需要的用家可自行添加記憶體。</fontstyle></spanclass></p><p><spanclass><fontstyle>圖像表現只算一般  &#13;<br> STAMP7321在視像晶片上採用老牌子S3Savage4，支援多重顯示及四倍AGP制式，雖然不及當今最紅嘅Geforce同RADEON視像晶片，不過一般用家作上網、文書處理及睇碟，已算足夠有餘。&#13;<br> 在擴充插頭方面，STAMP7321尚算齊備，雖然欠缺日漸普及嘅FireWire及USB2.0，不過其他基本插頭一應俱全，包括Parallel、56KModem、Ehternet、兩個USB等，更設有兩條PCMCIAType-IISlot，可對應一個Type-III裝置。最為吸引係設有TV-Out插頭，可將畫面直接輸出至大電視，令到打機、瀏覽網頁甚至睇碟都可用較大電視播放，可惜STAMP7321並非內置DVDROM，只可欣賞VCD影碟。</fontstyle></spanclass></p><p><b> 記者意見</b> &#13;<br> 抵讚：以機能計賣價頗吸引，慳電技術令戶外實用性大增。&#13;<br> &#13;<br> 要彈：外形一般，只配有CD-ROM減低電腦用途。&#13;<br> &#13;<br> <b> STAMP7321規格表：</b> &#13;<br> 處理器：MobileAthlon41500+&#13;<br> 記憶體：128MBSDRAM&#13;<br> 顯示屏：14.1"TFT&#13;<br> 硬碟：20GB&#13;<br> 光碟機：CD-ROM&#13;<br> 作業系統：WindowsXP家用中文版&#13;<br> 體積：310（W）×265.4（H）×40（D）mm&#13;<br> 重量：3.04kg&#13;<br> &#13;<br> 南中國科技&#13;<br> 查詢電話：25906808</p></body></html>