<html><header><meta charset="utf-8"><title>　　《南華早報》話事人大執位 - 李八方</title></header><body><h1>　　《南華早報》話事人大執位 - 李八方</h1><p>消息傳來，《南華早報》翻天覆地。老總同副老總齊齊唔撈，或者係「冇得撈」；新督印人Beczak噚日喺該報發表一篇重要文章，為《南早》定位，話要做一份同世界一流報紙有得匹敵嘅刊物，既支持中國大陸多方面嘅發展，又支持香港改善工作同生活環境云云。<br> &#13;<br> <spanclass>唔知邊個話事 &#13;<br> 咁大件事，唔怪得《南早》噚日下晝要召開特別員工大會，宣布人事變動，並回答員工質詢。已經做咗六年嘅副老總RobinBowman前日被炒；老總Abraham則昨日宣布起身唔玩；現任執行老總ColinKerr即日起出任EditorialDirector嘅位置，集人事、財政及編輯政策大權於一身，向督印人負責。AnthonyLawrance舊時在《南早》做製作編輯，現獲委任做執行編輯。&#13;<br> 八方八到有編採部人員質疑報社係咪轉軚而炒人，Beczak否認，重話獨立嘅編輯路線不變，暫時又冇計劃炒人。不過，聽完個會嘅同行話唔清唔楚，都唔知邊個話事。Beczak出身JPMorgan，並為嘉里及香格里拉董事，係郭鶴年信得過嘅人。&#13;<br> 本來主席郭孔演喺致全體員工嘅內部通信中，話喺未來幾日親自同Beczak、ThomasAbraham、重有Kerr一齊開會，檢討公司架構和編採部人手分配問題。不過，通告才出，Abraham第一時間遞信唔撈，月底走人。八方唔知《南早》搞乜鬼，各位讀者可以睇吓Beczak篇大作《Amessagefromthepublisher》；佢都講得好清楚，《南早》一直被視為香港高度自治同新聞自由嘅指標，所以無論講乜，都會令人覺得有政治陰謀。咁又好難怪人，空穴來風……&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></spanclass></p></body></html>