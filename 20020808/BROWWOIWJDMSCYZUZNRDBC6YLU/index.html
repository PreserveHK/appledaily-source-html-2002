<html><header><meta charset="utf-8"><title>新車速報：<br>福士Passat2.3V5換偈有計</title></header><body><h1>新車速報：<br>福士Passat2.3V5換偈有計</h1><p>近年，不少歐洲車廠將引擎升級，既能給車迷有一新耳目嘅觀感之餘，亦能提升銷量及車款嘅新鮮感，委實係不錯嘅策略。而繼寶馬、奧迪之後，另一德國品牌嘅福士，最近又運嚟新款Passat2.3V5型號，較原有1.8T表現更出眾外，新車售價重較前來得便宜，響同級車中自然吸引力大增㗎！&#13;<br>記者、攝影：陳偉林</p><p><spanclass><fontstyle>包裝動靜皆宜夠吸引  &#13;<br> 新款Passat2.3V5早已滲入有車身前後電鍍裝飾，加上四輪時款16吋跑車合金軨組合，重有倒車泊車感應裝置，既得體又富房跑味道，自然有一定吸引性。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>車廂時尚見豪邁  &#13;<br> 講到車廂鋪排，前後兩排高級皮椅剪裁貼身舒適，又見承托力及空間闊落之餘，設備亦見一應俱全，既有齊四門電窗、又有門邊電鏡連中央門鎖，重有電天窗、恒溫冷氣同高級音響配搭，加上前後共八個安全氣袋連充氣簾幕組合，絕對予人有安全感㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>2.3V5偈加速強勁  &#13;<br> 而新車至受矚目，相信會係一台新加入嘅2.3公升V5偈，匹配5前速Tiptronic半自動波箱，加速起跑凌厲有勁，加埋重有ESP、四輪碟煞連ABS及EBD裝置，走彎循迹力強又見可靠性㖭！</fontstyle></spanclass></p><p><b> 記者試後簡評</b> &#13;<br> 優點：造型見房跑車味道外，改換一台2.3公升V5引擎，運轉既暢順又寧靜，兼且低轉起步加速有力。&#13;<br> 缺點：車廂鋪排未見新意，仍維持一派轎車格局。&#13;<br> &#13;<br> <b> 福士Passat2.3V5規格</b> &#13;<br> 引擎：	2324ccV5DOHC&#13;<br> 馬力：	170ps/6200rpm&#13;<br> 扭力：	22.4kgm/3200rpm&#13;<br> 傳動：	5前速半自動波，前輪驅動&#13;<br> 懸掛：	（前）麥花臣支柱&#13;<br> 　　　	（後）扭力連桿&#13;<br> 制動：	（前）透氣碟&#13;<br> 　　　	（後）碟式（ABS）&#13;<br> 輪胎：	215/60R16&#13;<br> 　　　	BridgestoneRengoER30&#13;<br> 尺碼：	4703×1746×1462mm&#13;<br> 軸距：	2700mm；車重：1473-1623kg&#13;<br> 0-100公里：10.8秒；極速：224km/h&#13;<br> 平均耗油：	9.1-9.3L/100km&#13;<br> 新車售價：	$269,000&#13;<br> 車輛提供：	合泰汽車（28828938）</p></body></html>