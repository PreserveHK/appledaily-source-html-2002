<html><header><meta charset="utf-8"><title>汽車專題：<br>車書編輯現身推介　今年好車</title></header><body><h1>汽車專題：<br>車書編輯現身推介　今年好車</h1><p>今日就係2002年最後一日，各大汽車傳媒都已經選出今年最受車迷歡迎嘅車款，而結果亦已先後公布；但你哋又係咪好想知道，呢班對汽車咁有認識嘅車評人，心目中點睇佢哋嘅好車呢？今勻我哋《車天車地》版特別揀選咗九組車款，並經由本港多位資深車評人逐一選出心水；不如𠵱家就一齊嚟睇吓，由佢哋所揀選嘅車款，同你哋嘅心水車款係咪相同啦！&#13;<br>&#13;<br>記者：Mark哥</p><p><spanclass><fontstyle>級別：家庭房車  &#13;<br> <spanclass><fontstyle>豐田Corolla  &#13;<br> Facelifted新版更吸引&#13;<br> <b> 點睇部車：</b> 新版豐田Corolla外形大方得體，車廂空間又見闊落，而Facelifted新版更改善咗響彎路上嘅操控表現，令乘坐及駕駛舒適性提升不少，再加上齊全車廂設備，就連享受程度亦有所提升呢！&#13;<br> &#13;<br> <spanclass><fontstyle>評選人：  狄港生&#13;<br> 《Mr.Car》雜誌社長</fontstyle></spanclass></fontstyle></spanclass></fontstyle></spanclass></p><p><spanclass><fontstyle>級別：城市小車  &#13;<br> <spanclass><fontstyle>福特Fiesta  &#13;<br> 新波箱配搭好玩&#13;<br> <b> 點睇部車：</b> 新近抵港嘅福特Fiesta，一套能以手動或自動模式操作嘅5前速DurashiftEST波箱，比傳統波箱除為你帶來更多駕駛樂趣及方便外，而且重係德國製造，品質自然有保證，而相宜嘅售價亦係賣點之一。&#13;<br> &#13;<br> <spanclass><fontstyle>評選人：  戴年駿&#13;<br> 《AnyCar》雜誌總編輯</fontstyle></spanclass></fontstyle></spanclass></fontstyle></spanclass></p><p><spanclass><fontstyle>級別：RV  &#13;<br> <spanclass><fontstyle>萬事得Premacy2.0  &#13;<br> 空間性能　皆提升&#13;<br> <b> 點睇部車：</b> 不願上鏡嘅Kenneth認為，Premacy2.0車廂空間及性能表現都較前有所提升，予人有耳目一新之感，輕巧車身設計亦方便穿梭鬧市嘅橫街窄巷；不過，最吸引當然係相宜嘅售價啦！&#13;<br> &#13;<br> <spanclass><fontstyle>評選人：  梁國健&#13;<br> 《武剛車紀》雜誌總編輯</fontstyle></spanclass></fontstyle></spanclass></fontstyle></spanclass></p><p><spanclass><fontstyle>級別：轎跑車  &#13;<br> <spanclass><fontstyle>平治CLK  &#13;<br> 售價好吸引&#13;<br> <b> 點睇部車：</b> 喺芸芸Coupe轎跑車之中，新款平治CLK實在來得十分吸引，因為新車不但樣靚，而且重備有多項先進電子配備，同埋出色操控表現，加上較舊有型號來得吸引嘅售價，難怪會有不少車迷俾佢迷倒啦！</fontstyle></spanclass></fontstyle></spanclass></p><p>&#13;<br> <spanclass><fontstyle>級別：日本中型轎車  &#13;<br> <spanclass><fontstyle>萬事得Mazda6  &#13;<br> 輕巧靈活夠好玩&#13;<br> <b> 點睇部車：</b> 因萬事得廠方想研製一部富駕駛樂趣嘅汽車，而推出嘅全新Mazda6，不但外形吸引，輕巧靈活嘅操控表現，同埋紮實車架結構，都令人對其留有深刻印象，當然乘坐舒適感亦見不俗啦！</fontstyle></spanclass></fontstyle></spanclass></p><p>&#13;<br> <spanclass><fontstyle>級別：歐洲中型轎車  &#13;<br> <spanclass><fontstyle>平治C-Class  &#13;<br> 新偈反應敏捷爽快&#13;<br> <b> 點睇部車：</b> 新C-Class形象高貴得嚟，又較上一代來得年輕；而個人認為一台新加入、並用於C200Kompressor型號嘅1.8公升機械增壓引擎，除有敏捷反應外，而且重有慳油嘅特性，吸引嘅售價亦為其增添多一份吸引力。</fontstyle></spanclass></fontstyle></spanclass></p><p>&#13;<br> <spanclass><fontstyle>級別：開篷跑車  &#13;<br> <spanclass><fontstyle>大發Copen  &#13;<br> K-Car群中　罕有開篷車&#13;<br> <b> 點睇部車：</b> 大發Copen響K-Car群中可謂係絕無僅有嘅開篷車，除令車迷有更多選擇之餘，佢所配用嘅硬摺頂亦係賣點之一；重有就係此車操控表現，比起其他同級K-Car來得出色，因而予人留有深刻印象。</fontstyle></spanclass></fontstyle></spanclass></p><p>&#13;<br> <spanclass><fontstyle>級別：MPV  &#13;<br> <spanclass><fontstyle>日產Elgrand  &#13;<br> 賣相有型煞食&#13;<br> <b> 點睇部車：</b> 新版日產Elgrand響眾多MPV當中，能夠脫穎而出成為心水車款，相信同佢嗰個極富前衞感嘅賣相有莫大關係；而一套先進嘅智能式巡航系統，亦能有助增強行車安全性。</fontstyle></spanclass></fontstyle></spanclass></p><p><spanclass><fontstyle>級別：豪華轎車  &#13;<br> <spanclass><fontstyle>凌志LS430  &#13;<br> 乘坐舒適度高&#13;<br> <b> 點睇部車：</b> Edmond表示，豪華房車嘅首要條件係要有高乘坐感，操控性或其他地方反而係其次；而選擇LS430係因為此車行車時十分寧靜，唔會有太大噪音傳入車廂，懸掛設定亦適合香港路面。同時佢又認為歐洲豪華房車，較適合如外國一樣鋪設得較好嘅高速公路，所以若在本港行駛，LS430可算係理想嘅車種。&#13;<br> &#13;<br> <spanclass><fontstyle>評選人：  劉偉華&#13;<br> 《人車誌》雜誌總編輯</fontstyle></spanclass></fontstyle></spanclass></fontstyle></spanclass></p></body></html>