<html><header><meta charset="utf-8"><title>　　兒童特首㩒機解決財赤 - 李八方</title></header><body><h1>　　兒童特首㩒機解決財赤 - 李八方</h1><p>政府新聞處搞嘅電子報「香港政府新聞網」（<ahref http:>news.gov.hk ），終於趕及○二年結束前兩日面世，第一日即時更新嘅速度算唔錯，幾單新聞都更新得好快。&#13;<br> 不過呢個網頁更加重要嘅，就係畀政府多個宣傳政策嘅渠道，其中嘅《政府評論》，變相係政府嘅「社論」，最新嘅六則評論，其中一半係由葉劉淑儀、梁愛詩及區義國操刀，內容離不開力挺二十三條立法，及毋須推出白紙草案。&#13;<br> 舊調重彈冇乜新意，八方反而推薦大家睇吓其中嘅《兒童天地》，有個畀小朋友投稿嘅欄目「如果我是特首，我會……」。最先登場嘅係六歲嘅孫靈雨，話佢係特首就會加老師人工一倍，咁財赤怎麼辦？天真無邪嘅孫靈雨話，冇錢可以「去㩒機」！佢又話想上太空，不過相信好多香港人都希望阿董上埋太空，離香港嘅事愈遠愈好。&#13;<br> （圖）「香港政府新聞網」嘅《兒童天地》都幾得意。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>