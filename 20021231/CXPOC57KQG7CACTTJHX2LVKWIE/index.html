<html><header><meta charset="utf-8"><title>一味窩輪：大市氣氛仍利淡友輪</title></header><body><h1>一味窩輪：大市氣氛仍利淡友輪</h1><p>假後復市，人人都預咗要跌，恒指收9272，散172點。交投最勁嘅窩輪係恒指輪，有Put有Call，Put多過Call，Put升Call跌。&#13;<br> 恒指Put輪9448、9444、9557、9559分別彈升45%、28%、21%同17%，槓桿率愈勁嘅輪價升幅愈勁。大市氣氛仍然唔妥，恒指尋底，可能先試9字齊頭，形勢仍然有利恒指Put輪。有恒指Put輪喺手嘅，可候恒指下試9字或接近9字之時計數，冇恒指Put輪喺手而想博些少，最好注碼克己，個市係淡，但偶然間有技術性反彈亦未可料。<br> &#13;<br> <spanclass>地產Call輪形勢不妙 &#13;<br> 地產股唔妥，孫九招救市措施，冇晒效應，聖誕假期樓盤唔多銷得，實際價格下調，地產股沽售壓力唔細。恒地（012）散3.6%，新世界（017）挫2.5%，新地（016）跌2.1%，長實（001）唔見1.4%。&#13;<br> 4大地產股嘅相關Call輪，瀉得好慘情。恒地Call輪9473碌低36%，溢價18.1%；新世界Call輪9474碌低25%，溢價36%；新地Call輪9524碌低33%，溢價16.7%；長實Call輪9517碌低29%，溢價10.5%。&#13;<br> 地產股形勢不妙，相關Call輪溢價唔細，壽命愈來愈短，暫時咪多手買貨。&#13;<br> 章盛</spanclass></p></body></html>