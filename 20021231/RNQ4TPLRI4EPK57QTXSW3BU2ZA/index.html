<html><header><meta charset="utf-8"><title>卸妝測試shuuemuraCleansingOil最乾淨</title></header><body><h1>卸妝測試shuuemuraCleansingOil最乾淨</h1><p>面子對女性好重要，所以女士們都願意花上個多小時，安坐家中，替一張臉整色整水。不過靚的背後，都要懂得挑一支好的卸妝產品，因為卸妝卸得唔乾淨，殘餘的化妝品就會留在面上，弄出一大堆暗瘡、粉刺、油脂粒等問題就麻煩。今次我們找來5款卸妝產品進行測試，當中除了有冬季適用的卸妝油，更有任何季節都啱用的潔面乳，看看哪一支最正，妝容落得最快趣！&#13;<br>&#13;<br>記者：羅惠芬　攝影：陳穎　&#13;<br>化妝：Jackaline　ImageGirl：Wing</p><p>模特兒阿Wing（王穎）一向百足咁多爪，經常要出Show出鏡，更試過擔任有線電視一個節目的主持，因為日日都要化妝，所以阿Wing對卸妝產品自然有一定要求。今次專程找她來測試幾款卸妝產品，選出哪款Make-UpRemover令阿Wing最滿意。</p><p><spanclass><fontstyle>測試方法：  &#13;<br> 首先阿Wing化了一個至熱的SmokyLook，然後再用卸妝產品抹一下眼部的化妝。</fontstyle></spanclass></p><p><spanclass><fontstyle>卸妝王&#13;<br> shuuemuraBalancingCleansingOil  &#13;<br> $230/150ml(又一城)&#13;<br> <spanclass><fontstyle>特色：  這款新推出的潔顏油，專為乾性皮膚而設，質地容易推開，同時更散發出陣陣橙皮及番茄香味。&#13;<br> &#13;<br> <spanclass><fontstyle>阿Wing意見：  「這支卸妝油好正！一抹已經落到咁多眼影，而且感覺好潤，抹完唔會覺得繃繃緊，重有少少橙香㖭！」</fontstyle></spanclass></fontstyle></spanclass></fontstyle></spanclass></p><p><spanclass><fontstyle>最溫和&#13;<br> CliniqueCrystalClearCleansingOil  &#13;<br> $150(銅鑼灣西武)&#13;<br> <spanclass><fontstyle>特色：  特別提煉的卸妝油，可以輕易卸除面部化妝，不需要用力拉扯皮膚。&#13;<br> &#13;<br> <spanclass><fontstyle>阿Wing意見：  「效果唔差，輕輕抹已經抹甩好多EyeShadow，唯一唔好係樽口太大，好易倒多咗。」</fontstyle></spanclass></fontstyle></spanclass></fontstyle></spanclass></p><p><spanclass><fontstyle>最滋潤&#13;<br> KesalanPatharan完美卸妝油  &#13;<br> $280(銅鑼灣三越)&#13;<br> <spanclass><fontstyle>特色：  除了能清除面部化妝外，更可以幫助溶解因油脂分泌過盛而產生的粉刺，同時有保濕作用。&#13;<br> &#13;<br> <spanclass><fontstyle>阿Wing意見：  「易推開，一抹就甩咗好多顏色。不過稍嫌質地太油膩，如果油性皮膚就唔係咁啱用。」</fontstyle></spanclass></fontstyle></spanclass></fontstyle></spanclass></p><p><spanclass><fontstyle>最抵買&#13;<br> LaVie排毒淨白潔面乳  &#13;<br> $58(萬寧)&#13;<br> <spanclass><fontstyle>特色：  含中草植物精華，有高度保濕成份的活性蛋白質，不但可以當成卸妝液用，更可以當潔面乳使用。&#13;<br> &#13;<br> <spanclass><fontstyle>阿Wing意見：  「卸妝效果一般，要多抹幾次才乾淨，不過，佢可以當作洗面奶，一物兩用，加上價錢咁平，都係一個不錯的選擇。」</fontstyle></spanclass></fontstyle></spanclass></fontstyle></spanclass></p><p><spanclass><fontstyle>最清爽　&#13;<br> EsteeLauderCompletelyClear卸妝油  &#13;<br> $215(銅鑼灣LaneCrawford)&#13;<br> <spanclass><fontstyle>特色：  針對防水及具持久性的化妝，卸妝後用清水沖洗，不會感到油膩。&#13;<br> &#13;<br> <spanclass><fontstyle>阿Wing意見：  「顏色不容易脫落，所以抹時要用力，好易抹到隻眼痛。不過質地好清爽，用落感覺唔錯。」</fontstyle></spanclass></fontstyle></spanclass></fontstyle></spanclass></p><p><spanclass><fontstyle>街頭直擊  </fontstyle></spanclass></p><p><spanclass><fontstyle>文員Jessica  &#13;<br> 「用開Covermark的卸妝液，貪佢夠大支，而且易抹易洗。」</fontstyle></spanclass></p><p><spanclass><fontstyle>化妝師劉小姐  &#13;<br> 「用緊shuuemura的保濕型潔膚油，好正，淡妝濃妝都好易清除，而且抹完好乾淨。有時工作時間緊迫，才會用卸妝棉幫模特兒落妝。」</fontstyle></spanclass></p><p><spanclass><fontstyle>秘書Kiki  &#13;<br> 「我用過市面上的卸妝棉，覺得抹得不夠乾淨。最近轉用Lancome的卸妝油，抹得乾淨好多。」</fontstyle></spanclass></p><p><spanclass><fontstyle>卸妝棉成新趨勢  &#13;<br> 以前卸妝只會想到用卸妝油或潔面乳，不過近年不少品牌相繼推出卸妝棉，只需用一塊布就可以把化妝清洗，的確好方便，尤其是對經常到外地旅遊的女士們。不過，暗瘡一族就可免則免，因為用卸妝棉清洗未必可避免接觸患處，是以容易刺激傷口。</fontstyle></spanclass></p></body></html>