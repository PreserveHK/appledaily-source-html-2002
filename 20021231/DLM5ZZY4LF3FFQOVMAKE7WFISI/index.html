<html><header><meta charset="utf-8"><title>萬人夜光巡遊倒數迎元旦</title></header><body><h1>萬人夜光巡遊倒數迎元旦</h1><p>還以為在香港過除夕氣氛先至最好，但原來深圳人過除夕一樣好激。一班居於深圳的朋友，推介我今年到歡樂谷過一個熱鬧到暈的大除夕，皆因歡樂谷喺今晚有個全國首創的夜光大巡遊，可以同過萬人一齊睇音樂Show和倒數，而且重有煙花睇，計我話點都好過去蘭桂坊同人迫！&#13;<br>&#13;<br>記者：黃希知　攝影：陳盛臣、楊錦文</p><p>夜晚去到歡樂谷，場內氣氛同白天完全不同，整個廣場都擠滿了人，大人細路個個霸定靚位等睇全國首創的夜光大巡遊和樂隊表演，節目還未開始，每個人包括我在內，都被四周的氣氛感染到極度興奮。巡遊一開始，不同造型的夜光花車和卡通人物出場，各人情緒更加高漲，氣氛澎湃！</p><p><spanclass><fontstyle>蝸牛出巡  &#13;<br> 大巡遊除了有不同的童話故事主角，好似士兵木偶、白雪公主和七個小矮人之外，令我最欣賞的還有不同造型的夜光花車，好似呢架外形十足蝸牛的花車，由以墨西哥裝扮的工作人員慢慢推出場，離遠就好似一隻會發光的蝸牛出巡一樣。</fontstyle></spanclass></p><p><spanclass><fontstyle>勁歌熱舞森巴女郎  &#13;<br> 一個個穿着鮮豔夜光舞衣的女舞蹈員，陸陸續續跳住森巴舞出場，勁歌加熱舞，在場不少人都不自覺地隨住強勁的音樂跳起舞來，五顏六色的夜光在漆黑中隨着舞蹈員的身體不停擺動，連我都想跳埋一份。</fontstyle></spanclass></p><p><spanclass><fontstyle>倒數賞煙花  &#13;<br> 要數全晚的高潮，當然是十二點來臨前的一分鐘，萬人齊集大倒數，大會重會在踏正十二點的一刻廣播新年鐘聲和大放煙花，成個露天廣場夠大又夠空曠，四周無樓遮擋，所以就算企滿人都可以睇得一清二楚。</fontstyle></spanclass></p><p><spanclass><fontstyle>音樂節大派對  &#13;<br> 音樂節亦是其中一個重頭節目，由不同的本地樂隊好似武漢金手指、99度樂隊等多隊組合，由夜晚7時半開始輪流演唱，雖然我對呢幾隊Band無乜認識，但現場強勁音樂加上營造出來的視覺效果，令台下Fans愈聽愈瘋狂。</fontstyle></spanclass></p><p><b> 歡樂谷</b> &#13;<br> 電話：（86）75526949168&#13;<br> 地址：深圳市華僑城&#13;<br> 即日起至1月3日票價：成人?120、1.1至1.4米高小童?60（1.1米以下小童免費）；六時後入場門票只需?30。&#13;<br> 開放時間：9:00am-12:00am&#13;<br> 交通：可乘26、204、209、210、101、113、301、310大巴及423、433、429、453小巴。由羅湖火車站乘的士約?60。</p><p><b> 其他節目</b> &#13;<br> <spanclass><fontstyle>除夕夜探鬼屋  &#13;<br> 這間在上星期才開幕的嚇驚樂園，是深圳第一個日式主題館，設在中信城市廣場地庫，鬼屋外寫住嚇驚樂園四個大字，外表看來不恐怖，就在我靜候入場時，不時聽到鬼屋內的人尖叫，搞到我都開始有少少驚。探完鬼屋之後重可以去樓下個露天廣場參加倒數大派對，一直玩至凌晨，節目夠晒豐富。</fontstyle></spanclass></p><p><spanclass><fontstyle>真人扮鬼嚇餐死  &#13;<br> 鬼屋內的嘩鬼並非隻隻都由工作人員扮成，室內黑漆漆，有時真係分唔清邊隻係真鬼邊隻係假鬼，見佢唔郁重以為係假鬼，點知突然追住我，真係俾佢嚇死！</fontstyle></spanclass></p><p><spanclass><fontstyle>古井爬出骷髏貞子  &#13;<br> 沿途黑漆漆，根本好難見到前面會見到啲乜，經過井口突然有個好似貞子嘅骷髏頭彈出嚟，嚇到我捉住攝影師係咁狂奔。</fontstyle></spanclass></p><p><spanclass><fontstyle>血腥支解斬埋你  &#13;<br> 鐵籠內兩隻鬼好凶殘咁將個假人支解，開始時重以為得個睇字無乜好驚，但當我睇完擰轉身行開之際，隻鬼居然可以破籠而出，攞住斧頭追埋出嚟，都算幾有創意。</fontstyle></spanclass></p><p><b> 嚇驚樂園</b> &#13;<br> 地址：深圳市深南中路中信城市廣場B1層全層（LOOKS潮流視窗）&#13;<br> 電話：（86）75525941033&#13;<br> 收費：入場券每張?20，此入場券在玩完鬼屋後可在場內任何一間商戶作?20現金券使用。&#13;<br> 開放時間：（平日）中午12時至晚上10時半&#13;<br> 　　　　　（除夕及假日）上午10時至凌晨12時</p></body></html>