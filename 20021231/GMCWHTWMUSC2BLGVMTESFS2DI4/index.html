<html><header><meta charset="utf-8"><title>皮鞋開倉$99有對Boots</title></header><body><h1>皮鞋開倉$99有對Boots</h1><p>長沙灣一帶均為批發市場，不用開倉都賣得好相宜；但小記最近搵到一間專做出口的鞋店，可以以超筍開倉價售賣皮靴畀蘋果讀者，有幾平？＄99有對Boots算唔算過份？由於每款皮靴嘅數量及尺碼有限，開倉期只得10日，售完即止，女士要及早跑去買番對喇！&#13;<br>&#13;<br>記者、攝影：梁煒健</p><p><spanclass><fontstyle>爆裂紋羊皮平過深圳  &#13;<br> 原價：$599&#13;<br> 開倉價：$99（限售100對）&#13;<br> 尺碼：35至39（有啡、紅、黑三色）&#13;<br> 全對皮靴以羊皮製成，雖然爆裂紋較難打理，但款式十分時尚，減到$99有一對，真係平過喺深圳買。</fontstyle></spanclass></p><p><spanclass><fontstyle>流蘇麖皮潮流至Hit  &#13;<br> 原價：$599&#13;<br> 開倉價：$199（限售80對）&#13;<br> 尺碼：35至39（有啡、米、棕、黑四色）&#13;<br> 家陣潮流興流蘇皮靴，時下女性屋企實有一、兩對看門口。呢對流蘇皮靴以麖皮製造，皮料靚款式夠In，共有啡、米、棕、黑四種顏色，其中有鞋頂有鉚釘嘅白色款最好賣。</fontstyle></spanclass></p><p><spanclass><fontstyle>尖頭高光羊皮夠野性  &#13;<br> 原價：$599&#13;<br> 開倉價：$128（限售100對）&#13;<br> 尺碼：35至39（有啡、黑兩色）&#13;<br> 以高光羊皮縫製而成嘅3吋高跟皮靴，白線縫邊作為鞋身設計，配以尖頭款式的確夠時尚，即使係斯文少女着咗佢感覺都會野性啲！</fontstyle></spanclass></p><p><b> 808鞋城</b> &#13;<br> 電話：28030987&#13;<br> 地址：九龍長沙灣道808號香港紗廠1及2期地面211至220號舖&#13;<br> 營業時間：早上10:00至晚上7:30?星期日早上10:30至晚上6:30&#13;<br> 開倉日期：即日至1月10日</p></body></html>