<html><header><meta charset="utf-8"><title>安仔、Eason論霆鋒唱反調</title></header><body><h1>安仔、Eason論霆鋒唱反調</h1><p>許志安前晚在新城頒獎禮未能奪得「勁爆男歌手獎」，但卻獲「全球勁爆歌手獎」及一首「勁爆歌曲獎」，他在慶功宴上說：「係一個大驚喜，我覺得獎唔係計多少，係計大同細，呢點好重要。」&#13;<br> 問鄭秀文缺席頒獎禮，安仔說：「唔到唔代表唔重視，可能佢忙呢，可能佢昇華咗，唔一定要用獎嚟衡量結果，學友都冇獎，但佢依然係NO.1。」<br> &#13;<br> <spanclass>「佢啲歌好聽」 &#13;<br> 安仔續說：「我覺得霆鋒都應該有獎，佢啲歌好聽，周杰倫冇到都有獎啦，唔嚟唔代表唔尊重，可能有其他原因呢。」問到與克勤爭獎，安仔說：「我同佢識咗好多年，邊個攞都開心。」&#13;<br> 陳奕迅（Eason）曾與霆鋒穿着配襯的服飾出席各頒獎禮，問Eason今年沒有霆鋒會否感寂寞？他說：「冇佢可能重好，但唯一唔好嘅係佢喺度嘅話，記者就圍住佢，我有機會食吓嘢。」</spanclass></p></body></html>