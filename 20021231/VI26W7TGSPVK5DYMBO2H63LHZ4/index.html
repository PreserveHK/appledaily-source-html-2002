<html><header><meta charset="utf-8"><title>　　誠哥想買中央電視？ - 李八方</title></header><body><h1>　　誠哥想買中央電視？ - 李八方</h1><p>誠哥想買起中央電視台？睇呢條題就好誇張，但超人李嘉誠旗下嘅tom.com確向中央電視台（簡稱央視）靠攏，因為佢哋喺十一月時已入股一間廣告代理公司北京昌榮，而呢間公司係央視廣告代理之一，因此內地傳媒便經常發布一些內幕人士說法，指tom最終目標係央視。八方噚日便睇到內地媒體《21世紀經濟報導》，整咗篇《TOM內地瘋狂收購又走曲線道路下個目標是央視？》。&#13;<br> 八方齋睇個題就好堅，但內文好熟口熟面，原來都係將啲舊文炒埋一堆。內地同業有時真係好心急，似乎想在tom收購亞視失敗後，即刻替佢搵過另一個對象。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>