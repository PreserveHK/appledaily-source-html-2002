<html><header><meta charset="utf-8"><title>Fans當街大罵華仔老餅王<br>Juno奪新人王學天王出巡</title></header><body><h1>Fans當街大罵華仔老餅王<br>Juno奪新人王學天王出巡</h1><p>《新城勁爆頒獎禮2002》前晚在灣仔會展舉行完畢，大會特別安排近十名保安在慶功宴會場外守候，歌迷無法走近歌手，但卻掀起一場罵戰，其中麥浚龍的歌迷大罵劉德華是「老餅王」。而麥浚龍則學華仔得影帝時，將頭伸出車外向歌迷致謝。</p><p>前晚新城頒獎禮最開心的，似乎要數奪五獎的大贏家劉德華，豈料華仔卻被曾與他有官司糾紛的麥紹棠之兒子麥浚龍（Juno）的歌迷大罵「老餅王」。Juno前晚奪「新人王」表現得極為興奮，他離開會展會場乘保母車到瑞安中心鴻星酒家出席慶功宴時，竟仿效劉德華前年得影帝時的情況，將頭伸出保母車天窗外，並沿途向歌迷高舉獎項炫耀及致謝。<br> &#13;<br> <spanclass>見一個鬧一個 &#13;<br> 可惜當Juno到達慶功會場時，除他的二十多名歌迷外，全場所有其他歌手的歌迷都大叫：「造馬！」叫聲震天。後來Juno歌迷心有不甘，拿着紙牌兜圈並大叫：「Juno實至名歸。」當Juno歌迷走到劉德華歌迷面前時竟大罵：「老餅王」。&#13;<br> 其後Shine及E-kids的歌迷加入一同兜圈為偶像吶喊，一直到歌手離場時，Shine的歌迷見陳曉東即叫嚷：「你冇人氣點攞人氣獎呀？」見陳思慧又大叫：「做×㗎，×街！」幾乎見歌手出現就出言辱罵一番，而另一班拿着E-kids及盧巧音名牌的歌迷，亦大罵蕭正楠為「蕭正豬」，又對李蘢怡大叫：「李蘢怡你個正×街！」<br> &#13;<br> <spanclass>自稱實至名歸 &#13;<br> Juno在慶功宴上接受訪問時，堅持聽不到噓聲，他說：「唔係嘛，男女音調問題咋，fans支持自己偶像唔應該鬧人。」至於得獎被指造馬，他說：「我只聽到人哋嗌Juno，你哋係咪聽錯呀？咁大間新城唔會有啲咁嘅事發生嘅，你哋應該聽錯。我都有付出，係實至名歸。」問到其歌迷罵劉德華「老餅王」，Juno說：「我嘅fans好乖，肯定唔係佢哋。」<br> &#13;<br> <spanclass>華仔耍手封口 &#13;<br> 華仔被問到被罵老餅王時，他別過面耍手示意不欲回答，後來他說：「呢啲嘢我冇回應呀。」&#13;<br> 環球高層陳少寶對於Juno得獎被噓及被指造馬，他說：「梗係有敵人㗎啦，我都答唔到你呢個問題呀，任何歌手都要時間磨練先長大，樂壇啲人愈順利，日子就愈短，跌吓先會大嘛。」&#13;<br> 採訪：王連連、李珮洳、胡比&#13;<br> 攝影：陳偉權、甄朝健、仇志德、林德雄</spanclass></spanclass></spanclass></p></body></html>