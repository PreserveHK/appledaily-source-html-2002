<html><header><meta charset="utf-8"><title>Eminem阿媽正過金碧辛嘉？</title></header><body><h1>Eminem阿媽正過金碧辛嘉？</h1><p>美國歌手Eminem主演嘅自傳式電影《8里公路》，搵咗金碧辛嘉（KimBasinger）扮阿媽黛比（Debbie），不過黛比最近睇完套戲之後大發雷霆，佢話金碧辛嘉特登將個頭梳到亂晒，又成日飲啤酒，有損佢平時高貴嘅形象喎！黛比強調自己平時少飲酒，就算係都只會飲紅酒，而且佢係個持家有道嘅主婦，所以有乜理由戲入面佢間屋亂過狗竇！</p></body></html>