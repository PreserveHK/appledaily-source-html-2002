<html><header><meta charset="utf-8"><title>　　李國寶自爆兩子賭波 - 李八方</title></header><body><h1>　　李國寶自爆兩子賭波 - 李八方</h1><p>賭波規範化係近日最熱門嘅話題，噚日八方喺立法會，見到早排又俾狗仔隊影到同緋聞女友廖碧欣約會嘅李國寶議員，八方先將靚女擺埋一邊，同佢傾吓足球啦。&#13;<br> 佢老兄話，自己都鍾意睇波，但係就唔賭，又大讚兩個仔估波好叻㖭。咁究竟兩位李公子又有冇賭吓波呢？估唔到寶哥哥鬼死咁大方承認：「佢哋都二十幾歲人喇，我諗有少少啩。」李公子賭幾大、點賭法，八方無從稽考，但係𠵱家賭波仍然未合法化，斷估兩位公子都只係賭餐飯，或者賭吓牙骱啫。<br> &#13;<br> <spanclass>投票取向惹關注 &#13;<br> 講番李國寶，佢老兄話重要詳細睇過賭波合法化方案之後，先決定支唔支持。其實，李國寶本身係港大副校監，又有一間以自己名字命名嘅學校（香港管理專業協會李國寶中學），假假哋都係半個教育界，所以佢嘅投票取向都幾惹人關注。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>