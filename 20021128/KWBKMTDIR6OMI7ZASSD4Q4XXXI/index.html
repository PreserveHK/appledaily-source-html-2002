<html><header><meta charset="utf-8"><title>潮流Express：<br>超級波鞋精論盡鞋王</title></header><body><h1>潮流Express：<br>超級波鞋精論盡鞋王</h1><p>朋友經常講：「70年代出生的，對舊嘜頭的adidas總是不離不棄；80年代出生的，打死都要搵細時買唔到的Nike！」&#13;<br>今日Topic叫《我心目中的波鞋王》，有超級鞋迷、有水貨大王，年齡由20零到過30都有，但當採訪完畢，發覺原來兩者不約而同揀舊款揀經典復刻。成日話潮流友貪新鮮可能係大錯特錯，任你係超級鞋迷又或水貨大王，無論揀ObjectsofDesire又或入貨搵真銀，始終都係揀番老經典。	&#13;<br>記者：陳嘉文&#13;<br>攝影：黃子偉</p><p><spanclass><fontstyle>Stanel：「AirOkwahn靚絕！」  &#13;<br> 「12月份Nike代理會返80's的ACG經典WildWood，顏色都幾靚，係藍×米白，之不過好陰功只得女裝Size；而另一Outdoor鞋王AirOkwahn喺水貨舖已有得賣，Colour靚爆！而最新滾熱辣消息，最多鞋迷恨到流口水嘅「佐敦」8代將於03年推出，呢對勁鞋真係唔食飯都要買！」</fontstyle></spanclass></p><p><spanclass><fontstyle>Outdoor之王ACGAirOkwahn復刻版$999（a）  &#13;<br> Nike入侵Outdoor市場經典之作，標榜全天候的功能設計。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>「佐敦」8代Sample搶先睇！$1,199（a）  &#13;<br> 8代之所以被潮流友冠以最有型的「佐敦」，就是其開創先河的交叉搭帶設計。</fontstyle></spanclass></p><p><spanclass><fontstyle>阿Ken：「Trainer第1代賽車版型爆！」  &#13;<br> 「80's生產Trainer第1代為BMX選手而設，當年Nike還未發明啫喱Air，但其賣相就非常破格，鞋頭搭帶設計實屬創舉！」</fontstyle></spanclass></p><p><spanclass><fontstyle>日版NB575&#13;<br> 㗎仔好受！$999（b）  &#13;<br> 「TK×NB（菊池武夫）氣數已盡！班原宿友話頂晤順對鞋嘅Colour，相反日版NB575就唔同，襯色靚絕之餘，價位又可接受。</fontstyle></spanclass></p><p><center> <spanclass><fontstyle>Trainer第1代賽車版$999（b）  </fontstyle></spanclass></center> </p><p><spanclass><fontstyle>專業推介羅四：「03年Blazer殺晒！」  &#13;<br> 03潮流主打仍係OldSkool，而Nike最出位之作會係70's款式Blazer。原因？早前有Stussy撐，重搞埋Crossover，加上市場將佢捧到天咁高，Nike見Blazer勢好，梗集中火力谷行啦！此外，近日有波鞋「二五仔」報料，03香港代理都會勁入Blazer。」</fontstyle></spanclass></p><p><spanclass><fontstyle>羅四至愛「墨西哥」限量版Country$499（c）  &#13;<br> 凡是70's出世的都會有adidas情意結，而羅四特別鍾情Country，喺今年世界盃佢最捧墨西哥隊，特別係既是門將又是前鋒的「花蝴蝶」金波斯。</fontstyle></spanclass></p><p><spanclass><fontstyle>「麻煩科時」最好價！$1,099（c）  &#13;<br> 曾出現排隊搶購兼炒至$2,000的「麻煩」近期回落，市價$1,099，羅四話呢個係良心價，有癮可去馬！</fontstyle></spanclass></p><p><spanclass><fontstyle>阿豪：「復刻唔係原版嗰皮！」  &#13;<br> 「講真！近排復刻『科時』、DunkLoPro喺Market都好𣲷，而班資深鞋迷又寧願畀多啲錢買對原汁原味版本，佢哋話講用料，復刻始終唔係原版嗰皮！」&#13;<br> &#13;<br> <spanclass><fontstyle>90'sAirFright（89年版）$799（d）  </fontstyle></spanclass></fontstyle></spanclass></p><p><spanclass><fontstyle>80'sAirDeltaForce（89年版）$699（d）  &#13;<br> 水貨大王—阿豪，25歲，旺角商場舖天王，專發掘原汁原味80'sNike經典籃球鞋。</fontstyle></spanclass></p><p><spanclass><fontstyle>JeremyScott×adi帶動Forum翻生！$479（d）  &#13;<br> 「Crossover玩Forum，益咗一向滯銷的Forum，搞到呢輪勁多人搵，尤其啡、灰色最搶手！」</fontstyle></spanclass></p><p>售賣點：&#13;<br> （a）George'sTownSports（23323026）旺角瓊華中心三樓320號舖&#13;<br> （b）HeadCoach（27710163）旺角瓊華中心二樓209號舖&#13;<br> （c）NewYorkSports（23989613）旺角花園街78D地下&#13;<br> （d）A.P.B.01（27826097）旺角信和中心地下G34-35號舖</p></body></html>