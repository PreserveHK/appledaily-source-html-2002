<html><header><meta charset="utf-8"><title>新車速報：<br>西班牙Jerez實地測試保時捷Cayenne全能SUV</title></header><body><h1>新車速報：<br>西班牙Jerez實地測試保時捷Cayenne全能SUV</h1><p>無論你喜唔喜歡SUV（SportUtilityVehicle），都要承認呢種新興車種嘅影響力，真係非常厲害，因為繼平治M-Class、寶馬X5及富豪XC90後，就連一向以製造高性能跑車為主嘅保時捷亦來湊熱鬧，推出該廠史上第一部四座位五門汽車，而且重可算係史上最快嘅SUV㖭！早前，廠方特別邀請各地汽車傳媒，遠赴西班牙Jerez作實地測試；究竟揸住呢部Cayenne喺山路上飛馳有何感覺呢？有興趣嘅朋友不妨一齊嚟睇睇。&#13;<br>&#13;<br>特約記者、攝影：狄港生&#13;<br>部份圖片由保時捷車廠提供</p><p><spanclass><fontstyle>造型剛強車廂豪華  &#13;<br> 或者大家會覺得，Cayenne嘅車身線條比較簡單，但從車頭望過去，就會令人一望而知佢係保時捷嘅製品；當中一雙炯炯有神嘅頭燈，以及車頭氣霸等設計，全都將呢個特點展露出來。車廂布局亦以豪華為主，除前後兩排座椅皆以高級真皮鑲嵌而成外，配合闊落車廂空間，乘坐貼服舒適之餘，設備配搭亦見齊全，當然唔少得與Boxster相近嘅表板配搭，以及輔有+/-轉檔按鍵嘅跑車軚環，從而讓你有恍如置身於其他保時捷跑車嘅體驗呢！</fontstyle></spanclass></p><p><spanclass><fontstyle>全新V8偈動力強橫  &#13;<br> 雖然Cayenne摒棄咗保時捷沿用嘅水平對向引擎設計，而改用上全新4.5公升V8偈配搭，但廠方卻將排氣聲浪，調校成傳統保時捷跑車嘅特徵，令駕駛者及途人一聽到排氣聲，就知道係保時捷嘅製品外，其中配用自然吸氣引擎嘅CayenneS型號，馬力輸出已高達340匹；加上TwinTurbo裝置後，亦能讓CayenneTurbo型號擁有高達450匹馬力輸出呢！難怪前者0至100公里加速度僅7.2秒(極速242km/h)，而後者更只係5.6秒(極速266km/h)咁快啦！相信稱之為史上最快SUV，都應該當之無愧啦！</fontstyle></spanclass></p><p><spanclass><fontstyle>全天侯行車表現佳  &#13;<br> 試車期間，廠方特意安排行經迂迴曲折嘅山路，同埋響Jerez賽車場嘅山頭，設置咗不同嘅越野路段作測試之用。駕駛CayenneTurbo版於山路上疾走，由於有一套能自動調節車高嘅氣壓懸掛系統輔助，加上佢重備有Comfort、Normal及Sport三種模式調校，絕能應付不同公路或山區小路，而且重唔會有一般SUV嘅論盡走彎表現；而響作越野路段測試時，只需按下中控台上嘅LowRange波檔模式選擇鍵，一切就可以透過TiptronicS波箱全自動操作，配合全時間四驅系統，無論係攀爬滿布泥濘嘅斜坡，又或者係深坑等等都能夠輕鬆地去應付。另外，四輪碟式制動亦屬高規格配搭，其中前輪制動卡鉗為六活塞設計，而後輪則為四活塞，制動效果強而有勁之外，筆者亦曾體驗過因低估彎嘅深度，而要重腳制動入彎令ABS介入，轉向表現依然準確利落，實在值得嘉許。</fontstyle></spanclass></p><p><spanclass><fontstyle>試完之後覺得如何？  &#13;<br> <b> 優點</b> &#13;<br> 作為保時捷嘅突破性SUV車種，無論喺公路上抑或越野路段，Cayenne都成功演繹咗保時捷獨有嘅運動型風格；而佢嘅操控性之強、預見性之高、寬容性之大等等，以往都只能夠喺高性能跑車身上搵到，兼且係現時嘅SUV難以一一擁有，但Cayenne卻有齊以上特點。&#13;<br> &#13;<br> <b> 缺點</b> &#13;<br> 雖然Cayenne嘅操控性與寶馬X5不相伯仲，但車廂嘅豪華氣派，暫仍未能與RangeRover爭一日之長短；外形設計除正面睇有保時捷嘅風貌外，側面及車尾嘅線條亦略嫌普通，欠缺咗911車系嘅肌肉線條美感。</fontstyle></spanclass></p><p><spanclass><fontstyle>保時捷規格CayenneTurbo  &#13;<br> 引擎：4511ccV8DOCHTwinTurbo&#13;<br> 馬力：450ps/6000rpm&#13;<br> 扭力：63.2kgm/2250-4750rpm&#13;<br> 傳動：6前速TiptronicS半自動波，恒式四驅&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：275/45R19&#13;<br> 尺碼：4786×1928×1699mm&#13;<br> 軸距：2855mm&#13;<br> 車重：2355kg&#13;<br> 0-100公里：5.6秒&#13;<br> 極速：266km/h&#13;<br> 新車售價：約港幣120萬&#13;<br> 查詢：保時捷中心（29262911）</fontstyle></spanclass></p></body></html>