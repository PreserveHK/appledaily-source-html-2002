<html><header><meta charset="utf-8"><title>海外車訊：<br>三菱Colt樣靚實用</title></header><body><h1>海外車訊：<br>三菱Colt樣靚實用</h1><p>早前，剛響日本正式登場嘅新一代三菱Colt，跟舊款可謂截然兩樣，皆因新車以追趕時下CityRV為取向，形象予人耳目一新之餘，重滲入有不少歐洲小車嘅設計元素，造型討好別致，車廂鋪排講究有多變一面，加埋一台給重用嘅全新MIVEC引擎組合，睇嚟呢部簇新嘅Colt，亦有一定吸引性噃！&#13;<br>記者：陳偉林</p><p><spanclass><fontstyle>形象一新具CityRV條件  &#13;<br> 據知，重拾出來嘅全新三菱Colt車系，一改過往嘅路線，無非係想追趕現今CityRV嘅潮流；惟新車設計備受矚目嘅原因之一，或許會係佢出自Maybach設計師嘅手筆，既有平治A-Class嘅影子，又具備有一份個性獨特嘅外觀呢！FamilyLook嘅鬼面罩，匹配頗有神氣嘅聚焦頭燈，重有直立式尾燈設計，均予人有賞心悅目嘅討好感覺呢！</fontstyle></spanclass></p><p><spanclass><fontstyle>多變組合迎合不同要求  &#13;<br> Colt樣靚夠Cute外，車廂鋪排亦較一眾同級對手富時代氣息，兩排五座位重見靈活多變；獨立尾排座墊可自由前後移動外，重可以收摺放平，又或者摺叠起令尾廂空間擴闊。再者，匹配埋前排重可以放平成闊大卧鋪㗎！難得前排之間及車廂四周，重有特大儲物匣及雜物格外，就連前排乘客座墊下方，亦備有擺放物件嘅空間㗎！絕對做到一部多變CityRV嘅應有條件㖭！</fontstyle></spanclass></p><p><spanclass><fontstyle>MIVEC偈重生有瞄頭  &#13;<br> 據知，新車除有全新底盤結構外，懸掛亦用上歐式組合，務求有穩紮循迹可靠嘅觀感。再者，新車重用上全新發展嘅1.3及1.5公升MIVEC引擎組合，令輸出更見平均暢順之餘，匹配埋新一代INVECS-Ⅲ嘅無段變速CVT自動波箱，令行車倍見寧靜易於操控外，重有慳油嘅好處㗎！</fontstyle></spanclass></p><p><spanclass><fontstyle>Colt仔變身城市小辣椒  &#13;<br> <spanclass><fontstyle>惹火辣椒勁力十足  &#13;<br> 原廠備有全車包圍、尾定翼，重有HID霧燈、雙出式Racing尾喉，又有15吋跑車合金胎軨配搭呢！想知多啲就要Click入 http://www.majime3.com睇睇喇！ </fontstyle></spanclass></fontstyle></spanclass></p><p><spanclass><fontstyle>ROAR版Customproductsjustforu  &#13;<br> 話明度身訂做，自然更能迎合個別車迷口味，既有特別吸引嘅鬼面罩、全車包圍、裙腳及尾定翼等等不在話下；當然唔少得重有Racing四輪懸掛、15吋合金胎軨，以及Racing尾喉㗎！有興趣嘅朋友，可Click入<ahref http:>www.roar.co.jp 睇吓！</ahref></fontstyle></spanclass></p><p><spanclass><fontstyle>三菱Colt1.3  &#13;<br> 引擎：1343cc直4DOHC&#13;<br> 馬力：90ps/5600rpm&#13;<br> 扭力：12.3kgm/4250rpm&#13;<br> 傳動：無段變速CVT自動波，前輪驅動&#13;<br> 懸掛：（前）柱式獨立；（後）扭力連桿&#13;<br> 制動：（前）透氣碟；（後）鼓式（ABS）&#13;<br> 輪胎：175/65R14&#13;<br> 尺碼：3870×1680×1550mm&#13;<br> 軸距：2500mm；車重：1030kg&#13;<br> 平均耗油：18.4km/L&#13;<br> 新車售價：約港幣9萬起&#13;<br> 查詢：環宇汽車（27211111）</fontstyle></spanclass></p></body></html>