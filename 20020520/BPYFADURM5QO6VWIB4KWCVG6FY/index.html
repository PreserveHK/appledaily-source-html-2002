<html><header><meta charset="utf-8"><title>緋聞男女返港心情各異<br>柏芝失愛犬面燶霆鋒笑騎騎</title></header><body><h1>緋聞男女返港心情各異<br>柏芝失愛犬面燶霆鋒笑騎騎</h1><p>謝霆鋒及張栢芝這對緋聞男女，繼前日分別往內地公幹後，昨日二人又分別回港，但二人心情可謂差天共地。栢芝甫出機場即接獲愛犬過身的消息，心情大受打擊；霆鋒則笑容滿面，風騷地與記者有傾有講。</p><p>謝霆鋒及張栢芝一對緋聞男女前日分別到廈門及武漢公幹，因差不多時間到達機場而被指在機場禁區內共敍，而昨日二人亦同日返港。<br> &#13;<br> <spanclass>神情哀傷 &#13;<br> 昨早十一時許，栢芝由保安陪同下由武漢返抵香港，只見她拿電話講個不停，神情哀傷，對記者提問不發一言，身邊保安更阻擋記者鏡頭。事後其經理人中國星的李小姐表示，栢芝甫出機場即接獲新買黑色鬆獅犬的死訊，故極度哀傷，她要趕回家為愛犬辦理身後事。&#13;<br> 至於栢芝被指前日離港時與霆鋒在機場禁區會面，李小姐則謂二人並非刻意於差不多時間到機場，亦沒有共敍，不希望外界對二人再有無謂揣測，也不要再把兩人聯想在一起。&#13;<br> 而霆鋒則於昨午三時四十五分左右抵港，他一直笑容滿面，心情大好與記者有傾有講，與緋聞女友栢芝的反應可謂差天共地，問霆鋒知否栢芝愛犬逝世？霆鋒保持笑容地搖頭，有報道指栢芝離港時打橫扮蟹行路，霆鋒說：「乜扮蟹呀？重以為你話佢趴喺地行路呀。」提到有謂他與栢芝在機場禁區短敍？霆鋒笑稱：「係咩？海關話你知㗎？點解你哋見到我就問佢？你哋見到佢都講我㗎？」<br> &#13;<br> <spanclass>兩雄相遇 &#13;<br> 另外，霆鋒離開機場後直接返回裕景花園寓所，到六時左右出發到九龍灣展貿出席商台舉辦的「id大舞池音樂會」，而陳小春亦會出席該音樂會。</spanclass></spanclass></p></body></html>