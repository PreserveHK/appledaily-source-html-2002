<html><header><meta charset="utf-8"><title>葡萄牙澳門操練花絮</title></header><body><h1>葡萄牙澳門操練花絮</h1><p><spanclass>雷哥斯達好鬼躁 &#13;<br> 葡萄牙噚日開始晨操晚練，晨操嗰陣雷哥斯達唔知係咪因為天氣又濕又熱，搞到佢心情唔多好，鬼死咁躁，好幾次拉起雙層波衫同助教講嘢，雖然唔係好知佢講乜，但見佢不停指手畫腳，唔知係咪話衫厚得滯，着得佢唔多舒服呢？<br> &#13;<br> <spanclass>葡軍嚴禁傳媒私下採訪 &#13;<br> 前晚葡軍新聞官再三同所有採訪葡萄牙集訓隊嘅傳媒講，唔可以私底下同球員有任何接觸同做訪問，一切要透過佢哋安排，噚朝葡軍新聞副官山度士先生喺球場睇練波時，一見有電視台舉咪就即刻快步上前阻止，叫佢哋唔好試圖問嘢，真係緊張到暈。<br> &#13;<br> <spanclass>沙維亞古圖自動加操 &#13;<br> 葡萄牙頭兩課操練比較輕鬆，夾埋操咗都唔夠個半鐘，但利物浦嘅沙維亞同拉素嘅古圖就相當勤力，跑圈多數都帶頭，大隊收晒操時，佢兩個就自動自覺加操。</spanclass></spanclass></spanclass></p></body></html>