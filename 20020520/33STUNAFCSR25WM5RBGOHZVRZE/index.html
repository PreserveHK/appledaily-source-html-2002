<html><header><meta charset="utf-8"><title>　　四姨太夜會「情聖」 - 李八方</title></header><body><h1>　　四姨太夜會「情聖」 - 李八方</h1><p>賭王何鴻燊日理萬機，連四姨太梁安琪亦精力充沛。話說賭王同四姨太前日先雙雙去咗澳門馬場，做耀榮娛樂盃嘅嘉賓，佢哋重喺馬場遇到早排在上流社會盛傳，話係賭王「五姨太」嘅女主角鄺美雲，三人碰面，唔單止一啲都冇尷尬，佢哋重好好傾，同埋搭晒膊頭影合照，狀甚老友。<br> &#13;<br> <spanclass>大熱天時皮草護體 &#13;<br> 四姨太梁安琪前晚剛自澳門返港，昨日凌晨時分，又見佢與一名穿西裝男子，同一班友人去咗中環蘭桂坊消遣，同行重有任職公關嘅鄭紹康。四姨太連走兩場，精力異常充沛，不過唔知係咪因為時間好緊迫，佢連衫都冇換就趕住下一場。八方覺得最奇怪係大熱天時，唔知點解四姨太重拎住件好名貴嘅皮草，真係令人費解，莫非四姨太蒲嘅地方冷氣好勁？&#13;<br> 四姨太昨日凌晨同西裝男子蒲蘭桂坊，據八方所知，呢位同行嘅西裝男士姓程，已婚，係大律師，同四姨太私交甚篤，相識多年，呢位程姓大狀為人風趣幽默，人面甚廣，有佢喺度乜場面都唔會有冷場，八方叫佢「情聖大狀」，希望博君一笑。&#13;<br> 而據知四姨太出席嘅聚會，重有林建岳舊愛林學華（NancyLin）同馬薛芷倫到。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></spanclass></p></body></html>