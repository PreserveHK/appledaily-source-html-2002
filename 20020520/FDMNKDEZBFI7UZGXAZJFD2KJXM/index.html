<html><header><meta charset="utf-8"><title>購物焦點：<br>新季健身服　三大品牌玩晒</title></header><body><h1>購物焦點：<br>新季健身服　三大品牌玩晒</h1><p>夏天是流汗的季節，出外活動的確能鬆弛筋骨，重可以修身KeepFit㖭！若怕猛烈的陽光會傷害肌膚，大可去各大健身室，實行邊歎冷氣邊出汗，總之在炎夏來臨前操Fit身段。今季三大運動服品牌，都推出了多款健身服，各具特色，睇吓邊款啱你心水！&#13;<br>&#13;<br>記者：區佩嫦　攝影：陳穎　Model：Jodi（Imagine）</p><p><spanclass><fontstyle>NIKE款靚質優  </fontstyle></spanclass></p><p><spanclass><fontstyle>單肩短Top二合一  &#13;<br> 着吊帶小背心做運動，當然輕鬆舒服，不過修身尚未成功的你，還是穿上方便的背心吧！這套NIKE健身服，上身那件玩Mix&amp;Match的背心絕對是焦點所在，紫藍色的短Top面再套一件粉藍色單肩款背心，雖然唔算誇張，但在健身服中確實是少見的設計。質料用上自家品牌、揮發汗水極佳的Dri-Fit料，感覺乾爽舒服。</fontstyle></spanclass></p><p><spanclass><fontstyle>波衫款夠過癮  &#13;<br> 這件健身衫以漂染顏色為賣點，理所當然地用上NIKE獨有的Dri-Fit質料，衫身夠鬆，着上身非常舒服，而小記最欣賞的便是其不均勻的色彩，且帶點足球波衫的味道。</fontstyle></spanclass></p><p><spanclass><fontstyle>格仔點綴不沉悶  &#13;<br> 健身室內大部份人都穿淨色衣服，想突出自己的話，不如選擇這件小背心。全件衫雖然用上較沉實的藍色為主色，不過小記最欣賞衫身的格仔圖案，平實之中帶點花巧，為沉悶的健身室增添色彩，就算平日出街穿着都夠晒時款。</fontstyle></spanclass></p><p><spanclass><fontstyle>背心承托力十足  &#13;<br> 若你與小記一樣，最怕做運動時內衣外露的話，不如選擇這件黃色的小背心！這件背心內附有胸墊，有不俗的承托效果，又唔怕「露底」，可以免除束縛上陣，夠晒輕鬆。</fontstyle></spanclass></p><p><spanclass><fontstyle>adidas平實之選  </fontstyle></spanclass></p><p><spanclass><fontstyle>隱形胸圍托力十足  &#13;<br> 要舒服又要性感的話，小記推介這件入膊背心。彩藍色夠晒醒目，入膊的吊帶設計，加上交叉的背帶，即使運動時作出極大的動作也不怕「跌帶」。衫內獨有APS，能令胸部得到無形的承托，即使真空上陣都會好舒服。</fontstyle></spanclass></p><p><spanclass><fontstyle>乾爽貼身背心  &#13;<br> 小記嫌自己的膊頭唔靚，所以會選擇較密實的健身服，好似這件背心，既密實又貼身，能突出優美的身段。粉橙色的顏色，不論襯古銅或白皙的肌膚都咁完美，選用獨有的Climalite質料，汗水能以極快的速度揮發，透氣效果絕對毋庸置疑。</fontstyle></spanclass></p><p><spanclass><fontstyle>Reebok以色取勝  </fontstyle></spanclass></p><p><spanclass><fontstyle>幻彩色夠豔麗  &#13;<br> 小記始終覺得穿得愈少，做運動會愈舒服，特別是一些Aerobics舞衣，穿起來夠靚之餘，又唔會阻手阻腳。這套Reebok健身服，用上該品牌獨有的HydroMove技術製成，令汗水揮發效果更佳，令肌膚更乾爽。值得一讚是其紫色的幻彩顏色，夠晒搶眼奪目，配上同款貼身短褲，的確能成為全場的焦點所在。</fontstyle></spanclass></p><p><spanclass><fontstyle>膊位拉鏈夠性感  &#13;<br> 唔怕誇張，只怕唔能夠引人注目的你，小記推介這件螢光黃背心。尼龍的質料摸上手帶點滑溜，除了顏色夠大膽外，最特別係左肩上有條小拉鏈作點綴，夠晒搞鬼。</fontstyle></spanclass></p><p><spanclass><fontstyle>貼身間條短Top  &#13;<br> 覺得做運動太沉悶的話，不妨選擇這件色彩奪目的間條短Top，間條以粉橙色至啡色的色調為主，顏色夠晒Sharp，用了HydroMove技術的薄身尼龍，夠薄又爽又貼身。</fontstyle></spanclass></p><p><spanclass><fontstyle>店舖資料：  &#13;<br> &#13;<br> adidas（27306685）&#13;<br> 尖沙嘴海港城2202號舖&#13;<br> &#13;<br> NIKE（29180260）&#13;<br> 金鐘西武百貨一樓專櫃&#13;<br> &#13;<br> ReebokConceptShop（23181920）&#13;<br> 九龍灣德福廣場一期G14號舖</fontstyle></spanclass></p></body></html>