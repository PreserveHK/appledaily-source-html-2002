<html><header><meta charset="utf-8"><title>弱聽婆婆喜獲擴音電話</title></header><body><h1>弱聽婆婆喜獲擴音電話</h1><p>「有咁多捐款畀我，我可以買部有調校聲音功能嘅電話，唔使成日聽唔到電話響、有人搵我都唔知，真多謝善長咁幫忙！」胡婆婆接獲讀者合共七千二百一十元捐款時高興地說。&#13;<br> 八十一歲的胡婆婆，近月患上耳病，且長期感冒不適，苦不堪言。記者問其病情，她娓娓道來說：「前排我隻右耳成日耳鳴，去醫院照Ｘ光，證實我聽覺神經衰退，冇得醫。𠵱家我連左耳都聾聾哋，好多時聽嘢唔清楚，冇晒辦法！」&#13;<br> 胡婆婆盼安裝有擴音功能的電話、與外界聯絡的心願經報道後，即獲熱心讀者迴響。記者近日已將讀者捐款交胡婆婆簽收，她連番道謝表示﹕「我真係要向善長講多幾句多謝，多謝大家咁關心老人家。我以前扭傷過腰骨，呢排舊患復發，要靠搽藥油同貼藥膏令腰骨冇咁痛。𠵱家收到成幾千蚊捐款，我就有錢買部洗衣機，唔使繼續忍住痛洗衫囉！」&#13;<br> 獨居的胡婆婆，退休前從事家庭傭工，刻苦耐勞；老來苦無積蓄，惟有靠綜援金維持生計。	捐款編號：C0474&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></p></body></html>