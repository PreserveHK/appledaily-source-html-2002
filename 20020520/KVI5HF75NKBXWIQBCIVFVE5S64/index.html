<html><header><meta charset="utf-8"><title>新車速報：<br>豐田CorollaVerso加$4,000升級</title></header><body><h1>新車速報：<br>豐田CorollaVerso加$4,000升級</h1><p>被視作為新一代CityRV嘅豐田CorollaVerso，憑着其吸引別致嘅賣相，加上闊落又見寬敞嘅車廂布置，加埋一台超卓嘅1.8公升直4偈組合，確實吸引到唔少車迷嘅注目；𠵱家買家只需要畀多四千蚊，重有原廠車窗雨擋、車尾泊車感應器，以及前後排真皮座椅組合，睇落又真係幾有吸引力噃！&#13;<br>&#13;<br>記者、攝影：陳偉林&#13;<br>協力：Yvonne</p><p><spanclass><fontstyle>畀多四千蚊有咩升級裝備？  &#13;<br> 1.前後兩排高級真皮座椅組合，承托力較前提升不少。&#13;<br> 2.四門車窗原廠雨擋，實用又美觀。&#13;<br> 3.車尾加置有泊車感應器，予人有多一份安全感。</fontstyle></spanclass></p><p><spanclass><fontstyle>包裝豈止RV咁簡單  &#13;<br> 早前，呢款CorollaVerso打入香港市場已備受車迷注目，皆因佢有新一代CityRV嘅造型之餘，原車重裝有前後泵把連整流器，重有原廠霧燈、兩邊裙腳及車尾定翼，另外還有四輪15吋跑車合金胎軨配搭，又豈止係一部平實嘅RV可比擬呢！然而，家陣重多加有原廠雨擋同泊車感應器，確實份量十足㗎！</fontstyle></spanclass></p><p><spanclass><fontstyle>車廂闊落設備齊全  &#13;<br> 講到車廂陳設方面，佢除咗座椅換上真皮鑲嵌，更見豪邁舒適外，後排重可以摺起，從而令尾廂空間倍增，而車廂四周重有多個儲物匣配搭，完全合乎RV嘅要求㖭！此外，除四門電窗、門邊電鏡、雙天窗組合等設備外，重有高級音響及原廠恒溫冷氣，當然唔少得重有雙安全氣袋、前後獨立房燈同外置12V電插座，真可謂應有盡有㗎！</fontstyle></spanclass></p><p><spanclass><fontstyle>電子裝備活現跑車氣燄  &#13;<br> 然而；筆者最欣賞會係一台1.8公升直4DOHC偈，匹配電子4前速自動波，好力富韌度之餘，轉檔反應靈敏暢順，完全活現有一部富跑意嘅CityRV味道來。再者，呢部CorollaVerso除備有四輪高效能碟式制動外，重有ABS連EBD裝置，重有可媲美高性能房跑車嘅TRC同VSC電子循迹及牽引系統，真係令人有刮目相看之感㗎！</fontstyle></spanclass></p><p><spanclass><fontstyle>  &#13;<br> 引擎：1794cc直4DOHC；馬力：135ps/6000rpm&#13;<br> 扭力：17.3kgm/4200rpm；傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：195/60R15BridgestonePotenzaRE88&#13;<br> 尺碼：4240×1705×1610mm&#13;<br> 軸距：2600mm；車重：1240-1315kg&#13;<br> 新車售價：$159,040（標準版）&#13;<br> 車輛提供：皇冠汽車（28661020）&#13;<br> &#13;<br> <spanclass><fontstyle>記者試後簡評  &#13;<br> <b> 優點</b> &#13;<br> 新一代優閒CityRV設計，賣相別致吸引之餘，車廂又見闊落，匹配一台1.8公升引擎，表現剛勁有力。&#13;<br> &#13;<br> <b> 缺點</b> &#13;<br> 車身較高避震偏軟，走彎時或會有較多搖擺不定嘅情況出現。</fontstyle></spanclass></fontstyle></spanclass></p></body></html>