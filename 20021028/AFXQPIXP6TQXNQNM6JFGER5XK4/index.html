<html><header><meta charset="utf-8"><title>打機樂園：<br>《BlackHawkDown》玩街頭巷戰各地玩家齊期待</title></header><body><h1>打機樂園：<br>《BlackHawkDown》玩街頭巷戰各地玩家齊期待</h1><p>作為《DeltaForce》的最新一集，PC遊戲《BlackHawkDown》將會帶領玩家返回1993年索馬里首都摩加迪沙，奉命參與人道救災行動和捉拿當地軍事政府兩名將領。現實中這場被譽為美軍自越戰後最慘痛教訓的戰爭，結局能否由你改寫？&#13;<br>文：方樂鵬</p><p>假如你是《DeltaForce》的長期支持者，相信對遊戲的圖像質素都不會有太大期望。不過令人驚喜的是，採用《Commanche4》引擎開發的《BHD》，畫面質素無疑提升了不少，能夠在廣闊戰場和圖像之間取得平衡，實在值得一讚。</p><p><spanclass><fontstyle>似足電影《黑鷹十五小時》  &#13;<br> 從試玩版中的戰場所見，遊戲畫面十足十睇CNN同電影《黑鷹十五小時》，論臨場感以往的《DeltaForce》絕對無法比擬。加上龐大的戰場面積和真實的地形，更給予大家極佳的實戰Feel。&#13;<br> 《BHD》單人模式的任務固然吸引，不過講到尾遊戲主打始終係Multiplayer。玩家只要登入Novaworld，便可參與各式各樣的對戰模式，由「Deathmatch」、「CTF」到「KingoftheHill」都應有盡有。唯一缺憾就係對戰人數照舊最多32人，以場景的平均面積計算實在少得滯。</fontstyle></spanclass></p><p><spanclass><fontstyle>調低難度吸引更多玩家  &#13;<br> 《DeltaForce》一直被定位作實戰第一身射擊，惟今集的開發重點反而着重於Action方面。但講到槍械模造，《BHD》只具備Reload動畫的簡單設計已不能滿足現今高要求的玩家，尤其一拍埋《America'sArmy》更高下立見。最明顯之處是無論任何武器，射擊時均沒有產生後座力，就連奔跑時準星亦不會出現偏差，遠程狙擊的難度更大幅度調低，但無可否認，此舉將可吸納更多即食Gamer。</fontstyle></spanclass></p><p><spanclass><fontstyle>可以駕駛黑鷹直升機  &#13;<br> 為了讓玩家作戰時有更大發揮空間，遊戲將會加入各種可供駕駛的軍備，例如黑鷹直升機和Humvee吉普車，除擔當駕駛員之外亦可操控機槍殺敵，食正《黑鷹十五小時》Feel，不過千祈唔好「BlackHawkDown」，TriggerHappy一族必定鍾意！</fontstyle></spanclass></p><p><spanclass><fontstyle>3大殺手槍械  &#13;<br> <spanclass><fontstyle>最易用殺手CAR-15Colt5.56AR  &#13;<br> 在越戰時期開始廣泛被美軍採用，90年代三角洲部隊最常用武器。最大優點是槍身輕、具備全自動射擊模式和比M16更容易操作。不過由於槍管較短，令準繩度大打折扣。</fontstyle></spanclass></fontstyle></spanclass></p><p><spanclass><fontstyle>直升機狙擊殺手M217.62MM  &#13;<br> M21配備中級倍數鏡，經調校後特別適合狙擊手於直升機或行走中的軍備上射擊目標。雖然論準繩度M21比其他推膛式步槍為低，不過彈速和殺傷力則較後者優勝。</fontstyle></spanclass></p><p><spanclass><fontstyle>低後座準確殺手H&amp;KMP5A3  &#13;<br> 備受全球特種部隊推崇的衝鋒槍之一，屬《BHD》飛機師專用配槍。H&amp;KMP5A3採用9mm子彈，特點是殺傷力強、集彈性高和後座力低，可說是打CQB穩陣之選。</fontstyle></spanclass></p><p><spanclass><fontstyle>玩家網上留言  &#13;<br> 《BlackHawkDown》預計11月才推出，但已有試玩版，世界各地玩家玩過後，紛紛在遊戲網站留言，有讚有彈，不過都表示熱切期待。&#13;<br> &#13;<br> <spanclass><fontstyle>EBgames.com  &#13;<br> 網址：<ahref http:> http://www.ebgames.com  &#13;<br> &#13;<br> <b> 潛力無限</b> &#13;<br> Rock*LID：「玩咗咁多集《DF》，就以今次用《Commanche4》引擎開發嘅《BlackHawkDown》最具潛力，遊戲的街頭巷戰更帶出濃厚的CQB（CloseQuarterBattle）味道，熱切期待！」&#13;<br> &#13;<br> <b> 值得一試</b> &#13;<br> 路人甲：「從遊戲的圖片所見，Novalogic明顯改善了《DF》長久以來在視覺上的不足，但質素依然麻麻……我由《SpecOps》到《GhostRecon》，都叫做玩過好多軍事模擬遊戲，《DF》畀我感覺最差係AI，希望《DF:BHD》正式推出嘅時候會有所改善。」&#13;<br> &#13;<br> &#13;<br> <spanclass><fontstyle>JoltF3.NET  &#13;<br> 網址：<ahref http:> http://forums.jolt.co.uk/forumdisplay.php?forumid=112  &#13;<br> &#13;<br> <b> 表現不俗</b> &#13;<br> qix：「《BHD》絕對係咁多集《DF》以嚟最有新鮮感之作，預計大部份場景都會係市街戰，但以遊戲的畫面質素，應該加入多一點野外場景，例如叢林同沼澤。」&#13;<br> &#13;<br> <b> 模擬度低</b> &#13;<br> DuaL：「雖然《BHD》只係一隻Game，但我希望遊戲能夠更逼真先夠貼題，例如在模造上強調每款槍械的特性、Jam槍的發生和機會率、角色走動時的震動效果等等。」</ahref></fontstyle></spanclass></ahref></fontstyle></spanclass></fontstyle></spanclass></p></body></html>