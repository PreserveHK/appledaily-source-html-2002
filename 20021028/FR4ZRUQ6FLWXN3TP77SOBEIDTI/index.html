<html><header><meta charset="utf-8"><title>打機撞鬼任食任拎　忽然嚇你一驚</title></header><body><h1>打機撞鬼任食任拎　忽然嚇你一驚</h1><p>注意，上網吧打機，隨時撞鬼！&#13;<br>萬聖節，旺角有網吧搞非一般Halloweenparty，身穿小鳳仙、和服、旗袍的俏女鬼會事先匿埋，一見你打機打到入晒神又或者瞌眼瞓，就第一時間閃出嚟，喺你耳邊大嗌一聲：「你撞鬼呀！」雖則搞笑，但失驚無神俾人嚇一嘢，你都咪話唔驚！&#13;<br>&#13;<br>記者：陳漢榮　攝影：陳子良　化粧：Olivia（BridalImage）</p><p>「Halloween，間間場都開Party，我點都要搞啲嘢整旺個場。」問因何有此「搞鬼」構思，「數碼戰區」老闆Martin解釋：「講新，我個場唔算新，講大，我間場又唔係最大，不過勝在喺度返工嘅女仔全部係青春活潑口靚妹仔，好多客經常買埋早餐、消夜上嚟請佢哋食，又問班女仔攞電話，既然係咁，不如扮吓俏女鬼，一來可以搞吓氣氛嚇吓班客，二來俾個機會班客𠝹吓女囉！&#13;<br> 「不過事先聲明，啲女仔唔會着到鬼咁Sexy，所以唔好期望有着超低胸短裙嘅女巫、蜘蛛精、白骨精出現，簡簡單單玩吓和服、小鳳仙、旗袍Look已經OK，化埋個嚇人妝，已經夠煞，佢哋會喺適當時候閃出嚟，希望畀到『驚』喜大家，至於攞唔攞到班女仔嘅電話，靠自己喇。」&#13;<br> &#13;<br> <center> <spanclass><fontstyle>玩得夠盞鬼  </fontstyle></spanclass></center> </p><p><br> &#13;<br> <center> <spanclass><fontstyle>預告！俏女鬼出籠！  </fontstyle></spanclass></center> &#13;<br> &#13;<br> <spanclass><fontstyle>玩非禮  &#13;<br> Eva（17歲）老早望見鏡頭，還問攝影哥哥因何拍照，攝影哥哥胡扯：「影呢間網吧多靚女嘛！即係你呀！」殊不知Lina從後掩至，Eva還懵然不知：「嘩！搞笑搵第二樣，無端端閃出嚟，我重以為有人想非禮我呀。」</fontstyle></spanclass></p><p><br> &#13;<br> <spanclass><fontstyle>玩叉頸  &#13;<br> 阿儀攝手攝腳爬上卡位，從上而下玩叉頸，正聚精會神打機的Sky（17歲）：「我一早知你哋喺出面扮鬼扮馬影相，但估唔到你真係會爬上嚟嚇我，老實講真係俾你嚇倒。」</fontstyle></spanclass></p><p><br> &#13;<br> <spanclass><fontstyle>玩搭膊頭  &#13;<br> Rebecca扮鬼搞笑有餘，驚嚇不足，兼且露出馬腳，阿豪（18歲）：「一早知你喺後面搞搞震喇，見你咁靚女先詐諦俾你嚇，第二個我開踭九年嘞。」</fontstyle></spanclass></p><p><br> &#13;<br> <spanclass><fontstyle>玩尖叫  &#13;<br> Lina話要揀個樣蠢蠢嘅客仔嚟玩，豪仔（16歲）不幸成為犧牲者，被一聲尖叫︰「你撞鬼呀！」嚇窒，豪仔話：「唔係吹水，我真係俾佢嚇到彈起！」</fontstyle></spanclass></p><p><br> &#13;<br> <center> <spanclass><fontstyle>「鬼」俾「人」𠝹  </fontstyle></spanclass></center> </p><p><spanclass><fontstyle>旗袍俏女鬼  &#13;<br> Lina（17歲）：「我日頭返學，夜晚先嚟網吧返Part-time，好多客都讚過我靚女，一星期至少有10個男仔問我攞電話，如果見無惡意嘅，我都會畀嘅，當識多個Friend囉。」</fontstyle></spanclass></p><p><spanclass><fontstyle>和服俏女鬼  &#13;<br> 阿儀（17歲）：「哎吔！我覺得個妝太爆喇，搞到今日俾啲客狂瘀，重笑我樣衰㖭，平時好多男仔成日故意親近我，某幾個重周不時大獻殷勤，買消夜畀我食㖭。」</fontstyle></spanclass></p><p><spanclass><fontstyle>小鳳仙俏女鬼  &#13;<br> Rebecca（20歲）：「我幾鍾意個小鳳仙裝，Halloween着成咁搞吓鬼都幾爆，不過先此聲明，人鬼殊途，我係女鬼，唔好𠝹我！搵第二個喇，呢度大把靚女。」</fontstyle></spanclass></p><p><spanclass><fontstyle>小資料  &#13;<br> 日期：10月30及31日&#13;<br> 時間：8:00pm至2:00am&#13;<br> 收費：每小時$8，3小時$20&#13;<br> 店名：數碼戰區&#13;<br> 地址：旺角亞皆老街24至26號東方大廈3樓（泰林側）&#13;<br> 電話：23932088&#13;<br> 坐位數目：75</fontstyle></spanclass></p></body></html>