<html><header><meta charset="utf-8"><title>名人食點：<br>陳細潔享受平民生活　一餐幾十蚊</title></header><body><h1>名人食點：<br>陳細潔享受平民生活　一餐幾十蚊</h1><p>趁Abbie（陳細潔）放假，與她閒聊了一整天，並藉機去了三間她最愛的食店，先發覺其實名人也是人，一樣有壓力一樣要唞氣！她的減壓方法很簡單，只要有一杯咖啡、一件Pizza或一件Bagel（夾餅）在手，即可以令她有一刻的鬆弛，你也可以像她一樣，簡簡單單忙裏偷閒歇一歇，最重要是所費無幾！&#13;<br>&#13;<br>記者：陳冰麗　攝影：陳盛臣</p><p>紅酒以外，咖啡原來是Abbie另一至愛，所以CoffeeShop可說是她消閒減壓好去處之一。&#13;<br> 「我可以唔食早餐，但唔可以唔飲咖啡。」</p><p><spanclass><fontstyle>朝早  &#13;<br> <spanclass><fontstyle>UCCCoffeeShop教曉歎咖啡真諦  &#13;<br> Abbie記得最初飲的咖啡是Latte，因為初飲怕苦，所以習慣多奶多糖飲法，最近兩、三年口味有變，愛上日式風味UCC的招牌蒸餾咖啡，夠香又夠滑。&#13;<br> 「其實以前未識得點飲咖啡，只知加多啲糖就唔會苦，但日子久了至發覺，要品嘗到一杯有香味嘅咖啡唔應該加太多糖，加忌廉會令咖啡更香滑，用鮮奶效果當然最佳。」</fontstyle></spanclass></fontstyle></spanclass></p><p><spanclass><fontstyle>UCC招牌蒸餾咖啡$35杯  &#13;<br> 用的是混合有藍山、炭燒等的咖啡豆，所以煲出的咖啡帶有多種味道，亦是Abbie喜愛原因。</fontstyle></spanclass></p><p><spanclass><fontstyle>鮮果法式多士$45  &#13;<br> Abbie最鍾意食呢度嘅鮮果法式多士，香脆的多士帶有濃濃的牛油香，配以鮮果伴食，不太膩，Abbie話食一份再配杯咖啡，飽肚之餘又好有滿足感。</fontstyle></spanclass></p><p><spanclass><fontstyle>Abbie自製咖啡味道一般  &#13;<br> Abbie除了鍾意出外飲咖啡之外，亦買齊了煲咖啡用具返家親自炮製，以備隨時止止咖啡癮。採訪當日她更即時用上店內的設備炮製一杯咖啡給我們品嘗。小記也特意請來Abbie朋友Ruby及專業店員親嘗由Abbie即場炮製的蒸餾咖啡：</fontstyle></spanclass></p><p><br> &#13;<br> 結論：可接受，但Abbie還需好好學習！</p><p><spanclass><fontstyle>晏晝  &#13;<br> <spanclass><fontstyle>BaciPizza一個禮拜幫襯一次  &#13;<br> Pizza價廉物美，貴為名人的Abbie亦愛Pizza，不過她所愛的是薄皮底Pizza。Abbie稱香港很少地方可以品嘗到皮薄餡靚的Pizza，惟獨這間BACI最令她滿意，皆因阿廚DavideCampana是意大利人，所炮製的Pizza更加是正宗意大利風味。&#13;<br> BACI開業至今超過四年，Abbie稱差不多每星期也會光顧一次，遇忙碌的話則會揸車經過外賣返去食，但多數時間都喜歡揀落店舖食。一來這裏裝修布置舒適，猶如有身在屋企的感覺，二來可以探探老朋友大廚DavideCampana。</fontstyle></spanclass></fontstyle></spanclass></p><p><spanclass><fontstyle>PizzaSanDaniele$138  &#13;<br> 這是Abbie另一款心頭好，這個Pizza較其他的略較清幽，除了火腿及芝士，多了伴菜，食落不但無油膩感，反之多了口感，Abbie最愛用來佐紅酒。</fontstyle></spanclass></p><p><spanclass><fontstyle>Spainaci沙律$75  &#13;<br> Abbie選沙律，用料以新鮮為主，醬汁亦盡量要清爽，不能太酸。這個Spainaci沙律正符合她以上所要求，車厘茄、鮮菜、雅芝竹、黑欖再混以芥辣等做成的秘製汁，清爽！</fontstyle></spanclass></p><p><spanclass><fontstyle>夜晚  &#13;<br> <spanclass><fontstyle>TheBagelFactory食番留學英國味道  &#13;<br> 「讀書真好，無憂無慮。」每當食Bagel的時候就會令Abbie回想起在英國讀書時開心快活的日子，沒想到香港都食到Bagel。四年前到中環蘇豪區消遣時，無意中發現了這間專賣Bagel的店舖，簡直如獲至寶，Abbie即第一時間入內試，發覺味道與她在英國時吃到的沒有大分別。Bagel食法就是將忌廉芝士夾於包中間一齊食，白芝麻及提子肉桂是Abbie必選的種類，Abbie稱Bagel本身因為較厚身，配以忌廉芝士夾住食就最合拍。</fontstyle></spanclass></fontstyle></spanclass></p><p><spanclass><fontstyle>雞沙律忌廉芝士$16個（前）、&#13;<br> Cappcino$14杯（中）、&#13;<br> 蒜茸忌廉芝士$16個（後）  &#13;<br> 雞沙律忌廉芝士、蒜茸忌廉芝士都是Abbie較為喜愛的，分別以提子肉桂及白芝麻Bagel夾住食。Abbie話Bagel本身無添加油份，甚至蛋液，所以絕對健康。</fontstyle></spanclass></p><p><spanclass><fontstyle>後記  &#13;<br> 很意外！Abbie不是我想像的名人，只出入大酒店的場所；她去的地方原來我亦經常去，例如去UCCCoffeeShop，不過她是去追求咖啡的藝術，而我則愛抵食的下午茶CakeSet。幸好大家至少有一樣相似，一樣怕肥但仍是忍不住口要食。Abbie直言自己重後生，咁早戒口實在可惜。</fontstyle></spanclass></p><p><spanclass><fontstyle>BaciPizza  &#13;<br> 地址：中環蘭桂坊1號1樓&#13;<br> 電話：28400153&#13;<br> 付款方法：現金及信用卡&#13;<br> &#13;<br> <spanclass><fontstyle>TheBagelFactory  &#13;<br> 地址：中環蘇豪伊利近街41號地下&#13;<br> 電話：29510928&#13;<br> 營業時間：8:00am-9:00pm&#13;<br> 付款方法：現金或信用卡（消費滿$100或以上即可）&#13;<br> &#13;<br> <spanclass><fontstyle>UCCCoffeeShop  &#13;<br> 地址：銅鑼灣軒尼詩道545號Sogo百貨二樓及四樓&#13;<br> 電話：28910343&#13;<br> 營業時間：10:00am-10:00pm&#13;<br> 付款方法：現金或信用卡</fontstyle></spanclass></fontstyle></spanclass></fontstyle></spanclass></p></body></html>