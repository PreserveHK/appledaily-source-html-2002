<html><header><meta charset="utf-8"><title>新車速報：<br>有型實用豐田Caldina</title></header><body><h1>新車速報：<br>有型實用豐田Caldina</h1><p>近期，日本RV大行其道，豐田Caldina亦成為咗廠方最新王牌車款，意圖抗衡富士Legacy車系之餘，新車更滲有歐洲流行嘅愛快156Sportwagon誘惑線條，又豈止係一部五門旅行車咁簡單呢？而率先抵港嘅Caldina，更以一台效能超卓嘅D-4偈作骨幹，真可謂動靜皆宜㗎！&#13;<br>記者：陳偉林&#13;<br>攝影：陳偉強&#13;<br>ImageGirl：Irene</p><p><spanclass><fontstyle>樣靚有Sportwagon風采  &#13;<br> 新款Caldina車系線條圓渾流暢之餘，車頭新加入嘅Xenon大燈組合，重予人炯炯有神之感，加埋全車大包圍嘅裝飾，重有別具風格嘅三角尾燈編排，更能切合新一代Sportwagon嘅設計風格呢！</fontstyle></spanclass></p><p><spanclass><fontstyle>跑意盎然車廂實用  &#13;<br> 除賣相吸引外，車廂鋪排亦烘托有濃厚跑車意識；而車廂四周陳設同粉飾，重帶出有多一份Cyber味道。然而，呢部新款Sportwagon，至為吸引會係佢有前後兩排SportSeat，兼且尾廂重有多種變化，別具有一份實用感之餘，佢重有齊四門電窗、門邊電鏡、原廠恒溫冷氣同高級揚聲器組合，唔少得重有雙安全氣袋㗎！</fontstyle></spanclass></p><p><spanclass><fontstyle>D-4偈慳油有房跑車意識  &#13;<br> 新款Caldina車系分有1.8公升偈、2.0公升及2.0公升Turbo偈型號，而抵港嘅一款則配用2.0公升D-4偈，既慳油之餘重有耐用及低轉高扭力嘅演繹㖭！其次，新車嘅底盤結構有別傳統，給人有偏向房跑車風味，既有出眾嘅循迹性之餘，三幅式真皮跑車軚環，重傳來有實在嘅路面感呢！</fontstyle></spanclass></p><p><spanclass><fontstyle>記者點睇部車性能表現？  &#13;<br> 率先抵港嘅Caldina只屬同系嘅中檔次型號，以一台2.0公升D-4偈掛帥，突出本身慳油低轉有高扭力嘅演繹一面，加速感強有實在路面感應，還有媲美高性能房跑車嘅循迹感呢！&#13;<br> &#13;<br> <spanclass><fontstyle>靚女Irene有乜親身體驗呢？  &#13;<br> 部車外形好有型，一對富誘惑感嘅頭燈好易吸引到路人嘅目光；車廂空間闊落又多變化，好啱我嘅好動（戶外）一面。&#13;<br> &#13;<br> <b> 豐田Caldina2.0ZT規格</b> &#13;<br> 引擎：1998cc直4DOHC&#13;<br> 馬力：152ps/6000rpm&#13;<br> 扭力：20.4kgm/4000rpm&#13;<br> 傳動：4前速自動波，前輪驅動&#13;<br> 懸掛：	（前）麥花臣支柱&#13;<br> 	（後）扭力連桿&#13;<br> 制動：	（前）透氣碟&#13;<br> 	（後）碟式（ABS）&#13;<br> 輪胎：215/45ZR17BridgestoneRE040&#13;<br> 尺碼：4510×1740×1445mm&#13;<br> 軸距：2700mm&#13;<br> 車重：1310kg&#13;<br> 平均耗油：14.0km/L&#13;<br> 新車售價：$239,000&#13;<br> 車輛提供：富利堡汽車（23330747）&#13;<br> &#13;<br> &#13;<br> <center> <spanclass><fontstyle>Caldina改裝版本逐架睇  </fontstyle></spanclass></center> </fontstyle></spanclass></fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>愛快1562.0SelespeedSportwagon  &#13;<br> 引擎：1970cc直4DOHC&#13;<br> 馬力：155ps/6400rpm&#13;<br> 扭力：19.1kgm/3500rpm&#13;<br> 尺碼：4430×1745×1420mm&#13;<br> 軸距：2595mm&#13;<br> 車重：1300kg&#13;<br> 新車售價：$258,000&#13;<br> 查詢：嘉輪汽車（28778788）&#13;<br> 短評：呢一代Caldina嘅模仿對象，車子本身造型、線條同優越嘅操控性，皆予人有出眾嘅口碑。</fontstyle></spanclass></fontstyle></spanclass></p><p><spanclass><fontstyle>富士LegacyGT-BE-tune  &#13;<br> 引擎：1994cc水平對向四汽缸Turbo&#13;<br> 馬力：260ps/6000rpm&#13;<br> 扭力：32.5kgm/5000rpm&#13;<br> 尺碼：4680×1695×1485mm&#13;<br> 軸距：2650mm；車重：1520kg&#13;<br> 新車售價：$298,888&#13;<br> 查詢：意美汽車（23968380）&#13;<br> 短評：一直被視為豐田Caldina車系主要嘅對手，雖然規格有別不能相提並論，但以其出眾設備同多變嘅車廂鋪排，卻為東瀛本土及歐洲市場所認同。</fontstyle></spanclass></p></body></html>