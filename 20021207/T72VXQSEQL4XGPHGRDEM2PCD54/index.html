<html><header><meta charset="utf-8"><title>新車速報：<br>現代AtosChic價廉實用取勝</title></header><body><h1>新車速報：<br>現代AtosChic價廉實用取勝</h1><p>乘着潮流大興CityRV，韓國現代車廠又包裝出一部AtosChic上市，用上前後原色泵把配襯四輪合金胎軨之餘，又有一身CityRV車身貼紙，夠晒搶眼，吸引嘅售價更係賣點之一，相信又會惹來一班年輕車迷垂青呢！&#13;<br>記者、攝影：陳偉林</p><p><spanclass><fontstyle>賣相別致富活力感  &#13;<br> 樣子趣怪嘅現代AtosChic，過往只會係一部價廉物美嘅代步小車子，惟今趟新版嘅前後泵把皆以車身原色配襯，匹配別致可人嘅車燈同霧燈組合，重有四輪13吋合金胎軨裝置，經已教人留有一份活力時尚氣息呢！</fontstyle></spanclass></p><p><spanclass><fontstyle>車廂闊落見實用  &#13;<br> 雖然AtosChic只不過係一部城市小車，但佢嘅車廂空間卻見闊落，而且重畀到車上乘客有廣闊嘅視野；而當遇有需要時，後排座椅重可以收摺起，從而令尾廂空間倍增㖭！設備方面，除車門電窗及中央門鎖之外，另外又有原廠冷氣同音響配搭，真可謂一應俱全㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>1.0公升偈慳油可靠  &#13;<br> AtosChic雖只以一台1.0公升直4SOHC引擎，作為佢嘅動力來源，但動力輸出仍見充裕，匹配一套4前速自動波箱，勝在慳油易操控，至啱代步用㖭！而由前輪麥花臣支柱，及後輪扭力連桿所組成嘅懸掛系統，能令車子有不俗嘅循迹表現外，前碟後鼓嘅制動配搭，亦可予人有收放自如嘅效果呢！</fontstyle></spanclass></p><p><spanclass><fontstyle>記者試後簡評  &#13;<br> 呢部韓製嘅CityRV小車，勝在靈巧好啱穿梭市區用，設備亦見踏實空間闊落，日常代步至為愜意好用。&#13;<br> &#13;<br> <spanclass><fontstyle>現代AtosChic規格  &#13;<br> 引擎：999cc直4SOHC&#13;<br> 馬力：59ps/5700rpm&#13;<br> 扭力：8.6kgm/3250rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱&#13;<br> （後）扭力連桿&#13;<br> 制動：（前）透氣碟&#13;<br> 　　　（後）鼓式（ABS）&#13;<br> 輪胎：175/60R13&#13;<br> 　　　HankookRadial866&#13;<br> 尺碼：3495×1495×1615mm&#13;<br> 軸距：2380mm&#13;<br> 車重：890kg起&#13;<br> 新車售價：$79,800&#13;<br> 車輛提供：太古亞洲汽車（25272777）</fontstyle></spanclass></fontstyle></spanclass></p></body></html>