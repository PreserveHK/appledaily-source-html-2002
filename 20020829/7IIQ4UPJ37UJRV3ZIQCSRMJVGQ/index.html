<html><header><meta charset="utf-8"><title>　　李小龍懷舊電影海報有得賣 - 李八方</title></header><body><h1>　　李小龍懷舊電影海報有得賣 - 李八方</h1><p>下個月二十日同二十一日一個懷舊電影珍貴海報及宣傳品拍賣會將會喺文華東方酒店舉行，部份拍賣品嘅底價喺一千蚊樓下㖭。八方知道，拍賣會上有極為珍貴嘅海報同宣傳品，主要同五、六十年代一啲荷李活製作、以香港為背景嘅電影有關。&#13;<br> 拍賣品中，相信有兩張海報一定會引起注意。其中一張係以功夫巨星李小龍做賣點嘅《青蜂俠》宣傳海報，當年李小龍扮演青蜂俠的助手Kato，風頭幾乎蓋過男主角VanWilliams，李小龍迷一定會愛不釋手。&#13;<br> 另一張海報就係美國前總統列根做明星時，喺一九五一年所拍一套以香港為背景嘅電影，電影講述列根飾演的僱傭兵喺香港嘅遭遇。咁難得嘅機會，各電影迷同收藏家千萬唔好錯過吖！&#13;<br> （圖）以李小龍為賣點的《青蜂俠》海報。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>