<html><header><meta charset="utf-8"><title>新車速報：<br>到處任我行新版越野路華Discovery　</title></header><body><h1>新車速報：<br>到處任我行新版越野路華Discovery　</h1><p>向以四驅車超卓越野性能稱著嘅英國越野路華，最近率先運嚟新版Discovery四驅車；想唔到除一對頭燈同防撞泵把有改動之餘，車內重有成七百多項改良設施，令原本Off-road稱王嘅Discovery，響On-road嘅表現亦予人刮目相看之感㖭！&#13;<br>記者、攝影：陳偉林</p><p><spanclass><fontstyle>18吋胎軨帶出時尚美  &#13;<br> 響RV熱潮帶動下，相信香港車迷對Discovery嘅名字並不會感到陌生，而新近面世嘅Discovery，造型亦有不少變動，除車頭大燈為全新組合，予人時尚又High-tech新款一體式頭泵把設計，外觀不落俗套之餘，亦較前有更佳嘅保護性；再者，新車重改換上四輪18吋時款合金胎軨組合，給人倍覺有CityRV嘅觀感㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>On-road穩妥操控予人信心  &#13;<br> 新車沿用一台4.0公升V8偈，匹配有雙模式4前速自動波及恒式四驅系統，大可切合全天候駕駛之餘，想唔到新改良嘅懸掛裝置，加上四輪特大18吋合金胎軨組合，竟有意想不到嘅穩妥循迹演繹同寧靜度，加埋電子ETC及ACE系統，有更可靠一面之外，越野路華車系獨有嘅HDC下坡裝置、ABS連EBD設計，重令人有多一倍信心呢！</fontstyle></spanclass></p><p><spanclass><fontstyle>真皮座椅烘托有貴氣  &#13;<br> 講到車廂鋪排方面，三排七座位改換上高級真皮鑲嵌，乘坐貼身舒適之外，闊落車廂空間加埋前後雙天窗組合，格外予人有開揚感。其次，獨特尾排設計，日常收摺起可令尾廂容量倍增之餘，前後獨立送風恒溫冷氣，重有高級音響配搭，加埋劇院式漸暗燈光設計，大可媲美高級轎車㗎！</fontstyle></spanclass></p><p><spanclass><fontstyle>越野路華DiscoveryV84.0規格  &#13;<br> 引擎：3950ccV8SOHC&#13;<br> 馬力：184ps/4750rpm&#13;<br> 扭力：34.7kgm/2600rpm&#13;<br> 傳動：4前速自動波，恒式四驅&#13;<br> 懸掛：（前）柱式獨立&#13;<br> （後）雙連桿&#13;<br> 制動：（前）透氣碟&#13;<br> （後）碟式（ABS）&#13;<br> 輪胎：255/55R18GoodyearWranglerHP&#13;<br> 尺碼：4705×2190×1980mm&#13;<br> 軸距：2540mm&#13;<br> 車重：2095-2305kg&#13;<br> 0-100公里：12.8秒&#13;<br> 極速：170km/h&#13;<br> 平均耗油：16.7L/100km&#13;<br> 新車售價：$468,000&#13;<br> 車輛提供：越野路華香港（27132383）&#13;<br> &#13;<br> <b> 記者試後簡評</b> &#13;<br> 優點：向來Off-road表現超卓之餘，全新改良底盤結構令On-road操控性媲美轎車，兼且重有一份寧靜度。&#13;<br> &#13;<br> 缺點：造型除改換上車頭新組合及四輪18吋合金胎軨外，基本上跟舊有型號相若，難以突出新車個性。</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>寶馬X54.4iA  &#13;<br> 引擎：4398ccV8DOHC&#13;<br> 馬力：286ps/5400rpm&#13;<br> 扭力：44.9kgm/3600rpm&#13;<br> 尺碼：4667×1872×1707mm&#13;<br> 軸距：2820mm&#13;<br> 車重：2095kg&#13;<br> 新車售價：$710,000&#13;<br> 查詢：寶馬汽車（27145271）&#13;<br> 短評：賣相時尚富RV剛陽味，有出眾On-road嘅操控性，引擎表現超卓，非一般四驅越野車個性。</fontstyle></spanclass></fontstyle></spanclass></p><p><spanclass><fontstyle>平治ML500  &#13;<br> 引擎：4966ccV8DOHC&#13;<br> 馬力：292ps/5600rpm&#13;<br> 扭力：44.9kgm/2700-4250rpm&#13;<br> 尺碼：4638×1840×1820mm&#13;<br> 軸距：2820mm&#13;<br> 車重：2210kg&#13;<br> 新車售價：$642,000&#13;<br> 查詢：仁孚行（28957288）&#13;<br> 短評：名牌效應顯著，屬CityRV嘅表表者之一，車廂陳設媲美高級轎車。</fontstyle></spanclass></p></body></html>