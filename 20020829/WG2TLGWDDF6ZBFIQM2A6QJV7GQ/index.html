<html><header><meta charset="utf-8"><title>極速傳輸「數碼影像儲存器」</title></header><body><h1>極速傳輸「數碼影像儲存器」</h1><p>數碼相機解像度愈出愈大，一般記憶卡數百MB嘅容量真係愈嚟愈唔見使！呢個情況喺出外旅遊時至為嚴重，如果你都遇到相類似情況，咁一部高容量嘅「數碼影像儲存器」，可能會幫到你手。&#13;<br>呢部最新嘅SuperDigiBin「數碼影像儲存器」，容量高達20GB，機身內置有一個CF卡閱讀器，影完嘅靚相可以直接儲存在內置Notebook型嘅HardDisk內；其他諸如SM、MMC、SD及MS記憶卡，都可透過一個特製CF卡轉接器（需另購買）傳相，非常富彈性。&#13;<br>至於此機最強賣點，都可算是傳送資料速度，基本128MB及256MBCF卡在資料全滿的情況下，傳相時間只需約1-3分鐘；須知以往舊式的機種，閒閒哋都要5-10分鐘呢！此外，機身還預留有USB插口，所以儲存在SuperDigiBin的相片之資料，可以透過跟機的USB接線直過電腦，真係非常方便。&#13;<br>&#13;<br>記者、攝影：朱崇德</p><p><b> 數碼相機世界</b> &#13;<br> 地址：旺角山東街47-51號星際城市2樓222號舖&#13;<br> 電話：27810513</p><p><b> Profile</b> &#13;<br> 硬碟　2.5"IDE硬碟（20GB）&#13;<br> 介面　USB1.1&#13;<br> 傳送速度　16Mbps（從記憶卡到硬碟）&#13;<br> 　　　　　10Mbps（從硬碟到記憶卡）&#13;<br> 　　　　　12Mbps（從硬碟到電腦）&#13;<br> 電源　7.2V內置電池&#13;<br> 備用時間　140分鐘&#13;<br> 尺寸　5.59"（長）×3.38"（闊）×1.29"（高）&#13;<br> 重量　10.76安士</p></body></html>