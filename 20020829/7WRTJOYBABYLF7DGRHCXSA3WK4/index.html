<html><header><meta charset="utf-8"><title>　　有味短訊核突當有趣 - 李八方</title></header><body><h1>　　有味短訊核突當有趣 - 李八方</h1><p>家陣愈來愈流行用電話send短訊，一個專講性愛嘅網站睇中咗呢個市場，同CSL合作搞咗個短訊遊戲「眾裡尋他」，測試玩家嘅相配指數，然後撮合啱key嘅單身男女。&#13;<br> 遊戲好簡單，就係問一啲可以話好幽默，又可以話好核突嘅問題，例如：你喜歡女仔穿的內褲是：性感？T-back？舒服棉質？束褲？又或者：約會中，他?她的牙縫裏有菜，你會：提醒對方？不出聲？來個長吻，吻掉菜渣？&#13;<br> 相同答案最多嘅參加者，相配指數就最高，經互相介紹後可以用短訊傳情喎。&#13;<br> 八方真係好好奇，會唔會有男女真係啱key到肯吻掉對方嘴裏嘅菜渣！&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>