<html><header><meta charset="utf-8"><title>至愛T恤波鞋牛仔褲<br>宣萱怕露臍裝凸出肚腩仔</title></header><body><h1>至愛T恤波鞋牛仔褲<br>宣萱怕露臍裝凸出肚腩仔</h1><p>無綫花旦宣萱對衣着一向只求自然，但仍有一定忌諱，就是暗藏的小肚腩。今次宣萱為本報示範以黑白為主的新裝，是conceptstore「ZtampZ」的簡潔服飾，正好符合宣萱的要求。</p><p>無綫當家花旦宣萱（Jessica）一向予人硬朗及性格鮮明的印象，穿衣之道亦以自然為原則。Jessica說：「我以前會用較多錢去買靚衫，但係𠵱家比較捨得使錢布置家居。」而Jessica日常最愛穿的便是T恤、波鞋、牛仔褲，十足美國style。今次Jessica為本報示範新店「ZtampZ」的服裝，俱是設計簡約的新晉品牌，正切合伊人的要求。<br> &#13;<br> <spanclass>擁20條牛仔褲 &#13;<br> Jessica說：「着牛仔褲可以着得好有型同實用，而且唔使顧忌咁多，返工拍戲時要着戲服，又有好多機會為雜誌影相着靚衫，咁樣已經滿足到我。所以平日着casual衫就最方便，屋企衣櫃最多嘅就係牛仔褲，有成十幾二十條。」&#13;<br> 談到穿衣之道，Jessica說：「着衫最重要係識得收埋自己嘅缺點同突出優點，重要喺適當場合着適當嘅衫。」<br> &#13;<br> <spanclass>美腿全靠爸爸 &#13;<br> Jessica更自爆有個小肚腩，她說：「我最忌就係着露臍裝，因為唔想凸出個肚腩仔，不過我最滿意自己雙腳，因為比較瘦長。細細個嘅時候，爸爸一見到我屈起對腳坐就會鬧我，話咁樣對腳會生得唔靚，𠵱家諗起都要多謝爸爸。」Jessica今個月將會前往日本拍攝一輯廣告，她說：「去到日本除咗工作之外，重會小休一陣同埋順道shopping。」&#13;<br> 採訪：JessicaNgan&#13;<br> 攝影：MatthewLam&#13;<br> 化妝：JennyTziong&#13;<br> 髮型：TavinLiufromHip&#13;<br> 場地：ZtampZ</spanclass></spanclass></p></body></html>