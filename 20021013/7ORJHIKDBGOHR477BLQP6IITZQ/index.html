<html><header><meta charset="utf-8"><title>唔去戲院等碟到<br>3區《蜘蛛俠》靚聲靚畫登場</title></header><body><h1>唔去戲院等碟到<br>3區《蜘蛛俠》靚聲靚畫登場</h1><p>《蜘蛛俠》原定3區DVD今個月14號見街，估唔到上個星期底竟突然殺抵碟場！特多附加功能、Bonus片段同全中文介面都係呢張碟嘅強項。&#13;<br>&#13;<br>記者、攝影：朱崇德</p><p><spanclass><fontstyle>BoxSet送蜘蛛俠首度登場漫畫復刻版  &#13;<br> 為哥倫比亞三星影視帶來8億美元收益，又是02年全球最高票房紀錄的《蜘蛛俠》，特別推出了「蜘蛛俠3區限量版禮盒裝」，雙碟內容和普通版完全一樣，但BoxSet大送《AMAZINGFANTASYSPIDERMAN》第15期（1962年）復刻版，此期蜘蛛俠首度在漫畫登場，份外有紀念價值。其他禮品包括電影菲林格和珍藏版畫，全亞洲限量發行2.5萬套，有註明編號的出世紙，兼已經全部派街，一賣晒就等於斷貨！</fontstyle></spanclass></p><p><b> 壁球教練黃先生</b> &#13;<br> 「知道《蜘蛛俠》好戲，所以特登戲院上畫時忍住唔睇！等到𠵱家出DVD喇，先用屋企套二十幾萬影院組合，睇真啲、試真啲套戲嘅靚聲靚畫！」</p><p><b> 《Spiderman》漫畫迷黃先生</b> &#13;<br> 「迷上《蜘蛛俠》都有7、8年時間，覺得呢套《蜘蛛俠》電影特技拍得好、全套戲冇冷場係佢嘅優點，不過綠魔改咗造型同蜘蛛俠改用自身噴出蜘蛛絲，就唔係咁妥當，但都只係小問題，縱觀全劇有八成原著神髓，戲迷必睇！」</p><p><spanclass><fontstyle>睇《蜘蛛俠》專業推介  &#13;<br> <b> 1區3區質素相同&#13;<br> 哥倫比亞三星亞洲地區總監馬天明</b> &#13;<br> 「今次3區版於香港及台灣搶先推出，比美國的1區版還要快一大截，《蜘蛛俠》是我們首隻有全中文介面選擇的DVD，1區同3區母辦都在美國製造，聲畫質素完全一樣，絕大部份Bonus片段都配以中文字幕，睇落份外有親切感。」&#13;<br> &#13;<br> <b> 經典場面推介：</b> &#13;<br> 蜘蛛俠初得異能時，一時私心放走了搶劫匪，後來賊人竟殺了自己的叔父。將蜘蛛俠描繪成不是完美的人，令人感到他更有血有肉！</fontstyle></spanclass></p><p><b> Disc1小秘技大公開&#13;<br> 年代影視GeneralManager姜智偉</b> &#13;<br> 「自己係標準《Spiderman》迷，講啲隻碟嘅小秘技你知，Disc1主目錄，按「上」及「Play」就會進入了QuickNavigator選單，全碟所有選項功能及影片選擇一覽無遺。」&#13;<br> &#13;<br> <b> 經典場面推介：</b> &#13;<br> 在紐約市飛簷走壁效果，從未能如此真實重現人前，不過因911而Cut咗嘅世貿一段，今次都係欠奉。&#13;<br> &#13;<br> <b> 重點推介：</b> &#13;<br> 看電影時到特定場景，會有蜘蛛俠標記，按Enter或Play，會馬上開啟隱藏片段，互動味十足！</p><p><spanclass><fontstyle>Bonus片段　優先曝光  &#13;<br> <b> 原作者StanLee談蜘蛛俠</b> &#13;<br> Bonus片段最正係Disc2嘅「Spider-mantheMythologyofthe21Century」，請來原作者StanLee及多位曾畫此書的漫畫家現身說法，由1962年第一集創刊講到21世紀嘅轉變！想知各人心目中最成功嘅奸角是誰？咁你就一定要睇喇！有齊中文字幕。&#13;<br> &#13;<br> <b> 赤膊排骨蜘蛛俠</b> &#13;<br> 重記唔記得蜘蛛俠在雨中英雄救美一段！Disc2的「ScreenTests」內收藏有這一幕的試鏡片段，當時男主角是排骨Look，重要赤膊上陣，真係好搞笑！&#13;<br> &#13;<br> <spanclass><fontstyle>本周最新DVD  </fontstyle></spanclass></fontstyle></spanclass></p><p><b> 讀者優惠：有嘢送</b> &#13;<br> 凡持本版報道到DVSHOP購買《蜘蛛俠》DVD，可獲贈套裝禮物一份，包括DVD碟袋、襟針、明信片×4及原裝電影海報。&#13;<br> 地址：深水埗福榮街107號舖&#13;<br> 電話：21949100</p></body></html>