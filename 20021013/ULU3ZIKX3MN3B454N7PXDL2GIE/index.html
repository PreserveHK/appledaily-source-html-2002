<html><header><meta charset="utf-8"><title>同行波友　嚇至痛哭<br>學童衝四線公路執波輾斃</title></header><body><h1>同行波友　嚇至痛哭<br>學童衝四線公路執波輾斃</h1><p>【本報訊】一名熱愛足球的中二男生，昨午放假返回葵涌的學校球場與同學踢波，為了拾回一腳踢出馬路的足球，他捨行人天橋不用，冒險橫越車來車往的葵涌道，豈料跨越路中石壆跳落快線時，被一輛運英泥的重型貨車撞倒捲入車底，輾爆頭顱慘死，四名與他分頭「執波」的波友，被嚇至失聲痛哭。　記者：江寶龍、陳日海、黃冠笙</p><p>死者陳浩賢（十三歲），為葵涌荔景天主教中學二年級學生，事後其父母趕抵醫院驚聞耗噩悲痛不已，自責未有嚴加管教兒子。據任職專線小巴站長的陳父透露，兒子讀小學時已愛踢足球，初只在住所附近球場踢波，升中後放假都返學校踢波，家人擔心他出意外，曾多次勸他放假可在住所附近球場踢波，不要返學校球場，但他駁嘴道：「得啦，我咁大個仔，識照顧自己啦！」並常背着家人返學校踢波。<br> &#13;<br> <spanclass>父親傷心自責 &#13;<br> 陳父說至此時傷心流淚，並有感而發道：「做人父母好艱難，關心佢哋（兒子），佢當你管教嚴，其實乜嘢都係為佢哋好啫。」他又埋怨姓朱，四十九歲的肇事司機：「我以前做運輸，有乜理由見人衝出停唔到呀，使唔使開咁快呀！」&#13;<br> 現場為葵涌道荔景天主教中學對開，該處九龍及新界方向各有兩條行車線，中間有一米高石壆分隔，距現場三十米外有一條行人天橋，而學校的球場鄰近行人路及馬路，球場四周建有高約十呎圍板，因圍板不算高，間中可見有足球從球場踢出馬路。&#13;<br> 事後有途人在行人天橋底找獲該個踢失的足球，懷疑它被人踢出馬路後彈跳至該處，但陳童以為足球彈跌至對面馬路的公園仔，疑心急將球拾回衝越馬路出事。<br> &#13;<br> <spanclass>四波友分頭找 &#13;<br> 陳浩賢與父母及一姊（十五歲）同住葵俊苑葵昌閣，其姊與他同讀一學校，據陳父說：「個仔幾乖，上學期考第十一、二名，佢噚日唔使返學，知佢出街玩，但唔知佢返學校踢波。」&#13;<br> 昨午三時四十分，消息稱，陳童與五名波友同學在學校球場踢波，有人一腳將球踢越球場圍板，陳童與四名波友走出球場已不見足球蹤影，遂分頭在附近找尋，其間陳突奔越九龍方向兩條行車線，跨越路中石壆落新界線快線疑往對面公園找尋時，遭一輛剛由慢線轉入快線，擬駛上行車天橋的運載英泥重型貨車車架撞倒，陳童被捲入車底遭車輪輾過，司機察覺出事於五十米外將車煞停及報警，陳童送院證實不治。</spanclass></spanclass></p></body></html>