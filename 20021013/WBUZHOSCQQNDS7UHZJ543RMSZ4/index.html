<html><header><meta charset="utf-8"><title>2區特別版《天空之城》炒上近$2,000</title></header><body><h1>2區特別版《天空之城》炒上近$2,000</h1><p>日版《天空之城》今個星期到貨！因來貨少價錢都幾貴，尤以有Figure送嘅特別版，旺角一度炒上近二千價位，不過有人用$1,280喺深水埗執到平貨！據該店店主表示，今次連日本都冇乜貨，雖然𠵱家都用同樣價錢接受預訂，不過下批貨都係得十零盒，再返貨機會好微！&#13;<br>如果大家唔係鍾情Figure，可以考慮三百零蚊嘅普通版，據聞港版3區應該本月底到貨，喜歡有中文配音及字幕人士要留意。&#13;<br>&#13;<br>文、攝：硬碟</p><p><spanclass><fontstyle>《DEMONSTRATIONDVD#4》再度返新貨  &#13;<br> 前排又斷市嘅試機天碟《DEMONSTRATIONDVD#4》，今個星期又有貨返，今次重連埋隻《#5》一齊到！現時豐Ｘ、百老Ｘ同水貨AV舖Sales都係用佢嚟做dts嘅試機天碟，可想而知佢嘅聲、畫質素有幾掂！《#4》首推正歌有Eagles:《HotelCalifornia》等，《#5》精采電影片段則有《帝國驕雄》、《迷失世界》等，$98隻碟有咁高聲畫享受，邊度搵呀？&#13;<br> &#13;<br> 售賣點：DVShop&#13;<br> 地址：深水埗福榮街107號地下&#13;<br> 電話：21949100</fontstyle></spanclass></p><p><spanclass><fontstyle>披頭四最新1區黑白純MTV  &#13;<br> 今期有隻勁正音樂介紹，呢隻1區《THEBEATLES“AHARDDAY’SNIGHT”》剛落場，雖然全部黑白片，不過都係披頭四真人真聲片段，畫質超清超靚，份外值得珍藏。&#13;<br> 收錄經典名歌包括有《AHardDay'sNight》、《AllMyLoving》及《TellMeWhy》等，最正係唔似以前出過嗰隻演唱會版咁，咁多樂迷We嘩鬼叫，全部純MTV，可以等你完全靜心欣賞。</fontstyle></spanclass></p></body></html>