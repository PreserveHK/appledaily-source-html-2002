<html><header><meta charset="utf-8"><title>新車速報：<br>豐田Noah實用多變八人MPV車</title></header><body><h1>新車速報：<br>豐田Noah實用多變八人MPV車</h1><p>繼姐妹車嘅Voxy率先抵港後，東瀛本土版嘅新款Noah（即港版Townace），亦經已正式登陸香港喇！新車無論造型、車廂鋪排、設備同操控均較舊款有大改進，若你正想擁有一部大型家庭MPV車的話，呢部八座位嘅Noah絕對係一個不錯嘅選擇嚟㗎！	&#13;<br>&#13;<br>記者：陳偉林　&#13;<br>攝影：陳偉強　&#13;<br>ImageGirl：Monique</p><p><spanclass><fontstyle>全新造型個性盡現  &#13;<br> 舊有Noah圓渾嘅造型，欠缺一點個性，反之新車硬朗嘅線條，卻透現有一分獨特美；一體式大燈匹配橫柵式鬼面罩設計，望落炯炯有神之餘，全新底盤結構，重帶來低地台嘅上落方便，以及低重心設計嘅穩定感㖭！</fontstyle></spanclass></p><p><spanclass><fontstyle>新車懸掛引擎配搭恰當  &#13;<br> 新款Noah用上一台2.0公升直4DOHC嘅D-4引擎，雖然性能表現唔算突出，但14.2km/L嘅低耗油量，仍教人留有深刻印象。引擎運轉寧靜，一套4前速自動波轉檔亦見順滑利落；而最吸引嘅地方莫如行車靠穩嘅循迹性，令置身其中嘅乘客，倍見有安全感呢！</fontstyle></spanclass></p><p><spanclass><fontstyle>座椅多變設備齊  &#13;<br> 車廂三排八座位組合，除中、前排有Walk-through嘅方便外，車身左右雙趟門配搭，亦帶給後排乘客有上落自如嘅好處；然而，最吸引嘅地方莫如後排可左右收摺，以騰出更大嘅載物空間外，三排座椅相互配搭，重可以平放成卧鋪，好啱郊遊休息之用㗎！除四門電窗、門邊電鏡及中央門鎖外，原廠冷氣及音響亦一應俱全，而車廂前後更附有獨立送風同照明裝置，當然唔少得重有雙安全氣袋組合啦！</fontstyle></spanclass></p><p><spanclass><fontstyle>豐田Noah規格  &#13;<br> 引擎：	1998cc直4DOHC&#13;<br> 馬力：	152ps/6000rpm&#13;<br> 扭力：	20.4kgm/4000rpm&#13;<br> 傳動：	4前速自動波，前輪驅動&#13;<br> 懸掛：	（前）柱式獨立（後）扭力連桿&#13;<br> 制動：	（前）透氣碟（後）碟式（ABS）&#13;<br> 輪胎：	195/65R15YokohamaS221&#13;<br> 尺碼：	4560×1695×1850mm&#13;<br> 軸距：	2825mm&#13;<br> 車重：	1480kg&#13;<br> 平均耗油：	14.2km/L&#13;<br> 新車售價：	$199,000&#13;<br> 車輛提供：	富利堡汽車（28776700）</fontstyle></spanclass></p><p><spanclass><fontstyle>記者試後簡評  &#13;<br> <spanclass><fontstyle>優　點  &#13;<br> 外形：賣相不落俗套富時尚感，Van仔味道大減。&#13;<br> 車廂：三排八座位空間闊落多變，好有一分實用感。&#13;<br> 設備：有獨立頭枕及前排中央手枕外，重有三排獨立冷氣送風及照明裝置。&#13;<br> 操控：低重心設計車架，帶來不錯嘅穩定力及循迹性。&#13;<br> &#13;<br> <spanclass><fontstyle>缺　點  &#13;<br> 1.新車只屬車系當中嘅入門版，豪華設備欠奉。&#13;<br> 2.兩驅版不及四驅型號嘅操控性，重有電子軟硬避震亦未有機會一試。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>原廠升級包裝有瞄頭  &#13;<br> <spanclass><fontstyle>NoahSportyPackage  &#13;<br> 想響平實中加點活力感的話，呢套豐田原廠包圍配件，絕對切合到你嘅需要；全車大包圍、鬼面罩、兩邊裙腳同尾定翼，重可以加配Racing尾喉、霧燈同跑車合金軨㖭！&#13;<br> &#13;<br> <spanclass><fontstyle>NoahWildSportsPackage  &#13;<br> 若想擁有一個富野性嘅造型，相信呢套配件會啱你心意；電鍍鬼面罩、尾門把手、尾燈護框，重有門邊鏡同油箱蓋嘅裝飾，都可謂有型又夠In㗎！</fontstyle></spanclass></fontstyle></spanclass></fontstyle></spanclass></p></body></html>