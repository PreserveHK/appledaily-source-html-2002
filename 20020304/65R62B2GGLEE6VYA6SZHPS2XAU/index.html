<html><header><meta charset="utf-8"><title>KypceraDC袋裝數碼相機好型細</title></header><body><h1>KypceraDC袋裝數碼相機好型細</h1><p>袋裝數碼相機CCD像素愈來愈高，Kypcera呢部FinecamS4號稱係全球最輕嘅400萬像素(有效像素322萬)數碼相機，機身體積91×31.5×57mm、重量約175g。相片有2,272×1,704/1,280×960解像度，用JPEG格式儲存於MMC之內。鏡頭方面有3倍光學變焦，機仔細細有咁嘅功能算係咁，不過微攝就差啲，最近有效距離得12cm，唔啱我呢類電腦記者用。售價98,000日圓，約港幣$5,880。另一部FinecamS3x同S4大同小異，只係換咗粒300萬像素CCD，機身亦大少少，闊咗4mm同高咗2mm，因而比S4重15克，售價88,000日圓，約港幣$5,280。&#13;<br>&#13;<br>文：馬哥</p></body></html>