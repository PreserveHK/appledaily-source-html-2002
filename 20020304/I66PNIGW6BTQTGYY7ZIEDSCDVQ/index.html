<html><header><meta charset="utf-8"><title>　　阿松爆料嚇壞議員 - 李八方</title></header><body><h1>　　阿松爆料嚇壞議員 - 李八方</h1><p>阿松呢位新財爺，一上任就已經好多新作風，但八方點都估唔到，阿松今年連預算案放料都玩新作風，八方聽聞議員同一班商界人士就唔係咁欣賞。&#13;<br> 話說星期六《文匯報》頭版圖文並茂披露今年預算案內容，連以往煲呔當係「寶」咁收埋到最後一刻先公布嘅預算案顏色都講埋，原本放風冇乜所謂，但八方不約而同收到立會及商界老友來電，話睇到眼都凸埋，因為預算案涉及唔少敏感資料，有好多涉及政府新收支決定同財政政策，喺祖國就肯定係國家機密。以往煲呔時代在公布前，所有官員一律封口，大家都只係估估吓，結果有中有唔中，重係唔中多，今次竟然係好似攞正牌爆料咁，難怪商界老友話真係時代唔同，要將喺祖國做事嗰一套方式回流香港！&#13;<br> 八方記得早排聽聞煲呔為保行會議程唔好被記者貼中，不惜改埋議程，唔知煲呔見到有人咁爆料法，又敢唔敢走去舊辦公室度徹查爆料人呢？&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>