<html><header><meta charset="utf-8"><title>蘋果基金歡迎申請撥款</title></header><body><h1>蘋果基金歡迎申請撥款</h1><p>讀者捐錢畀蘋果基金，除咗抱住一份惻隱之心幫吓啲苦主，亦希望我哋能夠將啲善款用得其所，透過撥款資助一啲有意義嘅社會服務計劃，直接幫助社會上貧乏嘅一群，令更多有需要嘅人受惠。</p><p><spanclass>共收20份申請 &#13;<br> 蘋果基金愛心基金委員會最快會喺呢個月底開會，審批第一季提交申請資助嘅服務計劃，今季我哋收到二十份申請，基金幹事現正密鑼緊鼓做緊跟進工作，待開會後我哋會喺下個月內以書面通知各申請單位，至於成功攞到撥款嘅計劃，我哋一定會第一時間通知各位，好令新服務快啲走入社群，服務人群。&#13;<br> 今次未及提交申請撥款嘅機構，可別忘了我哋一年四季接受申請嘅「約會」，下次開會喺六月，記得喺五月就要準備好計劃書寄嚟，第三季同第四季嘅開會時間喺九月同十二月。&#13;<br> 我哋唔怕申請書愈嚟愈多，最多咪多啲嚟密啲手，尤其喺𠵱家咁嘅經濟環境，我哋基金對社會有一份承擔。只要你哋有切合社會急速轉變需要嘅好計劃，亦即係睇到啲人好有需要，但又冇其他資源可以幫到佢哋，可以搵我哋傾傾，等我哋共同為社會美好明天出一分力。</spanclass></p><p><spanclass>蘋果慈善基金捐款方法 &#13;<br> 1）到恒生銀行（包括地鐵站分行）填妥蘋果基金專用入數紙&#13;<br> 2）直接存款入香港滙豐銀行帳號：580-198836-001&#13;<br> 3）劃線支票抬頭請寫「蘋果日報慈善基金」&#13;<br> 4）透過美國運通卡、萬事達卡、Visa卡扣數（須填妥捐款表格）&#13;<br> ＊捐款人連同入帳收據（捐款方法二），或支票（捐款方法三）及個人資料寄回：九龍將軍澳工業邨西駿盈街八號「蘋果日報慈善基金」電話：29908688&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>