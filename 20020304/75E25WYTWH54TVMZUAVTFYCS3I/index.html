<html><header><meta charset="utf-8"><title>勁Game搶先睇：<br>扮特種部隊打恐怖分子GlobalOperations</title></header><body><h1>勁Game搶先睇：<br>扮特種部隊打恐怖分子GlobalOperations</h1><p>數00到01年最受歡迎遊戲，好多玩家都會話係《CounterStrike》，可想而知佢幾咁受歡迎。其實隻Game之所以咁Hit，不外乎成功糅合戰略射擊和節奏明快的遊戲進程。不過時移世易，《CounterStrike》嘅熱潮經已日漸減退，取而代之嘅將會係《GlobalOperations》！&#13;<br>&#13;<br>文：方樂鵬&#13;<br>&#13;<br>GlobalOperations&#13;<br>發行：Crave/ElectronicArts&#13;<br>開發：BarkingDog&#13;<br>預定發售日期：&#13;<br>2002年3月19日&#13;<br>約$300</p><p><spanclass><fontstyle>南中國海攔截印尼非法軍事組織  &#13;<br> 《GlobalOperations》被稱為《CounterStrike》的專業版，遊戲最吸引玩家嘅地方，係集合咗全球所有反恐怖特種部隊和恐怖分子組織，在不同的地域和任務中，讓你扮演正邪兩方人馬對戰。好似喺南中國海一次行動入面，澳洲特種部隊SASR奉命攔截企圖攻擊油船嘅印尼非法軍事組織。假如你進入黎巴嫩版圖，則有機會扮演北約維和部隊，拯救被困於墜毀直升機內的美國大使，比起一般戰略射擊Game，明顯更多變化。</fontstyle></spanclass></p><p><spanclass><fontstyle>兩分鐘重生  &#13;<br> 上網對戰已成為現今Gamer指定動作，不過未必人人都有咁多時間玩。只求快靚正嘅玩家，往往因為死咗要等一輪先可以再開Game而搞到好無癮，但又有人覺得不停Respawn非常失真。要兩全其美，《GlobalOperations》加入兩分鐘重生的DownTime選項。當玩家中槍死亡，只要等兩分鐘便可重新進入遊戲，自問玩Game時間有限嘅玩家，揀呢啲Server嚟玩就最啱啦！&#13;<br> &#13;<br> <spanclass><fontstyle>大把崗位任你揀  &#13;<br> 遊戲中玩家所扮演的特種部隊成員，將可擔任不同的工作，包括偵察、狙擊、火力支援、爆破和軍醫。基於技能上的分別，每款角色必須選用最合適的武器，方可發揮最強大嘅作用。例如火力支援走去執起支狙擊步槍嚟玩，準繩度肯定大打折扣。不過為咗令大家可以更全面體驗遊戲嘅樂趣，開發人員表明每次任務結束之後，你都可以重新設定角色的技能，揀錯職業都唔使驚。</fontstyle></spanclass></fontstyle></spanclass></p><p><spanclass><fontstyle>登場武器介紹  </fontstyle></spanclass></p></body></html>