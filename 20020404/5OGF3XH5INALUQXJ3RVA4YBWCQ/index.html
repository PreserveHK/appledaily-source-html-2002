<html><header><meta charset="utf-8"><title>為千萬身價拉鋸<br>阿倫環球23載賓主情決裂</title></header><body><h1>為千萬身價拉鋸<br>阿倫環球23載賓主情決裂</h1><p>譚詠麟七九年在環球唱片前身寶麗金推出首張個人大碟，迄今二十三年。阿倫於年中約滿，但他因不滿公司宣傳少，加上叫價千萬，雙方拉鋸三個月尚未達成共識，賓主關係面臨決裂。</p><p>譚詠麟七九年在寶麗金（環球前身）推出首張個人大碟《反斗星》，迄今二十三年從未轉過其他唱片公司，其中他與鄭中基之父、該公司高層鄭東漢一直被視為最佳拍檔，但隨着鄭東漢將蟬過別枝，阿倫亦於今年中約滿環球，但阿倫就續約問題與環球已拉鋸了三個月，惜雙方未能達成共識。<br> &#13;<br> <spanclass>投訴宣傳不足 &#13;<br> 阿倫今次與環球傾約，據悉他投訴公司對其唱片宣傳不足，而另一個使雙方談不攏的難題，則是阿倫企硬千萬身價，但環球又拒絕讓步，故雙方的關係陷入僵局。&#13;<br> 昨日環球總裁陳少寶被問到有關阿倫的續約問題時，陳少寶在電話中說：「我哋係同阿倫傾緊約，但傾得好辛苦。阿倫對公司係有啲微言，佢覺得公司係咪應該加強佢嘅唱片宣傳呢，咁銀紙都係另一個問題嘅。」<br> &#13;<br> <spanclass>身價斟洽多次 &#13;<br> 對於有傳阿倫企硬千萬身價，陳少寶則回應道：「我哋傾過幾次啦，阿倫嘅要求都好公道，但𠵱家呢個市道好難簽巨星，公司都好有壓力，唱片公司同歌手諗嘅嘢係會有距離嘅，但阿倫係環球象徵，我哋好想佢留低。」&#13;<br> 問到現時阿倫與環球的關係是否面臨決裂，陳少寶便說：「冇決裂呀，有困難啫。」而阿倫因身在美國，故暫時未能取得聯絡。&#13;<br> 採訪：朱芷瑩</spanclass></spanclass></p></body></html>