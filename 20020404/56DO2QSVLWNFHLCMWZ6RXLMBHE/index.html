<html><header><meta charset="utf-8"><title>22歲少女東門開Boutique7萬蚊做老闆</title></header><body><h1>22歲少女東門開Boutique7萬蚊做老闆</h1><p>香港經濟不景，有工作經驗的都唔易搵工，何況初出茅廬的年輕人！有統計顯示，本港十五至二十四歲的青少年，失業率超過百分之十。這群初生之犢又無一技之長，就算想開舖，談何容易，又要捱貴租，又要冒風險。香港既然無出路，返深圳或可闖一闖，好像Kitty，二十出頭，憑着自己對時裝的熱愛和一股幹勁，開舖做老闆，成為深圳「Wet」妹的偶像。&#13;<br>&#13;<br>記者：馮淑玲　攝影：伍慶泉</p><p><b> 致勝之道</b> &#13;<br> <spanclass><fontstyle>1.幫客襯衫幾十元生意變幾百  &#13;<br> 時裝店叫「蘭桂坊」，位於東門寶華樓地下室，紅彤彤的店面，在商場內尤其顯眼，一踏進店內，滿店是客，看到老闆娘Kitty一身Punk裝，在客人間轉來轉去，不時以沙啞聲音說：&#13;<br> 「靚女，好耐冇見，嚟咗好多新貨，慢慢睇。」&#13;<br> 「綠色好襯你啊，加條皮帶重好睇！可以襯埋條手鐲同個袋，𠵱家香港好興！」&#13;<br> 「計平啲畀你嘞，一百蚊，見你係熟客咋，其他人就唔得㗎！」&#13;<br> 短短個半小時，Kitty已做了近千元生意，客人買的不止是衫，還有手袋、皮鞋、皮帶及手鐲，配成一套，更有客落訂要做裙。「我同其他舖頭不同，我會幫客襯衫、襯形象，同埋設計做衫。因為我成日返香港，有少少時裝觸覺，知道興啲乜，又識襯衫，啲客知我幫到佢哋，咪好開心囉，一次過會買成Set嘢，使幾十變成使幾百。」</fontstyle></spanclass></p><p><spanclass><fontstyle>2.人冇我有引入香港潮流  &#13;<br> 兩年前，Kitty到寶華樓搵舖，發覺商場人流疏，但抱着「博一博」的心態，決定在這裏開店。&#13;<br> 「呢間商場乜都唔包，要自己申請營業牌，同報稅，都幾麻煩。&#13;<br> 「初初開舖都幾驚蝕，又唔識攞貨，惟有硬着頭皮亂撞亂碰，以自己嘅喜好去揀貨，當時香港好興波波、星星同橫間嘅圖案，但深圳就好少人着。不過，我仍揀晒呢啲衫，點知第一日開舖幾乎全部賣晒，第二日重要再攞貨，好開心，一直只係諗住唔好蝕錢，點知唔蝕之餘重咁成功，我覺得全靠運氣。」</fontstyle></spanclass></p><p><spanclass><fontstyle>3.花點心思行貨再加工  &#13;<br> 做生意不可只靠運氣，打響頭炮後，Kitty開始鑽研生意之道，做別人沒有的。「在深圳攞貨都幾難，間間舖都去東莞批發市場攞，搞到通街都係嗰啲貨，所以我會自己設計啲特色嘢加喺啲貨度，深圳就好少呢類舖。」&#13;<br> 她拿着一隻釘有藍色珠片蝴蝶的鞋說：「好似呢隻鞋，我前幾日入貨，賣剩幾對，想清埋佢，就自己釘隻蝴蝶上去，今日就賣咗幾對。店裏面嘅貨，大部分都有我嘅設計，Idea係睇書、睇電視或去旅行得嚟。」</fontstyle></spanclass></p><p><spanclass><fontstyle>4.做生招牌當我偶像跟住着  &#13;<br> Kitty經常在店內穿着自己的設計，作為樣辦向客人推銷。「啲客覺得你老闆娘着得有Taste，會追隨你，跟你咁着，當你好似偶像咁。」</fontstyle></spanclass></p><p><spanclass><fontstyle>5.留住熟客收平啲  &#13;<br> 來「蘭桂坊」光顧的九成是熟客，大部分是時下深圳的「Wet」妹，身上的打扮緊貼香港潮流。Kitty說：「深圳多人蒲，做Yeah衫、D衫就最啱。」&#13;<br> 阿Kit與朋友就在Kitty的店內，各花了超過三百元，買了T-恤、皮帶、手鐲和皮包，打算落D玩。&#13;<br> Kitty說：「我主要做熟客生意，有時會計平畀佢哋，若果熟客都計咁貴，佢哋會覺得你斬佢，下次就唔嚟幫襯。&#13;<br> 「深圳啲人𠵱家好肯使錢，靚妹仔讀緊書，個銀包都有幾千或幾百蚊，重勁過香港。」她有時入貨都好大膽，會像批發般入幾十件。「我唔怕磧住啲貨，事關幾日就賣晒，因為我夠眼光。」</fontstyle></spanclass></p><p><spanclass><fontstyle>興趣大過天  &#13;<br> <b> 從前買衫怕捱鬧　收埋消防喉箱</b> &#13;<br> Kitty好喜歡扮靚，讀書時省吃省用，也要儲錢買衫。「我細個超級貪靚，成日買靚衫，屋企人會鬧，所以買咗啲靚衫要收埋來着，好似我有時出街，先着得好正經，喺個袋就收埋啲靚衫，等去到個Friend屋企至換，又試過買咗啲靚衫，收埋喺屋企樓下嘅消防喉箱，等屋企無人至拎番去。」&#13;<br> 經常買衫扮靚好似好「敗家」，沒料到卻成為Kitty創業的本錢。「畢業後搵唔到嘢做，對時裝有興趣，咪開舖囉，但香港租貴，咪嚟深圳用家姐個名開間舖試吓，諗住為興趣，又唔使靠屋企人養，自己買衫又平啲，真係無諗過會咁成功。」Kitty本在大陸出生，童年時才來港生活，而她的家姐卻一直留在堔圳，所以這次Kitty便全靠家姐國內人的身分在大陸創業。</fontstyle></spanclass></p><p><b> 現在五點起牀　揀貨十小時</b> &#13;<br> 萬事起頭難，Kitty當初開舖亦非一帆風順，試過無申請營業牌照被罰；曾得失過熟客；又因工作太辛苦，想過放棄。&#13;<br> 「每朝五點起身，一個女仔跑到東莞攞貨，揀十個鐘衫，到晏晝五點，攰到死死吓，攞住幾大袋貨返舖頭開工。又試過揀衫嗰陣，俾架手推車撞跌，一個女仔喊都冇人理；又試過唔記得帶證，返嚟過唔到深圳二線關，又凍又餓，企喺關口度幾個鐘，等朋友來救我，真係好辛苦，嗰陣真係好想放棄。」&#13;<br> 但Kitty每次想到為興趣工作，又再撐下去，並希望有天能夢想成真，「到時個個都着我啲衫，我嘅分店遍布各個地方，好多人拎住我間舖個袋。」她已計劃開分店，現在正物色地點。</p><p><b> 做生意如着衫一定要有計劃</b> &#13;<br> Kitty只是二十出頭，談起生意經，頭頭是道，問她如何學做生意？她笑說：「我老竇係潮州人，潮州人識做生意嘛……其實是用腦，成日瞓唔着，就諗嘢，覺得做人要有計劃，好似我着衫咁，一星期要諗晒每天着乜嘢衫，一日唔諗，成個人會無晒信心，做人同着衫同一道理，要有計劃，要諗多啲，𠵱家好少人會諗咁多嘢。」</p><p><spanclass><fontstyle>「蘭桂坊」  &#13;<br> <b> 創業本錢</b> &#13;<br> 租金（約二百呎）　?16,500（連兩個月上期、1個月租金）&#13;<br> 人工（兩名夥計）　?1,800&#13;<br> 裝修　?12,000&#13;<br> 入貨　?8,000&#13;<br> 雜項　?3,000&#13;<br> 流動資金　?30,000&#13;<br> 其他（時裝雜誌）　?1,000&#13;<br> 總投資額　?72,300&#13;<br> &#13;<br> <b> 每月盈利</b> &#13;<br> 租金　?5,500&#13;<br> 人工　?2,000&#13;<br> 雜項　?800（水電、管理費）&#13;<br> 入貨　?8,000&#13;<br> 平均每月開支　?16,300&#13;<br> 平均每月營業額　?20,000&#13;<br> 平均每月盈利　?3,700</fontstyle></spanclass></p><p><b> 開業手冊</b> &#13;<br> 1.找到合適舖位，與業主簽訂租約，作為地址證明。&#13;<br> 2.到羅湖區工商分局（電話：5520397）申請營業牌照，約一周可取得。&#13;<br> 3.再申請稅務執照（包括國稅和地稅），約一周取得。&#13;<br> 4.到深圳火車站，坐大巴往東莞富民時裝城買貨，車程約個半鐘。&#13;<br> 5.揀定日子，時裝店開張。&#13;<br> （深圳市工商行政管理局網址：<ahref http:> http://www.szaic.gov.cn  ）</ahref></p><p><spanclass><fontstyle>聯絡我們  &#13;<br> 面對香港經濟不景，裁員不停，失業率持續上升，香港經濟步步轉型，人人北望。《北上創業》版訪問一些香港人在內地成功創業的例子，如閣下是其中一分子，又願意將你的經驗跟讀者分享，請聯絡我們。來信請寄將軍澳工業邨西駿盈街八號蘋果日報副刊《北上創業》版收或傳真：27420542。請附聯絡電話。</fontstyle></spanclass></p></body></html>