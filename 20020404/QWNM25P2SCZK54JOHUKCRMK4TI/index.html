<html><header><meta charset="utf-8"><title>新車速報：<br>買歐寶Zafira送VCD影音系統</title></header><body><h1>新車速報：<br>買歐寶Zafira送VCD影音系統</h1><p>家庭MPV市場方興未艾，除咗一眾日本出品備受用家追捧外，呢款來自德國品牌嘅歐寶Zafira亦有其可取嘅地方；唔單止可以同時乘坐七名成人外，佢重有前後獨立冷氣㖭。𠵱家重加埋一套價值萬多元嘅VCD影音系統，但車價照舊，又難怪會令人對其心動㗎！&#13;<br>記者、攝影：陳偉林</p><p><spanclass><fontstyle>循迹力強可靠有信心  &#13;<br> Zafira裝有一台1.8公升直4Ecotec引擎，雖然輸出唔算好突出，但就勝在低轉有高扭力輸出，加埋一套4前速自動波，重備有Sport模式選擇，每令人有動力充沛之感；而電子循迹裝置加埋ABS連EBD系統，行駛起來重予人有一分可靠感㗎！</fontstyle></spanclass></p><p><spanclass><fontstyle>賣相討好時尚又吸引  &#13;<br> 呢部歐寶Zafira用上兩廂式設計，加埋房車化嘅車門組合，賣相既討好又吸引之餘，佢重有齊標準化嘅車頂行李架、四輪合金胎軨連原廠霧燈配搭，絕對稱得上係分量十足㗎！</fontstyle></spanclass></p><p><spanclass><fontstyle>新加VCD系統享受出眾  &#13;<br> 呢部針對亞洲市場嘅Zafira七人MPV，三排七座位設計亦見闊落，兼且重有獨立送風裝置同照明系統，予人有愜意舒適感外，新加入嘅一套VCD影音系統連遙控裝置，重畀到你有如置身於家居嘅高質素享受㖭。</fontstyle></spanclass></p><p><spanclass><fontstyle>新增影音配搭冇加價  &#13;<br> 𠵱家中型MPV方興未艾，代理為咗吸引用家購買，不惜以原有車價（$159,000），加送一套約值萬四蚊VCD系統，睇落又真係幾有瞄頭喎！</fontstyle></spanclass></p><p><spanclass><fontstyle>歐寶Zafira1.8規格  &#13;<br> 引擎：	1796cc直4DOHC&#13;<br> 馬力：	125ps/5400rpm&#13;<br> 扭力：	17.3kgm/3400rpm&#13;<br> 傳動：	4前速自動波，前輪驅動&#13;<br> 懸掛：	（前）柱式獨立&#13;<br> 	（後）扭力連桿&#13;<br> 制動：	（前）透氣碟&#13;<br> 	（後）碟式（ABS）&#13;<br> 輪胎：	195/65R15	MichelinVivacy&#13;<br> 尺碼：	4315×1740×1675mm&#13;<br> 軸距：	2695mm&#13;<br> 車重：	1420kg&#13;<br> 新車售價：	$159,000&#13;<br> 車輛提供：	福方汽車29888080）</fontstyle></spanclass></p></body></html>