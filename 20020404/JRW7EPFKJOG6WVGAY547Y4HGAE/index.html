<html><header><meta charset="utf-8"><title>　　黃華麒重出江湖 - 李八方</title></header><body><h1>　　黃華麒重出江湖 - 李八方</h1><p>昨日，亞洲電視與新加坡新傳媒集團組成合資公司，一齊拍劇，頭炮係由袁詠儀、恬妞主演嘅《法內情2002》。八方都有去兩公司的簽約儀式，重見到久違了的《獅子山下》老臣子黃華麒（Franklin），原來佢𠵱家已經貴為新傳媒旗下新傳媒製作嘅總裁。&#13;<br> 剛過去嘅星期一，八方都有睇亞視重播《獅子山下》，感慨良多，而Franklin可以講係《獅子山下》的開荒牛，是第一批拍攝該劇的人。佢同八方講，《獅子山下》係講政府的政策、設施對一般市民的影響，講嘅係政府與市民兩方面的立場。&#13;<br> 自拍攝《獅子山下》後，Franklin過檔廉政公署的宣傳部，九四年時離開香港去咗澳洲生活，九七年前又到馬來西亞，加入當地最大收費電視Astro，直至金融風暴後返回澳洲，前年一月正式加入新傳媒。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>