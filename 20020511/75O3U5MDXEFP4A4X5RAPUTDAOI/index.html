<html><header><meta charset="utf-8"><title>　　特首女擁躉踩場 - 李八方</title></header><body><h1>　　特首女擁躉踩場 - 李八方</h1><p>阿董昨日出席婦女事務研討會開幕禮，上台對住五百幾位婦女演講，完畢時有位女士突然企起身大聲呼喝，阿董頓時手足無措，但在場工作人員反應好快，觀眾席燈光即刻由明轉暗。記者都未聽真個女人講乜，司儀已經截住話：「你封信我哋會幫你轉達啦！」之後就請阿董落台離場。記者聽到位女士叫喊時語氣好惡，以為佢實係叫「董建華下台」之類嘅口號，點知原來佢係嗌：「董特首，我支持你、欣賞你，有問題求助，重想同你合照……」&#13;<br> 阿董一定冇聽真位女士嘅說話，否則實撲落台同呢位支持者合照。至於位女士為乜咁擁董？佢即場向記者派發幾十頁嘅「新聞稿」，原來係唔滿意醫生話佢精神有問題。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>