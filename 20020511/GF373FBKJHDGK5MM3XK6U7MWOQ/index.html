<html><header><meta charset="utf-8"><title>打機樂園：<br>淡季出擊遺珠好Game逐個捉</title></header><body><h1>打機樂園：<br>淡季出擊遺珠好Game逐個捉</h1><p>正所謂「五窮六絕七翻身」，遊戲界亦不例外，一旦踏入五月淡季，想搵款撐得住的遊戲？未到六月尾都唔使旨意，學生哥就話要考試，打少兩鋪冇乜所謂，但係對於唔打機過唔到日辰的朋友來講，都咪話唔悶，如果你唔打《Winnning》，又冇打算斥巨資玩《FFXI》的話，咁就更加真空，但其實係咪真係冇Game玩呢？會唔會有Game係大家忽略咗嘅呢？不如今日就精選幾隻有料但又唔多受重視嘅介紹畀大家，等大家可以喺淡市之中都可以有的細藝。	&#13;<br>&#13;<br>文：藍顯傑</p><p><spanclass><fontstyle>絕体絕命都市有新鮮感  &#13;<br> irem再度活躍後的首個作品，雖然人物Polygon表現普普通通，但場景就十分之壯觀，很多大家想像不到的，都有放進遊戲之中，例如唔可以離開水源太遠的地方，如果唔係就有生命危險，令玩者好有代入感。此外，更要把收集回來的道具，組合成求生用品，後段還有像《METALGEAR》般避開殺手和匿藏的情節，總括而言是個十分有誠意的作品，唔鍾意一味打喪屍怪物的朋友，一定非常有新鮮感。&#13;<br> &#13;<br> 機種：PlayStation2&#13;<br> 製造商：irem&#13;<br> 遊戲類型：冒險動作&#13;<br> 售價：約390元&#13;<br> &#13;<br> (c)2002iremSOFTWAREENGINEERINGINC.</fontstyle></spanclass></p><p><spanclass><fontstyle>無聊名作劇場塗鴉王國RPG+育成  &#13;<br> 典型的RPG格局，但卻加入了把塗鴉變成有生命動物、培育和對戰等元素，完全是《MONSTERFARM》的RPG版，加上遊戲中有大批著名漫畫名作的角色粉墨登場，非常適合富想像力的朋友。&#13;<br> &#13;<br> 機種：PlayStation2&#13;<br> 製造商：GARAKUTASTUDIO&#13;<br> 遊戲類型：角色扮演＋育成	&#13;<br> 售價：約370元&#13;<br> &#13;<br> (c)TAITOCORP.2001PRESENTEDBYGARAKUTASTUDIO</fontstyle></spanclass></p><p><spanclass><fontstyle>RUNE玩CardGame  &#13;<br> 憑《KING'SFIELD》打出名堂的FromSoftware，加盟GAMECUBE後的第一炮，是個以CardGame為主題的動作RPG，雖然題材唔算新鮮，但對於那些為《Bio》買機的人，肯定是楊枝甘露，起碼比《Luigi'sMansion》那些對象層較小朋友的遊戲更加吸引。&#13;<br> &#13;<br> 機種：GAMECUBE	&#13;<br> 製造商：FromSoftware&#13;<br> 遊戲類型：動作＋角色扮演&#13;<br> 售價：約380元&#13;<br> &#13;<br> (c)2002FromSoftware,Inc.Allrightsreserved.</fontstyle></spanclass></p><p><spanclass><fontstyle>機動戰士GUNDAM聯邦vs.自護&amp;DX原汁原味  &#13;<br> 「Dreamcast版都冇得雙打，重出嚟做咩？」，無疑，有PS2版，DC版的確有點相形見絀，難聽點一句「出現好像是多餘」，但基於PS2尚未普及，更何況DC版的讀碟速度又快過PS2版少少，演出又跟足番街機，不似PS2版般左改右改，還有齊兩個版本，唔鍾意玩無重力關就更倍感親切！&#13;<br> &#13;<br> 機種：Dreamcast	&#13;<br> 製造商：CAPCOM（BANDAI）&#13;<br> 遊戲類型：動作射擊&#13;<br> 售價：約360元&#13;<br> &#13;<br> (c)創通AGENCYSUNRISE&#13;<br> (c)BANPRESTO2001&#13;<br> (c)CAPCOMCO.LTD.2001ALLRIGHTSRESERVED.</fontstyle></spanclass></p><p><spanclass><fontstyle>LUNAR～LEGEND～經典名作  &#13;<br> 後生一輩可能未必認識，不過如果你有五、六年機齡的話，應該都會聽過《LUNAR》呢個名，也是MEGACD上RPG加插動畫的先驅，而《～LEGEND》便是改編自第一集《SLIVERSTARSTORY》。雖然遊戲已經是為十年前的作品，但係劇情和戰鬥系統並唔老套，唯一美中不足的地方，是手提機的容量有限，需要改用人物的表情代替動畫交代劇情。&#13;<br> &#13;<br> 機種：GAMEBOYADVANCE	&#13;<br> 開發商：MEDIARINGSCORPORATION&#13;<br> 遊戲類型：角色扮演&#13;<br> 售價：約290元&#13;<br> &#13;<br> (c)GAMEARTS∕MEDIARINGSCORPORATION　CHARACTERDESIGN∕窪岡俊之</fontstyle></spanclass></p></body></html>