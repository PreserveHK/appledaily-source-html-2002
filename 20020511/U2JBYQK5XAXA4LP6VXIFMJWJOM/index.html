<html><header><meta charset="utf-8"><title>當年任人擺布　如今有男友撐<br>朱茵唔忿氣自己畀錢出碟</title></header><body><h1>當年任人擺布　如今有男友撐<br>朱茵唔忿氣自己畀錢出碟</h1><p>朱茵事隔多年再當歌手，她今趟自資六位數字金額出唱片，全因她要音樂自主，不想重蹈從前當歌手唱得冇癮的不快經歷。</p><p>朱茵想起當年出唱片，一切任人擺布，面對一堆她不喜歡的歌，她常用「冇癮」兩個字來形容當年做歌手的感受。要做一個有誠意歌手，朱茵說惟有靠自己，自資出碟。<br> &#13;<br> <spanclass>當年只顧形象 &#13;<br> 朱茵日前接受訪問時說：「以前唱片公司只會放晒心機搞形象，完全忽略音樂，又唔需要我唱得好，總之我錄好啲歌就得，公司話乜就乜，完全冇話事權，啲歌我根本唔鍾意，你叫我點可以唱得投入。」&#13;<br> 朱茵續說：「當時做歌手真係做得幾冇癮，外間只當我係跟風嘅歌手，即係人出碟我又出。當時覺得唱歌唱得有遺憾，已經立下心願，希望有朝一日可以再圓歌手夢，做一張見得人嘅唱片。」&#13;<br> 市道不景仍有膽量自資出碟，有人覺得是冒險，但朱茵卻毫不擔心，她說：「我唔係傾家蕩產，又唔係要變賣層樓幫自己出碟，人哋用積蓄投資炒樓、買車償心願，我就只係用積蓄圓歌星夢，冇乜唔妥。況且𠵱家唔好嘅嘢都可以好賣得，我用心機去做，冇理由會賣得差過佢哋。而且我出碟只係還心願，與其衰喺人哋手上，不如衰喺自己手上會甘心啲。」</spanclass></p><p><spanclass>接受男友批評 &#13;<br> 朱茵男友黃貫中（Paul）今次親自為女友的唱片任監製，情侶檔出碟，朱茵笑說男友對她要求嚴謹，她唱得不好，阿Paul會單刀直入批評她。朱茵說：「我有時唱得唔好，佢不留情面咁話我唱得好難聽，但我又唔會嬲，歌手係應該聽監製話，我哋分得好清楚，所以合作期間冇拗撬。」&#13;<br> 採訪：盧雪琪&#13;<br> 攝影：何國豪&#13;<br> 髮型：Jason（ILCOLPO）&#13;<br> 化妝：KarenChoi&#13;<br> 服裝提供：Sisley、Guess</spanclass></p></body></html>