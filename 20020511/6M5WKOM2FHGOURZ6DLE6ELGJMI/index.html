<html><header><meta charset="utf-8"><title>掃平貨：<br>反轉電器倉摷實用家電贈媽咪</title></header><body><h1>掃平貨：<br>反轉電器倉摷實用家電贈媽咪</h1><p>明天就是一年一度嘅母親節，若然又係飲茶、送康乃馨，媽咪收足幾十年，隨時悶到暈。其實媽咪終日為我哋煲湯、煮飯、掃地吸塵，如果用嘅電器、爐具又殘又舊，就一定事倍功半。想減輕媽咪的負擔，不如趁呢個電器倉開倉，掃定超筍小家電，送畀媽咪表孝心。再加上有燕窩同優惠券贈送，咁實用嘅產品，媽咪一定鍾意。&#13;<br>記者：張穎倫&#13;<br>攝影：林栢鈞&#13;<br>ImageGirl：Marcella&#13;<br>&#13;<br></p><p><spanclass><fontstyle>送埋燕窩：安全電子燉盅  &#13;<br> 之前出咗唔少電子燉盅安全都有問題，搞到人心惶惶。呢部樂信牌嘅電子燉盅，話晒都係大廠出品，又有原廠保養信心有保證。呢個燉盅採用紫砂內膽，能有效保持食物的原汁原味，而且更設有缺水自動斷電裝置，就算煲乾水都唔怕。另外又設有保溫功效，最啱整燉品及煲靚湯。最正係送埋官燕棧燕窩一盒，等媽咪可以燉盅燕窩潤一潤。&#13;<br> 型號：樂信RASP20&#13;<br> 容量：2L&#13;<br> 貨量：20&#13;<br> 街價：$800&#13;<br> 開倉價：$538</fontstyle></spanclass></p><p><spanclass><fontstyle>最抵：燒烤微波爐$600有找  &#13;<br> 媽咪每餐飯又要蒸魚，又要燒雞確係辛苦。做仔女嘅想減輕媽咪負擔，可以考慮送部燒烤微波爐畀佢。一來夜歸可以自己翻熱餸菜，唔使媽咪操心，二來微波爐有齊解凍、燒烤、保溫同3種強度加熱功能，煮多幾味都可以一爐搞掂，夠晒方便。再加上呢款微波爐由惠而浦代理，品質、保養都有信心。&#13;<br> 型號：意麗AKL543&#13;<br> 輸出功率：850W（微波）1000W（燒烤）&#13;<br> 內廂容量：20L&#13;<br> 貨量：30&#13;<br> 街價：$1,098&#13;<br> 開倉價：$599</fontstyle></spanclass></p><p><spanclass><fontstyle>小型攪拌器  &#13;<br> 唔好以為媽咪整免治牛肉同剁豬肉餅好容易，不如買部攪拌器畀佢，可以幫佢慳番唔少力。呢部機除咗可以加水濕磨之外，重可以乾磨，非常方便，而且機仔細細，清洗容易。&#13;<br> 型號：萬能牌AV4&#13;<br> 貨量：50&#13;<br> 街價：$336&#13;<br> 開倉價：$99</fontstyle></spanclass></p><p><spanclass><fontstyle>無線電水壺  &#13;<br> 呢款電熱水壺，藍色外殼搶眼靚仔，無線設計使用非常方便。容量亦有1.5公升，小家庭最啱用，再加上打明法國製造，絕非一般雜牌貨可比。&#13;<br> 型號：萬能牌AZ1&#13;<br> 功率：2000W&#13;<br> 貨量：50&#13;<br> 街價：$338&#13;<br> 開倉價：$99</fontstyle></spanclass></p><p><spanclass><fontstyle>勁量新款吸塵機  &#13;<br> 眾多家務之中，吸塵幾乎日日都要做，但有冇諗過用緊嘅700W吸塵機太殘舊，吸力唔夠，搞到媽咪次次都要彎低腰吸幾次先至乾淨。所以不妨趁今次開倉買部1400W嘅大吸力新機送畀媽咪，塵袋容量高達4.2公升，唔使時時換，夠晒環保。再加埋七重過濾，減少吸塵時排放嘅異味，令媽咪同家人更健康。&#13;<br> 型號：萬能牌CL2&#13;<br> 貨量：40&#13;<br> 街價：$1,398&#13;<br> 開倉價：$799&#13;<br> </fontstyle></spanclass></p><p><spanclass><fontstyle>平底鑊抗磨防花  &#13;<br> 一般平底鑊大大個手柄，收藏非常嘥位。所以呢個火紅點平底鑊就特設可拆除手柄設計，可以同其他碗碟放埋一齊，夠晒慳地方。另一方面，鑊面採用OPTIMAL防黏表層，唔易黐底，而且高度抗磨兼防花，令媽咪煮餸、洗鑊更方便。&#13;<br> 型號：特福47056&#13;<br> 直徑：28cm&#13;<br> 貨量：100&#13;<br> 街價：$238&#13;<br> 開倉價：$99</fontstyle></spanclass></p><p><spanclass><fontstyle>抵用16吋座地扇&#13;<br>   &#13;<br> $199買一把12吋座枱扇都未必夠，𠵱家以呢個價錢就可以買到一把16吋座地扇，確係好平。功能方面，有齊3段風速選擇、高度調校，風力夠晒強。最啱朝早、黃昏氣溫較低時使用，唔使不停開冷氣，慳番啲電費。&#13;<br> 型號：好運達VA200&#13;<br> 貨量：100&#13;<br> 街價：$498&#13;<br> 開倉價：$199&#13;<br> </fontstyle></spanclass></p><p><spanclass><fontstyle>最平3/4匹冷氣機  &#13;<br> 小記報道咗咁多次開倉減價，所有3/4匹窗口式冷氣機，最平都要徘徊喺$1,500嘅水位，跌破$1,300絕對係首次，呢部唔係國產機，而係打明韓國製造嘅名牌三星。02年最新機款，有齊1級能源標籤、抗菌過濾網、12小時時間掣等功能，極之抵用。&#13;<br> 型號：三星AW07G2NEA&#13;<br> 製冷量：7000BTU&#13;<br> 尺寸：W520xH345xD485mm&#13;<br> 貨量：30&#13;<br> 街價：$1,980&#13;<br> 開倉價：$1,298</fontstyle></spanclass></p><p><b> 母親節開倉資料：</b> &#13;<br> 名電倉&#13;<br> 電話：24938228&#13;<br> 地址：荃灣沙嘴道29-35號科技中心10樓1007室&#13;<br> 開倉日期：即日起至5月18日&#13;<br> 時間：&#13;<br> 星期一至六9:00am-6:00pm&#13;<br> 星期日11:00am-4:00pm&#13;<br> 交通：葵芳葵涌廣場302小巴直達科技中心&#13;<br> ＊特價貨品只接受現金，每件貨品如要送貨，需加$80（東涌市再另加$40，離島不設送貨）。&#13;<br> ＊燕窩優惠詳情：凡購買任何開倉電器送官燕棧優惠券一張，可在官燕棧買滿一両燕窩時作$50使用。</p></body></html>