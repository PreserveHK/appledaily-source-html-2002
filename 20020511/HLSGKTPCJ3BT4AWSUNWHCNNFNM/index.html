<html><header><meta charset="utf-8"><title>新車速報：<br>豐田Estima2.4設備齊全售價吸引</title></header><body><h1>新車速報：<br>豐田Estima2.4設備齊全售價吸引</h1><p>香港坊間嘅獨立車行，所引入嘅豐田Estima大部份都係以3.0V6型號為主打；但最近就有車行引入咗配用2.4公升引擎嘅Estima抵港，新車除裝有不少新設備及電鍍裝飾外，唔使26萬嘅賣價更係瞄頭十足。若你有興趣買部八人MPV作座駕的話，呢部Estima2.4可算係一個唔錯嘅選擇。&#13;<br>&#13;<br>記者：鄭達基　攝影：陳偉林&#13;<br>新車售價：$259,000&#13;<br>車輛提供：	歐日汽車（26201010）</p><p><spanclass><fontstyle>圓渾造型吸引度高  &#13;<br> 呢部新近抵港嘅Estima2.4，賣相與其他Estima3.0V6型號相近，同樣以圓渾嘅車身線條出現之餘，更裝有日本版嘅鬼面罩，匹配上四輪五幅式合金胎軨，一份獨特個性表露無遺；另外為吸引買家，車行更特別為其增添原廠前後泊車感應器，好讓你喺倒後泊車時增添不少方便外，電鍍門邊鏡保護殼及尾燈框邊，亦能令新車變得更富吸引力。</fontstyle></spanclass></p><p><spanclass><fontstyle>引擎動力輸出充裕  &#13;<br> 而新車嘅160ps/5600rpm馬力，以及22.5kgm/4000rpm扭力，係源自一台2362cc直4DOHC引擎，配合一套4前速全自動波箱，行車表現倍見順滑；而前輪麥花臣支柱，及後輪扭力連桿所組成嘅懸掛系統，喺四輪16吋輪胎嘅輔助下，循迹性之高亦能予人有莫大信心。</fontstyle></spanclass></p><p><spanclass><fontstyle>上落方便空間感強  &#13;<br> 至於車廂布局方面，此車不但備有雙趟門組合，令乘客上落車時更方便外；而車內座椅不但以高級絲絨鑲嵌而成，承托力不俗，配合上闊落嘅車廂空間，亦可令車上八位乘客可感受到舒適愜意嘅旅程享受。設備配搭亦見齊全，除有常見嘅電窗、電鏡及中央門鎖外，更備有原廠冷氣連前後排送風口、雙天窗，另外重有一套MD連8碟CD嘅高級音響組合，用落十分方便。而車內嘅黑桃木裝飾及半皮半桃木軚環，亦見氣派十足㗎。</fontstyle></spanclass></p><p><spanclass><fontstyle>記者試後簡評  &#13;<br> <b> 優點：</b> &#13;<br> 呢部屬日本版嘅Estima2.4不但設備齊全，加有電鍍門邊鏡保護殼及尾燈框邊，盡顯其獨特個性；而唔到26萬嘅賣價，更係新車賣點所在。&#13;<br> &#13;<br> <b> 缺點：</b> &#13;<br> 一台2.4公升引擎表現不過不失，但稍嫌欠缺一份爆炸力；而車內座椅以絲絨鑲嵌及欠缺恒溫冷氣，略嫌欠缺一份貴氣。</fontstyle></spanclass></p></body></html>