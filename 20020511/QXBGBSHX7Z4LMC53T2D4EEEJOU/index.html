<html><header><meta charset="utf-8"><title>地產多聲道：深水埗樓吸引日本人</title></header><body><h1>地產多聲道：深水埗樓吸引日本人</h1><p>豪宅市況向好，天后栢景臺上月有4宗買賣，其中3宗由利嘉閣同一個經紀促成，為公司賺取25萬佣金，佢拆帳所得都唔少。&#13;<br> 美聯羅國安日前對蘭西講，深水埗普陞閣曾有日籍家庭睇樓，噚日就報料話另一個日籍家庭，用零首期買咗個高層553方呎單位，呎價2278元。佢哋原在荃灣區租住單位，見供平過租而入市。&#13;<br> 菱電發展（745）薄扶林學林雅軒，分層單位已售罄，現推出餘下兩伙海景複式單位。至於美聯，有五成由佢哋促成，噚日頒咗個銷售大獎畀美聯。&#13;<br> 上周中原城市領先指數，再跌穿40點，報39.8點，為自94年有紀錄以來嘅第三低；而44個成份屋苑嘅呎價，有42個下跌，荔枝角美孚新邨更在一周內下跌12.04%。<br> &#13;<br> <spanclass>「買得好」與實惠無關 &#13;<br> 舖王鄧成波日前透露，佢嘅百貨連鎖店「買得好」最新動向，由於合作夥伴係實惠（996）創辦人林志誠，蘭西同好多人都以為係同實惠有關，但實惠嘅公關，噚日向蘭西澄清，林志誠已經離開咗實惠，重強調「買得好」同實惠絕對無任何關係，蘭西搞錯了，謹此致歉。&#13;<br> 蘭西</spanclass></p></body></html>