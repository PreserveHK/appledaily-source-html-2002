<html><header><meta charset="utf-8"><title>雷林靜怡讚Ricky有三好</title></header><body><h1>雷林靜怡讚Ricky有三好</h1><p>郭子輝（RickyKwok）出道至今十八年，曾獲《HKMagazine》選為「十大最top髮型師」。社交名人及巨星熟客計有億萬富婆寶詠琴、東亞銀行主席李國寶太太潘金翠及九巴媳婦雷林靜怡（Jane）等。而藝人楊紫瓊以及謝賢、狄波拉、謝霆鋒和謝婷婷一家四口亦是Ricky長期熟客。<br> &#13;<br> <spanclass>與客人成好友 &#13;<br> Jane十年來都由Ricky打理青絲，她說：「作為髮型師，Ricky好update、好trendy、好professional，而且唔會亂叫你染髮做treatment，最重要係佢一啲都唔八卦，唔會問長問短，亂咁搬弄是非，為人好隨和、好細心。」&#13;<br> 對於被譽為城中「名媛髮型師」，Ricky說：「咁我真係有一批呢個組別嘅客吖嘛，呢個只不過係一個稱號，可能我自己比較實在，適應到客人嘅需要啦！」</spanclass></p></body></html>