<html><header><meta charset="utf-8"><title>一味窩輪：70仙邊買9115</title></header><body><h1>一味窩輪：70仙邊買9115</h1><p>恒指高低波幅123點，埋單跌54點，唔算大，受隔晚美股急跌影響有限。&#13;<br> 地產股中，新地（016）相對硬淨，最高見67.25元，收66.25元，升1格。由禮拜一到昨日，新地先連跌4日，昨始止跌回升。同上禮拜五最高71元比較，昨日收市已調整4.75元，已消除早前超買情況，Call輪可以開始留意。&#13;<br> 新地Call輪主角始終係9115，其他個別同類輪有啲溢價非常吸引，奈何太難買賣，唔啱炒。&#13;<br> 9115今年8月到期，現價73仙，溢價5%，槓桿率9.1倍。&#13;<br> 9115槓桿率大，而正股又有波幅，9115上落都好快，過去6日，最高1.05元，最低69仙，做得唔好，好易蝕3至4成。喺70仙邊邊上車，炒上落，近80仙嗰頭散水。&#13;<br> 長實（001）早段75元，收74.50元，亦升1格，漸見支持。<br> &#13;<br> <spanclass>9063啱短炒 &#13;<br> 長實Call輪亦可以揀隻短炒，最易買賣對象係9063，保證有波幅。&#13;<br> 9063現價56仙，8月到期，溢價4.4%，槓桿率13.3倍。現價上車，63仙離場。　章盛</spanclass></p></body></html>