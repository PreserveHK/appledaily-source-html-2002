<html><header><meta charset="utf-8"><title>名牌老作「別注版」得啖笑！</title></header><body><h1>名牌老作「別注版」得啖笑！</h1><p>行轉加老威同女人街，感覺好似深圳羅湖城搬咗過嚟咁，老翻波鞋手袋T恤應有盡有，慘不忍睹！但老翻都分「明翻」與「暗翻」，明者Logo、顏色及款式跟到足，擺明呃你錢；暗者取其精要加獨創新款，雖然係翻版但你又吹佢唔脹，而且部分暗翻款式更創意無限，搞笑度達5粒星。買就無謂，但唔買都要埋嚟睇埋嚟笑！&#13;<br>記者：梁珮瑜　攝影：楊錦文、梁珮瑜</p><p><spanclass><fontstyle>BapeXHysteric夾棉褸  &#13;<br> ABathingApe同HystericGlamour玩Crossover？呢件無牌Jacket將Bape招牌迷彩Pattern變紫後，更將猿人頭改做Hysteric的女人頭，犀利！（$99/加連威老道）</fontstyle></spanclass></p><p><spanclass><fontstyle>BapeXJudy&amp;MaryTee  &#13;<br> Bape九唔搭八，竟然溝上LoversHouse為日本樂隊Judy&amp;Mary設計嘅卡通公仔。中間重無厘頭多咗猿人嘅BabyMilo，佢哋更着晒哲古華拉Tee，兼拖埋本地品牌Bros落水，更勁係字樣玩埋電影《2001：太空漫遊》，欽敬！（$20/女人街）</fontstyle></spanclass></p><p><spanclass><fontstyle>老翻串錯字  &#13;<br> ABathingApe係旺角系寵兒，各款明翻暗抄通街都有，本來呢款BabyMilo擺明係照翻，但係照抄都串錯字就確失敗，重賣成$120真係好離譜。（加連威老道）</fontstyle></spanclass></p><p><spanclass><fontstyle>BAPY參考作  &#13;<br> Bape女裝線BAPY雖暫未見老翻貨，但絕對有機會成為下個「力捧」目標，而率先「參考」BAPY嘅就有本地牌子2%。冷背心圖案與BAPY狗仔好相似，重有長袖同多色畀你揀㖭。($98/2%)</fontstyle></spanclass></p><p><spanclass><fontstyle>《Zipper》都出衫？  &#13;<br> 日本少女潮流雜誌《Zipper》都成為老作目標，雜誌名變衞衣圖案，連字體都跟到十足，夠晒傳神。前排亦見過《Cutie》圖案Tee，唔知係咪好賣得滯經已斷貨。Zipper字樣樽領衞衣。（$59/加連威老道）</fontstyle></spanclass></p><p><spanclass><fontstyle>LMF「別注版」長賣長有  &#13;<br> 任何圖案公仔只要夠Hit，必定成為老作對象，例如LMF嘅阿仁Graphic公仔，早已成為衞衣圖案上晒身，長賣長有，銷量穩定。($35/花園街)</fontstyle></spanclass></p><p><spanclass><fontstyle>老翻買唔過！  &#13;<br> 無論明翻暗翻都係得啖笑，老翻同樣係唔尊重他人的創作，買嘅其實都係出自虛榮心。其實有冇型幾時都同牌子冇關，買唔起咪唔買囉。&#13;<br> &#13;<br> 售賣點：2%(23676651)&#13;<br> 尖沙嘴加連威老道77號地下</fontstyle></spanclass></p></body></html>