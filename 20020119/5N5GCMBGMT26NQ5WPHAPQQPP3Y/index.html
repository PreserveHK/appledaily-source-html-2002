<html><header><meta charset="utf-8"><title>打機樂園：<br>VirtuaFighter4挑戰全日本VF大賽冠軍</title></header><body><h1>打機樂園：<br>VirtuaFighter4挑戰全日本VF大賽冠軍</h1><p>重有唔夠兩個星期，史上最強立體格鬥遊戲《VirtuaFighter4》，將會喺PlayStation2同大家見面。今次係SEGA首次將遊戲移植去SONY遊戲機度。遊戲內特別追加了史上最難打大佬，因為佢嘅打法係參照咗《VirtuaFighter4》全日本大賽冠軍嘅資料，想打爆機真係冇咁易。已知會有行貨返，售價為$376，比起水貨平唔少。文：馮彥彰　協力：打機鐵人</p><p><spanclass><fontstyle>史上最難打立體格鬥Game  &#13;<br> 今次嘅《VirtuaFighter4》，相信係有史以來最難打嘅一次，遊戲內共有7種模式，當中包括有街機、段位認定戰(Kumite)、對戰、練習，人工智能系統(A.I.System)、資料及重播模式。&#13;<br> 今次遊戲賣點將放在最難打的Kumite中，因為內裏放入了《VirtuaFighter4》全日本大賽冠軍嘅打機資料，並以「大佬」形式挑戰玩家，如果想打贏佢哋，真係有啲難度，這幾位冠軍級人馬，包括有：現職日本《PlayStation》雜誌的吾郎二千歲、日本最強VF王及專用Akira的Asaaki等。&#13;<br> 另外，在Kumite中擊敗呢幾位高手，玩家將可在他們身上得到一些隱藏飾物，並可佩戴在玩家所採用的遊戲人物中，而且在Kumite中得到段位確認後，還可以藉此上網和其他人一較高下（暫只限日本國內）。</fontstyle></spanclass></p><p><spanclass><fontstyle>人工智能系統向難度挑戰  &#13;<br> 今次《VF4》還加入了一個培育的「A.I.SYSTEM」（人工智能系統）新概念。在此模式下，玩家可透過「A.I.SPARRING」和「SPARRING指導」兩種練習賽，訓練電腦的A.I.角色明白到在對戰時，哪些是正確或錯誤的行徑。經過培育後的A.I.角色，不論在進攻及防守方面都會因着玩家的打法而有所改進，到以後你挑戰其他模式時，電腦便會滲入這種打法（又或者與朋友的A.I.角色較量），令遊戲的難度增高，咁以後大家唔使話「好對手」難尋啦！</fontstyle></spanclass></p><p><spanclass><fontstyle>勁貴《VF4》專用棍  &#13;<br> 隨住PlayStation2版《VF4》嘅推出，據知會有一支專用Joystick推出，不過呢支Joystick只有三個掣，而且重要賣成300幾蚊，真係非常昂貴。須知道對應三個掣嘅遊戲真係唔多，買咗返嚟真係得呢隻Game「專用」啦！相信買嘅人唔多，而且行貨方面都未必會返貨。</fontstyle></spanclass></p><p>售價：$376（行貨）&#13;<br> 機種：PlayStation2&#13;<br> 發行商：SEGA&#13;<br> 開發商：SEGA-AM2&#13;<br> 遊戲類型：格鬥&#13;<br> 發售日期：1月31日&#13;<br> SONYStyle　電話：28331409&#13;<br> OriginalGame(c)SEGA(c)SEGA-AM2∕SEGA,2001,2002</p></body></html>