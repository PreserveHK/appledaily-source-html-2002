<html><header><meta charset="utf-8"><title>酒店美食廣場平價登場</title></header><body><h1>酒店美食廣場平價登場</h1><p>今時唔同往日，自助形式美食廣場已經唔止快夾平咁簡單，重要講埋食物質素，位於機場富豪酒店新開的自助美食坊，就集合以上三個要求，以抵食價推出數十款具備酒店水準的京滬、西、日式美食，以後去到機場可以食得舒舒服服，唔使再同人迫啦！&#13;<br>&#13;<br>記者：黃婉冰　攝影：陳穎</p><p><b> 牛脷串燒$5/串（上）&#13;<br> 牛肉串燒$10/串（左）&#13;<br> 雞肉串燒$5/串（右）</b> &#13;<br> &#13;<br> 原有的日本餐廳改成美食廣場一部分，主要供應各式串燒、拉麵、鐵板燒及壽司、刺身，其中串燒分量比普通日本料理店多，即叫即燒，要食請稍等。</p><p><b> 生煎牛肉包$10/兩個（上）&#13;<br> 芝麻煎大餅$12/四件（下）&#13;<br> 葱油花卷$5/兩個（右）</b> &#13;<br> &#13;<br> 京滬美食有飯有點心，唔想食飯又想頂得吓肚，地道的包點如生煎牛肉包、葱油花卷全都保持酒店水準，煎大餅外皮香脆，分量不多，做下午茶或再配其他點心都適合。</p><p><b> 糖醋排骨飯$20</b> &#13;<br> 京滬客飯雖未至於做到即叫即炒，但仍能保持熱辣辣上碟，經典菜式糖醋排骨，酸甜味正好刺激一下提不起勁的胃口，另加$5重可以品嘗老火靚湯一碗。</p><p>店名：空港屋台村&#13;<br> 電話：22866668&#13;<br> 地址：赤鱲角暢達路9號富豪機場酒店地下</p></body></html>