<html><header><meta charset="utf-8"><title>新車速報：<br>新版富士Forester2.0XT　好玩！設備齊！</title></header><body><h1>新車速報：<br>新版富士Forester2.0XT　好玩！設備齊！</h1><p>向來有全天候演繹嘅富士Forester，新車終於正式抵港發售。雖然現今汽車市場多用途SUV層出不窮，惟Forester車系早已深入民心，加上全新頂級2.0XT型號，配備有2.0公升Turbo新偈之外，重有原廠高級皮椅配搭，加埋幾近齊全嘅設備，大可媲美高級轎車㖭！今日我哋重特別請來著名香港車手陳自華先生，為大家作實地測試㖭；有興趣嘅朋友，千祈唔好錯過喇。&#13;<br>&#13;<br>記者：陳偉林　攝影：陳偉強</p><p><spanclass><fontstyle>歐洲版設備媲美轎車  &#13;<br> 呢部屬出口歐洲版嘅Forester，全車以高級真皮鑲嵌富貴氣之餘，座椅亦見貼身富承托力，而尾排左右獨立收摺功能，更令尾廂載物容量有近倍增㗎！除四門電窗、門邊電鏡及大型天窗外，重有原廠恒溫冷氣連高級CD加MD音響組合，而歐洲版本嘅Forester重加多有大燈清潔器、前擋風玻璃除霞裝置，以及前排電熱座墊㖭！當然唔少得重有四個安全氣袋，設備可謂一應俱全㗎！</fontstyle></spanclass></p><p><spanclass><fontstyle>車體勻稱趨時吸引  &#13;<br> 若然你對富士Forester有印象的話，相信你會對新車評價更高；皆因佢賣相變得成熟趨時富剛勁美外，全新車架結構令車身線條勻稱，完全沒有半點Jeep味，而且更見有旅行車Feel㖭！全新聚焦大燈設計，匹配成梯形鬼面罩，一體式泵把連氣霸，重有特大霧燈編排，都係新車焦點所在。</fontstyle></spanclass></p><p><spanclass><fontstyle>177匹Turbo偈切合需要  &#13;<br> 今趟率先打入香港市場嘅Forester新車，除自然吸氣（NA）2.0公升型號外，至Top會係呢部2.0公升Turbo版嘅2.0XT；惟輸出性能並非頂級240匹，但引擎響低轉或加速時卻見表現突出富勁度，加上全時間AWD恒式四驅、LSD及四輪碟式制動，重有ABS連EBD裝置，高速巡航穩定性高，而自動車高調節，重畀到你有多一份穩妥性㗎！</fontstyle></spanclass></p><p><spanclass><fontstyle>飛車王陳自華點睇Forester2.0XT  &#13;<br> 今年中國拉力賽名列前茅，兼且好有機會蟬聯中國汽聯飛車王寶座嘅陳自華，經過一輪測試後，認為新一代富士Forester變得成熟有剛勁味外，雖然呢部屬出口歐洲版嘅2.0XT型號，輸出不過177匹，惟配合上恒式四驅及穩紮嘅底盤結構，On-road柔韌舒適富支持力外，就連Off-road操控亦有水準演出。然而，陳自華不諱言Forester四輪配以越野車胎組合，響一般日常代步下嘅對地抓着力未算突出，相比於全車真皮鑲嵌，手工精巧卻可媲美一般高級轎車格局。</fontstyle></spanclass></p><p><spanclass><fontstyle>陳自華拉力賽網上睇  &#13;<br> 如果各位車迷，有興趣想睇吓香港車手陳自華響國內拉力賽嘅實戰過程，又或者佢嘅個人賽績的話，就不妨Click入去以下網址睇吓喇！&#13;<br> 網址：<ahref http:> http://www.chanchiwah.com  </ahref></fontstyle></spanclass></p><p><spanclass><fontstyle>富士Forester2.0XT規格  &#13;<br> 引擎：1994cc水平對向四汽缸DOHCTurbo&#13;<br> 馬力：177ps/5600rpm&#13;<br> 扭力：25.0kgm/3200rpm&#13;<br> 傳動：4前速自動波，恒式四驅&#13;<br> 懸掛：（前）麥花臣支柱（後）雙連桿&#13;<br> 制動：（前）透氣碟（後）碟式（ABS）&#13;<br> 輪胎：215/60R16YokohamaGeolanderG900&#13;<br> 尺碼：4450×1735×1585mm&#13;<br> 軸距：2525mm&#13;<br> 車重：1430kg&#13;<br> 新車售價：$238,000&#13;<br> 車輛提供：意美汽車（23968380）</fontstyle></spanclass></p><p><b> 同級車比較</b> &#13;<br> <spanclass><fontstyle>三菱AirtrekTurbo-R  &#13;<br> 引擎：1997cc直4DOHCTurbo&#13;<br> 馬力：240ps/5500rpm&#13;<br> 扭力：35.0kgm/2500rpm&#13;<br> 尺碼：4465×1750×1540mm&#13;<br> 軸距：2625mm&#13;<br> 車重：1520kg&#13;<br> 新車售價：$229,800&#13;<br> 車輛提供：環宇汽車（27211111）&#13;<br> 簡評：呢部AirtrekTurbo-R嘅推出，廠方不諱言矛頭直指新一代富士Forester；惟整體配套偏向個人跑車化，On-road玩樂性高於一切，Off-road可取性略低。</fontstyle></spanclass></p></body></html>