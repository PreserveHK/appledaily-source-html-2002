<html><header><meta charset="utf-8"><title>林雅詩農曆七月心慌慌</title></header><body><h1>林雅詩農曆七月心慌慌</h1><p>林雅詩及落選美少女甄曦前晚往尖沙嘴太空館，出席由韓國變性人河利秀主演的鬼片《千年怨》首映。林雅詩表示早前河利秀來港時和對方緣慳一面，十分可惜。<br> &#13;<br> <spanclass>欣賞河利秀 &#13;<br> 林雅詩說：「其實我都想見吓河利秀，由男變女又可以好似佢望落咁舒服嘅真係好少見，我覺得佢重靚過自己。」林雅詩又稱自己比較容易撞鬼，她說：「今日（即前日）係七月十三，睇鬼片都有啲驚，因為我夾過時辰八字，知道自己好易撞鬼。我早排已經親自燒咗街衣，出街又帶定啲符同埋觀音辟邪，媽咪叫我唔好出咁多夜街，但我夜晚喺網站返工，重喺正殯儀館隔籬，唔知係咪因為咁，我呢排成日都覺得頭痛。」&#13;<br> 採訪：魯萍&#13;<br> 攝影：何國豪</spanclass></p></body></html>