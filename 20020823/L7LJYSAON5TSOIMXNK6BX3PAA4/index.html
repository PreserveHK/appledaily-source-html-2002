<html><header><meta charset="utf-8"><title>Rosemary為形象謝絕三點式</title></header><body><h1>Rosemary為形象謝絕三點式</h1><p>名模Rosemary繼上周在佐敦348的士高演出泳衣show後，前晚她再度在該處行show，其母Julie亦一貫地陪伴在側。&#13;<br> 日前有報道指Julie只允許女兒穿一件頭泳衣，在這類人流較複雜的場地演出，如果要求穿三點式泳衣行show，酬勞則要三級跳，Julie前晚否認說：「個女收幾多錢係商業秘密，但係我覺得佢着一件頭泳衣啱佢形象多啲。」<br> &#13;<br> <spanclass>胸部毋須投保 &#13;<br> 至於Rosemary上周演出泳衣show時被在場男觀眾批評她肥胖，Julie護女情切說：「我個女有番咁高，身形比例係咁㗎啦，點算肥呢？」聽說本地或外地有不少身材好的女星或女模，都會為胸部買保險，問Julie其女兒會否效法？Julie說：「Rosemary係個普通女仔嚟啫，冇需要買保險咁誇張。」&#13;<br> 採訪:DebbieLum、JessicaNgan&#13;<br> 攝影:ChanChiLam、LoTakKwong</spanclass></p></body></html>