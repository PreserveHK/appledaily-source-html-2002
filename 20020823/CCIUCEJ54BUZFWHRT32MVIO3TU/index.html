<html><header><meta charset="utf-8"><title>人氣流行線：<br>秋冬日版Converse襲港快過日本</title></header><body><h1>人氣流行線：<br>秋冬日版Converse襲港快過日本</h1><p>有口痕友投訴：一對平凡得可以的ConverseAllStar，有乜「把炮」令全世界班潮流寫手成日為佢大書特書、寫極講極都唔厭？原因簡單，ConverseAllStar就是憑一對爛鬼帆布鞋製造了無盡可能；將其基本骨幹──低成本布鞋製作，用上唔同料唔同圖案可以製造千變萬化的款式。講變化，ConverseAllStar係無限大。&#13;<br>8月份日版ConverseAllStar到埗，率先轉季比東洋還要快！大玩虎、豹紋、皮鞋料、透明鞋底等刁鑽設計，認真估佢唔到！&#13;<br>&#13;<br>記者：陳嘉文　攝影：林栢鈞&#13;<br>模特兒：SukifromJamcast</p><p><spanclass><fontstyle>至GlamoursAllStar&#13;<br> 綠色飛洲虎$379  &#13;<br> 凡是變種的AllStar都會紅，因乜解究？都說02大潮流係逢玩Remake抑或Reproduction呢類招數，憑一對帆布鞋AllStar可以橫行時裝、潮流界幾十年，Converse玩圖案玩物料係AllStar撒手鐧，班潮流/時裝大帝都奉佢為神，久唔久又整對限量別注版又話賣過千，搞到班潮流友發晒癲！試問Converse又使乜玩新設計吖！繼漫畫、骷髏頭圖案AllStar後，8月份的日版Converse又有新搞作，今勻玩絨料虎、豹紋，Glam味濃郁！</fontstyle></spanclass></p><p><spanclass><fontstyle>「乾燥」爆裂皮！  &#13;<br> AllStarDistressedLeatherHi-cut$439</fontstyle></spanclass></p><p><spanclass><fontstyle>AllStar變種王&#13;<br> 裂紋真皮AllStar&#13;<br> （Hi-cut$439Lo-cut$399）  &#13;<br> 正確名稱喚作AllStarDistressedLeather，貌似英倫Clarks。嚴格嚟講，DistressedLeather基本上唔似Sneaker，拎上手似輕便皮鞋多過似波鞋款。</fontstyle></spanclass></p><p><spanclass><fontstyle>抄L.L.Bean?格仔H-CL$479  &#13;<br> Converse究意有冇抄美國戶外王L.L.Bean？經小弟翻查歷史得知，原來早年的Converse係有接定單替客戶製作Sneaker，其客仔有U.S.Army及戶外品牌等；但其設計是出自誰手筆就無從稽考。</fontstyle></spanclass></p><p><spanclass><fontstyle>其他焦點日版AllStar  &#13;<br> 從前要搵食的潮流Sneaker，唔使諗一定走去水貨舖搜括，然而今時今日，靠睇㗎仔雜誌入貨嘅已經無運行。好似近期的剔記Nike同Converse代理，入貨重快過日本，重搞到班㗎仔都來港掃行貨！就以8月份日版AllStar為例，部份貨色連東洋潮流雜誌都未曝光，香港經已有得賣，威晒！&#13;<br> &#13;<br> <b> 駌鴦色油彩AllStarCB$379</b> </fontstyle></spanclass></p><p>售賣點：Converse專門店&#13;<br> 沙田新城市廣場一期461A號舖&#13;<br> 查詢電話（24223882）</p></body></html>