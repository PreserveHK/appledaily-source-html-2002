<html><header><meta charset="utf-8"><title>一味窩輪：9117博執1成</title></header><body><h1>一味窩輪：9117博執1成</h1><p>國泰航空（293）自3月初派成績表後，股價實際冇跌過，而呢段時間，國際油價上升超過1成。國泰現價12元，平2月同3月高位，冇乜利好因素，相信好難破頂而升。&#13;<br> 國泰上望冇乜空間，當然唔值得打Call輪主意。事實上兩隻Call輪9140同9247，數據唔係特別靚，交投又靜，炒家早已「冷淡對待」。&#13;<br> 國泰Put輪，有機會搵銀。兩隻Put輪，9117啱炒啲，所有Put同Call輪中，9117交投最多，耐唔中每日有過10球易手。現價22.4仙，接近掛牌以來新低。正股雖然估計冇乜上升空間，但股價始終變化好細，好似有無形之手托住。所以，9117雖然博得過，但亦咪抱住太高期望，玩兩手，執1成利潤離場。&#13;<br> 長實（001）同和黃（013）上禮拜四派成績表後，長實跌75仙，和黃升1元。有和黃頂住，長實亦唔會太衰。<br> &#13;<br> <spanclass>9063有波幅冇悶場 &#13;<br> 長實Call輪，可以搵一兩件玩反彈遊戲。由出世以來，長實Call輪9063一直係頭號輪，易買賣，有波幅，冇悶場，差唔多日日高低都有1成，現價39仙，博上番去挨住5字嗰頭。&#13;<br> 章盛</spanclass></p></body></html>