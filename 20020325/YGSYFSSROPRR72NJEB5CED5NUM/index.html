<html><header><meta charset="utf-8"><title>熱賣《再造人009》活動Figures</title></header><body><h1>熱賣《再造人009》活動Figures</h1><p>近期Figure界非常熱鬧，要數熱賣嘅產品必屬《009》活動Figure，全套9款賣$480，Fans萬勿錯過！細路仔方面，麵包超人上鏈火車係一個唔錯嘅選擇，全套6款賣$99，都算抵玩！&#13;<br>&#13;<br>記者：梁煒健　攝影：陳穎</p><p>由於日本有新一輯《再造人009》動畫登場，所以BANDAI就借勢推出商品。首次生產嘅《009》活動Figures；雖然每個以膠料製造，不過每款嘅關節位都十分靈活，擺甫士極之生動。全套最正係造型一流，與動畫極度相似，相信作者手塚治虫在天之靈，見到亦一定滿意。除此之外，BANDAI亦生產咗009嘅座駕飛船「DOLPHIN號」，由於佢全長有8吋，更以金屬製成，但只賣$229，Fans一定嗌抵買。</p><p><spanclass><fontstyle>麵包超人上鏈火車  &#13;<br> 麵包超人嘅產品，一直深受大人及細路歡迎。而今次BANDAI推出扭蛋公仔，竟然生產上鏈火車，而且上好鏈走動嗰陣，火車卡上嘅各位超人，就會左右搖擺，非常得意。由於全套6款麵包超人扭蛋火車非常搶手，市場上已非常缺貨，想買畀小朋友玩，就要等到呢個星期中才有貨返嘞！</fontstyle></spanclass></p><p>超人玩具（23662688）&#13;<br> 旺角西洋菜街1N兆萬中心2樓22號舖</p></body></html>