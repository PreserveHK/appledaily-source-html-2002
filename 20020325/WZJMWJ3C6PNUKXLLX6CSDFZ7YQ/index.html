<html><header><meta charset="utf-8"><title>股海實戰錄：形勢利淡友出擊</title></header><body><h1>股海實戰錄：形勢利淡友出擊</h1><p>美股上周五跌幅雖然唔算大，但技術上杜指20日線（現處10452）失守，納指50日線（現處1868）失守，都係利淡訊號。外圍美股轉淡，形勢對淡友更有利，周三期指結算，淡友今日估計大舉出擊。&#13;<br> 恒指上周四跌穿50日線，周五雖有輕微反彈，但始終無法重返其上，再參考埋其他技術指標，如MACD線跌穿訊號線，都係展開較大調整嘅訊號，如果持貨太重，應考慮減持。由各種迹象顯示，恒指短期下試10400嘅機會相當大。&#13;<br> 趙飛雲上個禮拜五沽清貨，除咗睇淡本周港股走勢外，亦因為倉內3隻股票嘅技術形態已被破壞，短期暫難轉弱為強，與其死守等下一個升浪，付出較高機會成本，倒不如先止蝕套現，尋找更佳投資對象。<br> &#13;<br> <spanclass>中移動暫緩撈底 &#13;<br> 上周提過中移動（941）有機先到底，但上周五收23.30元，差些少亦唔肯升穿50日線（現處23.40元）收市，並非吉兆。如果今日淡友大舉出擊，中移動難免成狙擊對象，撈底博反彈行動須暫緩。不過單以電訊股而論，中移動始終係首選，可等候低吸。&#13;<br> 趙飛雲</spanclass></p></body></html>