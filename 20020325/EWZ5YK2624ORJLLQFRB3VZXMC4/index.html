<html><header><meta charset="utf-8"><title>馮仁昭四圍超：向華波一腳伸走持刀賊</title></header><body><h1>馮仁昭四圍超：向華波一腳伸走持刀賊</h1><p>向華波同內地女友應紅艷分手後，𠵱家仍然保持朋友關係，前晚馮仁昭同向華波食飯，佢帶咗新女友出嚟，華波話同呢個女友都識咗一年，佢兩個係喺深圳識嘅，𠵱家佢得閒都會返深圳探女友。<br> &#13;<br> <spanclass>戶口頂多得兩萬 &#13;<br> 華波話早幾日佢同女友經過羅湖火車站天橋嗰陣，忽然有一個男人走埋嚟搶佢女友掛喺心口嘅手提電話，當時嚇得佢女友大叫，企喺旁邊嘅華波立即伸腳踢咗個賊仔落地，原來個賊仔手上重攞住把刀仔，不過佢見華波咁兇猛，梗係走為上着。&#13;<br> 華波話諗唔到深圳啲治安會差成咁，所以佢都奉勸香港市民返深圳嘅話，唔好帶咁多貴重嘢，華波話：「我返深圳只會帶一張唔可以透支嘅提款卡，而戶口頂多只有兩萬蚊，咁樣就比較有保障。」<br> &#13;<br> <spanclass>趙式芝男友秘密現身 &#13;<br> 趙世曾嘅寶貝女趙式芝成立咗個叫「Legacy」嘅義工組織，噚日重身兼策劃同司儀一職，同班青少年喺觀塘遊樂場嘅嘉年華會度玩咗一個下午。趙式芝重神神秘秘咁話男朋友都喺現場支持佢，但就死都唔肯企埋一齊影相，人山人海，馮仁昭都冇本事認出邊個至係佢嘅男友。</spanclass></spanclass></p><p><spanclass>翁虹Benz被毀買六合彩 &#13;<br> 翁虹架Benz房車前日泊喺跑馬地雲地利道，俾護土牆上面嘅大樹塌落嚟壓毀，當時有架的士經過亦被壓毀，好彩個司機冇事。翁虹同馮仁昭講話今次咁好彩，如果有機會應該約埋個司機去還神，佢重話棵樹咁都壓得中佢架車，真係要去買吓六合彩，睇吓中唔中喎。<br> &#13;<br> <spanclass>林建岳搵施南生管數 &#13;<br> 林建岳入股寰亞之後，都好積極搞戲，最重要係搵到施南生幫佢管數，事關喺鍾再思時代，佢公司盤數都搞到冇乜系統，所以林建岳咪搵向來數口精嘅施南生返嚟公司幫手，而經理人部門嗰邊依然由陳自強話晒事。不過林伯其實都唔多贊成呢單收購，因為用咗成億去收購間公司。<br> &#13;<br> <spanclass>林峯李彩樺人前冇偈傾 &#13;<br> 林峯同李彩樺（阿Rain）呢對情侶真係好鬼搞笑，佢哋唔單止唔喺記者面前承認戀情，喺班同事面前，都一樣扮到冇嘢咁款。有老友同馮仁昭講，阿Rain同林峯開工休息嗰陣，專登坐到鬼咁開，亦唔見佢哋兩個有傾偈，但偏偏每次林峯收工都唔走住，無他嘅，咪係為咗等埋阿Rain收工，送佢返屋企囉！<br> &#13;<br> <spanclass>向海嵐無緣闖影圈 &#13;<br> 近排人氣急升嘅向海嵐，最近獲片商垂青邀請拍戲，可惜因為同拍劇時間撞期而未能成事。&#13;<br> 向海嵐話：「我知道有人同無綫傾過，但因為檔期問題唔能夠成事，在我嚟講當然覺得可惜啦，因為有機會我都想試吓拍電影，希望遲啲有機會試吓啦！」</spanclass></spanclass></spanclass></spanclass></p><p><spanclass>Shine受老闆力捧 &#13;<br> 百代（EMI）簽咗Shine呢對靚仔組合之後，佢哋次次出親嚟都幾受啲妹妹仔歡迎，又真係諗唔到，證明經理人年代老闆邱復生同佢女友葛福鴻幾有眼光。當年老邱一手發掘郭富城、金城武，而近期人氣十足嘅F4都係佢哋捧出嚟，𠵱家又睇中Shine，據知葛福鴻已計劃力捧佢哋。<br> &#13;<br> <spanclass>鍾楚紅拒演哥哥新片 &#13;<br> 張國榮（哥哥）呢輪好積極籌備新戲，原來早排哥哥同鍾楚紅（紅姑）兩公婆食飯，佢好想游說紅姑復出拍佢執導嘅戲，但紅姑覺得個劇本唔多啱佢，結果冇答應接拍。講真黃百鳴年年都想搵紅姑拍戲，但佢俾紅姑推得太多，近年先放棄，其實紅姑做咗幸福少奶奶後，要佢復出拍戲都幾難。</spanclass></spanclass></p></body></html>