<html><header><meta charset="utf-8"><title>旺角店長單車熱</title></header><body><h1>旺角店長單車熱</h1><p>「店長熱」突然興起，揭開報紙雜誌街訪型人部分，十個後生八個職業都叫店長，店長做啲乜？係咪高級過Sales仔？點樣可以入行？一於去問下靚仔店長S。&#13;<br> 靚仔店長S可以話係香港第一代店長，「做店長首要係鍾意扮型，天生有型就係成功店長嘅一半，後天就靠潮流產品搭夠。好似最近旺角區嘅大部分店長有部BMX傍身，返工放工都踩BMX，十足十日本原宿啲店長咁型！」做高官有架BMW，做店長就有架BMX，同作為身分象徵，店長S有理。&#13;<br> 「去一去通菜街『旺單』會經常碰上店長行家，個個都嚟呢度砌車，二千零蚊已有架美國車，買對別注版波鞋都唔止喇！」聽聞除潮流店長外，連娛樂圈中人亦喺度砌車，E神、T鋒同埋彈結他好醒嘅P黃（朱茵男友）部七、八千蚊勁車就喺度砌。做店長潮流觸覺果然快人一步，加埋娛樂圈人追捧，又有《E.T.》電影效應，單車熱城愈來愈蔓延。&#13;<br> &#13;<br> 主持人：大食Jack&#13;<br> 八卦熱報：<ahref>tai_sick_jack@yahoo.com.hk </ahref></p></body></html>