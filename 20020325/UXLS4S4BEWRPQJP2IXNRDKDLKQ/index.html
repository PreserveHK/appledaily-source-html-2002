<html><header><meta charset="utf-8"><title>大胃王：$178任食矜貴澳洲龍蝦仔</title></header><body><h1>大胃王：$178任食矜貴澳洲龍蝦仔</h1><p>女士們面對Buffet枱上各款美食時，心情既興奮又緊張，要食定要靚，係時候作出抉擇，海鮮和少脂肪的扒類就成了她們的頭號目標。即叫即煮澳洲貴價龍蝦仔、海鮮、羊仔扒全部任你食，食幾多都唔肥，絕對可以畀你食番夠本！&#13;<br>&#13;<br>記者：黃婉冰　攝影：陳穎　ImageGirl：Natalie</p><p><spanclass><fontstyle>醉翁龍蝦仔  &#13;<br> 淡水龍蝦仔，身形嬌小玲瓏但肉地爽口，帶有微微淡水的鮮味，只得澳洲及新西蘭，才有這種有拑龍蝦仔，所以身價較高。大廚會用烹調醉翁蝦的方法，即場用滾熱的花雕酒將生猛龍蝦仔灼熟，人客叫幾多灼幾多，絕對唔係限量配給。&#13;<br> &#13;<br> <spanclass><fontstyle>試味報告：  &#13;<br> 龍蝦仔肉質清甜爽滑，新鮮蝦肉唔會黐殼，蝦肉透着淡淡花雕酒香，酒味不太濃，安分守己做陪襯角色。</fontstyle></spanclass></fontstyle></spanclass></p><p><spanclass><fontstyle>野菌煙肉牛仔扒  &#13;<br> 荷蘭牛仔肉憑着一身鮮嫩，無多餘肥膏的條件下，突圍而出。切片加少許調味料香煎，原汁又原味，再惹味些，配以用煙肉、各款雜菌如Cepe，Morel、鮮冬菇做的雜菌汁，來個鮮味、惹味大夾攻。&#13;<br> &#13;<br> <spanclass><fontstyle>試味報告：  &#13;<br> 牛仔扒肉味沒有牛扒般濃，以鮮嫩為主，煎過後有帶燒烤香味，雜菌汁吊出肉味。</fontstyle></spanclass></fontstyle></spanclass></p><p><br> &#13;<br> <spanclass><fontstyle>香草燒羊鞍  &#13;<br> 在意大利餐廳叫一客同樣質素的羊鞍，起碼要過百元才有交易，這裏就任你品嘗。選用6至9個月大的新西蘭羊仔鞍，去脂後的羊鞍頓時變得窈窕，撒上香草、蒜茸、橄欖油，燒香外層鎖住肉汁，再淋蒜茸香草汁，令羊肉多添一分惹味。&#13;<br> &#13;<br> <spanclass><fontstyle>試味報告：  &#13;<br> 羊鞍肉質嫩滑不膩，有羊肉鮮味但無羶味，細細件分量剛剛好。</fontstyle></spanclass></fontstyle></spanclass></p><p><spanclass><fontstyle>各款即炒海鮮  &#13;<br> 中式小炒永遠都受歡迎，更何況是海鮮？新鮮游水海蝦、墨魚仔、青口，猶如海鮮市場般鋪滿成張枱任你揀，用XO醬定豉汁炒全由你話事，是凍冰冰的魚生、生蠔外的另一個選擇。&#13;<br> &#13;<br> <spanclass><fontstyle>試味報告：  &#13;<br> 有濃汁掩護，食得出海鮮夠新鮮，XO醬惹味，豉汁有大牌檔風味，各有各精采，最好兩款都試勻。</fontstyle></spanclass></fontstyle></spanclass></p><p><spanclass><fontstyle>各款飲品及甜品  &#13;<br> 除任食各款中、西菜式外，還可任飲紅酒、橙汁、汽水，每人更奉送燕窩布甸一客，記住讓個肚預留位置，食埋免費甜品先好走。</fontstyle></spanclass></p><p><spanclass><fontstyle>淮山杞子燉竹絲雞  &#13;<br> 燉湯材料簡單，但每盅都燉足三個鐘頭，夠晒火候。淮山、杞子、竹絲雞、紅棗，四種湯料經過長時間火力逼攻下，鮮味、肉味融為一湯，竹絲雞不肥不膩，杞子有明目作用，唔止燉湯咁簡單。&#13;<br> &#13;<br> <spanclass><fontstyle>試味報告：  &#13;<br> 湯水清香甜潤，火候夠之餘湯料亦足，一盅盅獨立包裝，與酒樓供應的毫無分別。</fontstyle></spanclass></fontstyle></spanclass></p><p><spanclass><fontstyle>記者的話  &#13;<br> 澳洲龍蝦仔晚晚供應，要確保新鮮，所以每次供應始終有限，如果當晚反應好，兩百多隻都可以一一掃光，想確保有得食？早去為妙。</fontstyle></spanclass></p><p><spanclass><fontstyle>店名：世紀咖啡閣  &#13;<br> 電話：25988888內線6350&#13;<br> 地址：灣仔謝斐道238號1樓&#13;<br> 座位：170個&#13;<br> 營業時間：星期一至五上午6時半至下午3時，晚上6時至凌晨1時；星期六、日及公眾假期全日營業。&#13;<br> 付款方法：現金及信用卡（Visa,Master,AE,Diners）&#13;<br> 收費：星期日至四成人每位$178，小童每位$108，星期五、六及公眾假期成人每位$198，小童每位$108。&#13;<br> 自助餐日期及時間：由即日起至4月13日，每晚6時半至9時半。</fontstyle></spanclass></p></body></html>