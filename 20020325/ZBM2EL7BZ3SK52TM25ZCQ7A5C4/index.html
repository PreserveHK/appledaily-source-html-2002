<html><header><meta charset="utf-8"><title>佳士拿PTCruiserConvertible　盡現個性一面</title></header><body><h1>佳士拿PTCruiserConvertible　盡現個性一面</h1><p>早前本欄曾經為大家報道過，佳士拿將會為旗下嘅PTCruise推出開篷版本；而喺最近舉行嘅日內瓦車展上，廠方就展出咗全新PTCruiserConvertible開篷車，並預算最快可於2004年初喺歐洲市場推出。&#13;<br>PTCruiserConvertible喺外形設計上，與原有硬頂型號相近，大家都同樣以圓渾嘅車身線條，以及闊大嘅鬼面罩配搭出現；但為配合其較富動感嘅形象，廠方將會為其改用雙門設計，當然唔少得重有係新車賣點所在，以及開關時間甚短嘅篷頂配搭啦。車廂布局亦會與現有型號相同，除空間寬敞舒適外，車內座椅亦見承托力十足，乘坐倍見貼服舒適。另一方面，預算新車將會沿用原有PTCruiser喺歐洲市場嘅機械配搭，如2.0及2.2公升引擎等等，馬力輸出各有不同，以迎合不同用家需要。未知新車有無機會引入香港呢？各位有興趣嘅車迷，不妨拭目以待喇。</p></body></html>