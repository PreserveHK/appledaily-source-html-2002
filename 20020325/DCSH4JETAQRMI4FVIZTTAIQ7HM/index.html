<html><header><meta charset="utf-8"><title>「佢有氣有力好健康」<br>陳文媛、方力申信任好友</title></header><body><h1>「佢有氣有力好健康」<br>陳文媛、方力申信任好友</h1><p><b> 陳文媛</b> 「其實我唔係好清楚成件事，所以我覺得我唔應該作出任何評論，但係我絕對唔相信陳冠希係咁嘅人，我所認識嘅佢係好健康嘅，我都會打電話畀佢了解吓。」&#13;<br> &#13;<br> <b> 李心潔</b> 「陳冠希唔似吸毒，一定唔會，身為藝人佢應該知自己做緊乜嘢。唔怪得知頭先佢細細聲同我講話心情唔好，應該係誤會嚟嘅。」&#13;<br> &#13;<br> <b> 方力申</b> 「我唔信陳冠希係咁嘅人，我同佢打波時，佢都表現得有氣有力，一個咁健康嘅人點會吸毒呀。」&#13;<br> &#13;<br> <b> 吳彥祖</b> 「佢係咪俾人整蠱呀？陳冠希嘅形象比較野性，俾人整蠱都唔出奇。我以後收fans禮物都會有啲驚，但呢啲嘢其實冇得小心。」&#13;<br> &#13;<br> <b> 楊千嬅</b> 「吓，藏毒咁大件事！我真係唔知呢件事喎，所以我唔可以作出任何批評。其實做藝人好應該小心自己嘅言行，因為每一件事都會構成好大影響。況且吸毒咁傷身，嗰啲人要保重身體呀，其實減壓可以去吓旅行，唔需要吸毒囉。」</p></body></html>