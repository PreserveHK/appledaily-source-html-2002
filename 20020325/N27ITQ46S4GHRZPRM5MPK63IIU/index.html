<html><header><meta charset="utf-8"><title>三菱Pajero3.0V6換偈減價13萬</title></header><body><h1>三菱Pajero3.0V6換偈減價13萬</h1><p>一直傲視越野車界嘅三菱Pajero，踏入2002年後，代理率先引入新款3.0公升V6型號；雖然性能及不上頂級3.5公升GDI型號，惟慳油及便宜達13萬嘅車價卻足以彌補一切；再者，三排七座位嘅實用性，以及尾排可收摺於地台下嘅特點，給尾廂容量有近倍增嘅好處，以唔到30萬嘅價錢，鍾情Pajero嘅車迷又點可以抗拒呢分誘惑呢！&#13;<br>&#13;<br>記者：陳偉林　攝影：陳偉強　ImageGirl：Wing</p><p><spanclass><fontstyle>賣相依舊　不減風采  &#13;<br> 外表看來，新版三菱Pajero雖然車價大幅調低，但風采依然沒有予人半點將貨就價嘅感覺；新車除備有原廠高聚焦大燈及霧燈外，重備有時款四輪16吋合金胎軨、高置尾定翼連High-mount煞車燈，另外重有外掛後備輪胎配搭，從而可顯現出Pajero本身嘅一分剛勁美呢！</fontstyle></spanclass></p><p><spanclass><fontstyle>三排七座位　多變實用  &#13;<br> 至於車廂方面，除原有一套座椅改換上高級絲絨配搭外，更備有四門電窗、門邊電鏡及大型電天窗，以及原廠冷氣連高級音響組合，可謂一應俱全；然而，最突出莫過於可收摺於地台下嘅尾椅，令尾廂空間倍增之餘，三排獨立送風口連照明裝置，重予人有心思縝密嘅鋪排感呢！</fontstyle></spanclass></p><p><spanclass><fontstyle>3.0公升V6偈　不減功力  &#13;<br> 呢部Pajero3.0V6型號，由原有嘅一台3.5公升GDI引擎，改換上3.0公升V6偈，雖然動力輸出較前少了一截，但匹配上一套4前速自動波，仍見引擎勁力十足；而一套四驅轉換系統，日常可改用兩驅以減低耗油量外，遇有較崎嶇嘅山路時，更可以選擇恒式四驅模式，令駕駛變得順暢富安全感㗎！而由前輪雙搖臂及後輪多連桿所組成嘅懸掛系統，配合上剛勁有度嘅底盤，行車循迹性之高，予人有莫大信心。而前輪透氣碟及後輪鼓式嘅制動系統，亦能夠有出色嘅制動效果呢！</fontstyle></spanclass></p><p><spanclass><fontstyle>記者試後簡評  &#13;<br> &#13;<br> <spanclass><fontstyle>優點  &#13;<br> 外形：一貫全天候四驅越野車個性，雄渾富剛勁美。&#13;<br> 車廂：三排七座位空間闊落，乘坐貼服舒適。&#13;<br> 設備：除有三排獨立送風口外，可摺叠尾排設計，亦能令尾廂容量倍增。&#13;<br> 操控：有齊全天候四驅越野配搭外，改配3.0公升V6偈，亦見柔韌有力。&#13;<br> &#13;<br> <spanclass><fontstyle>缺點  &#13;<br> 1.減去真皮座椅及一套5前速半自動波，稍欠豪邁一面。&#13;<br> 2.一台3.0公升V6偈有慳油一面，惟稍欠一分剛勁爆炸感。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>三菱Pajero3.0V6規格  &#13;<br> 引擎：2972ccV6SOHC&#13;<br> 馬力：180ps/5500rpm&#13;<br> 扭力：27.0kgm/4000rpm&#13;<br> 傳動：4前速自動波，四輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）鼓式（ABS）&#13;<br> 輪胎：265/70R16BridgestoneDuelerH/T&#13;<br> 尺碼：4795×1875×1855mm&#13;<br> 軸距：2780mm&#13;<br> 車重：2040kg&#13;<br> 新車售價：$299,800&#13;<br> 車輛提供：環宇汽車（27211111）</fontstyle></spanclass></p></body></html>