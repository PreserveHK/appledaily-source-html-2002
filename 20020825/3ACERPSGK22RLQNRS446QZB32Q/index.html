<html><header><meta charset="utf-8"><title>平治本田代理二手筍盤推介39萬買CLK320</title></header><body><h1>平治本田代理二手筍盤推介39萬買CLK320</h1><p>喺今日嘅二手車推介中，平治代理特別為大家推介一部2001年，兼且保養極佳嘅CLK320Avantgarde，此車不但設備齊全，兼且重有原廠保養，二手叫價僅為$390,000；另一部由本田代理提供，2001年本田Accord3.0V6，同樣有原廠保養以及齊全設備，二手叫價$168,000，可謂十分超值。&#13;<br>記者、攝影：黃凱穎&#13;<br>車輛提供——&#13;<br>平治：自由車行（23896102）&#13;<br>本田：合群汽車（27554529/27537701）</p><p><spanclass><fontstyle>平治CLK320Avantgarde  &#13;<br> 二手叫價：$390,000&#13;<br> 引擎容積：3199cc&#13;<br> 傳動：自動波&#13;<br> 顏色：灰&#13;<br> 製造年份：2001年&#13;<br> 首次登記年份：2002年&#13;<br> 牌費：2003年2月&#13;<br> 行車里數：9,560km&#13;<br> 配備：合金胎軨、門邊電鏡連電摺功能、記憶真皮座椅、天窗、原廠冷氣、高級音響及雙安全氣袋。</fontstyle></spanclass></p><p><b> 短評：</b> &#13;<br> 大家眼前呢部CLK320Avantgarde出車只有約一年半時間，行車里數又唔高，而且重係公司經理用車，有齊原廠保養，故此大家毋須擔心車子嘅保養問題；而且呢部CLK320Avantgarde更以《蘋果日報》獨家低價$390,000發售，較當時高達$568,000嘅新車價，低咗約四成，係咪好吸引呢？</p><p><spanclass><fontstyle>平治C320Avantgarde  &#13;<br> 二手叫價：$365,000&#13;<br> 引擎容積：3199cc&#13;<br> 傳動：自動波&#13;<br> 顏色：綠&#13;<br> 製造年份：2001年&#13;<br> 首次登記年份：2002年&#13;<br> 牌費：2003年5月&#13;<br> 行車里數：1,236km&#13;<br> 配備：合金胎軨、門邊電鏡連電摺功能、雙安全氣袋、側氣袋、天窗、真皮座椅、原廠冷氣、高級音響及桃木裝飾。</fontstyle></spanclass></p><p><b> 短評：</b> &#13;<br> 呢部C320Avantgarde不但屬最新型號，而且重只行咗1,236km，咪數可謂稱得上係極低，加上內外保養甚佳，狀態有如新車一樣；不過最重要嘅係，呢部C320Avantgarde仍有2年製造商保用，買家大可放心。</p><p><spanclass><fontstyle>平治C32AMG  &#13;<br> 二手叫價：$650,000&#13;<br> 引擎容積：3199cc&#13;<br> 傳動：自動波&#13;<br> 顏色：金&#13;<br> 製造年份：2002年&#13;<br> 首次登記年份：2002年&#13;<br> 牌費：2003年3月&#13;<br> 行車里數：4,703km&#13;<br> 配備：17吋跑車合金胎軨、門邊電鏡連電摺功能、Xenon頭燈、雙安全氣袋、側氣袋、天窗、真皮記憶座椅、原廠冷氣及高級音響。</fontstyle></spanclass></p><p><b> 短評：</b> &#13;<br> C32AMG絕對稱得上係無敵，因為佢除咗配備有一台3.2公升Kompressor引擎，馬力輸出強勁之餘，另外有齊全車包圍、尾喉及17吋跑車胎軨，望落份外煞食；加埋吸引嘅二手叫價，真係好吸引㗎。</p><p><spanclass><fontstyle>本田Civic1.6  &#13;<br> 二手叫價：$73,000&#13;<br> 引擎容積：1595cc&#13;<br> 傳動：手波&#13;<br> 顏色：銀&#13;<br> 製造年份：1998年&#13;<br> 首次登記年份：1998年&#13;<br> 牌費：2003年1月&#13;<br> 行車里數：55,041km&#13;<br> 配備：合金胎軨連高性能跑車輪胎、包圍、尾翼、泊車感應器、天窗、跑車座椅、原廠冷氣、高級音響及高性能制動碟。&#13;<br> &#13;<br> <b> 短評：</b> &#13;<br> 由於上一代Civic屬年輕車迷追捧嘅車款，好多車主都會作出大量改裝，若要於市場上搵一部直板嘅二手車盤，實在有點難處；但今回呢部Civic1.6只作輕量改裝，而且重經代理方面作詳細檢查，並有齊維修紀錄，故買家大可放心。</fontstyle></spanclass></p><p><spanclass><fontstyle>本田Accord3.0V6  &#13;<br> 二手叫價：$168,000&#13;<br> 引擎容積：2997cc&#13;<br> 傳動：自動波&#13;<br> 顏色：銀&#13;<br> 製造年份：2001年&#13;<br> 首次登記年份：2001年&#13;<br> 牌費：2003年2月&#13;<br> 行車里數：32,791km&#13;<br> 配備：合金胎軨、天窗、雙安全氣袋、真皮座椅、高級音響、原廠冷氣及桃木裝飾。&#13;<br> &#13;<br> <b> 短評：</b> &#13;<br> 呢部齊料Accord3.0V6型號，喺二手市場上可謂十分罕有，一台3.0V6偈不但寧靜有力之餘，車廂空間又見寬闊實用，唔使17萬嘅二手叫價，亦為其增添多一份號召力。</fontstyle></spanclass></p><p><spanclass><fontstyle>本田Civic1.5VTi  &#13;<br> 二手叫價：$99,000&#13;<br> 引擎容積：1493cc&#13;<br> 傳動：自動波&#13;<br> 顏色：銀&#13;<br> 製造年份：2001年&#13;<br> 首次登記年份：2001年&#13;<br> 牌費：2002年8月&#13;<br> 行車里數：16,871km&#13;<br> 配備：合金胎軨、SONY高級音響、原廠冷氣、真皮座椅、桃木裝飾及雙安全氣袋。&#13;<br> &#13;<br> <b> 短評：</b> &#13;<br> 此車設備齊全，而且重配有一套SONY高級音響，可算係我哋咁多期二手車介紹中，音響改裝得最強嘅一部；另外，雖然呢部Civic僅為1.5公升型號，但動力輸出同樣充裕，加上行車里數只有16,871km，$99,000嘅二手叫價可算超值。</fontstyle></spanclass></p><p><spanclass><fontstyle>買代理二手車更有保障  &#13;<br> 據合群汽車二手車部經理歐陽先生表示，由佢哋所出售嘅二手車，原廠保養期可延續至新車主；同時，每部二手車都會備有原廠嘅維修紀錄，而且重會由原廠技師作詳細檢查及維修，若客人對該車不滿意的話，佢哋亦會為其調校至滿意為止㖭。而佢哋重會提供財務及保險協助，從而令用家買得開心又放心。</fontstyle></spanclass></p></body></html>