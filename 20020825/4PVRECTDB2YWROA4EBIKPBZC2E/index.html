<html><header><meta charset="utf-8"><title>兒童天地：<br>得意手表新學年陪住我</title></header><body><h1>兒童天地：<br>得意手表新學年陪住我</h1><p>&#13;<br>重有一個星期就開學，媽咪當然要為自己的心肝寶貝預備好校服和書包等開學用品，不過千萬不要忘記替小朋友添置一隻小手表，既讓小朋友培養時間觀念，又可以點綴沉悶的校服。今季的小朋友手表依然以卡通公仔為主，圖案設計夠別致又夠童真，小朋友戴上手特別醒目！&#13;<br>記者：區佩嫦&#13;<br>攝影：楊錦文、周旭文&#13;<br>ImageKid：劉俊軒</p><p><spanclass><fontstyle>得意外形取勝  &#13;<br> 小朋友夠晒古靈精怪，呢兩隻手表相信會得小朋友的歡心。綠色那隻以小狗為賣點，配上白雪雪的狗骨秒針及表帶上的長長狗骨，夠晒搶眼，不過小記最愛還是花形的透明表殼。另一隻透明的手表則以海洋為主，透明的表帶印上大大小小的海星及水泡，加上魚形的表殼，連大人都愛不釋手，何況是小朋友呢？&#13;<br> 售價：每隻$220（Abebi）</fontstyle></spanclass></p><p><spanclass><fontstyle>隨表送文具  &#13;<br> 一隻手表點可以滿足到小朋友心多多的慾望呢？好似呢隻FlikFlak手表，隨表附送用牛仔布造的筆袋，袋內還有鉛筆刨、鉛筆、擦膠、間尺、顏色筆等，夠晒齊全。手表的刻度用上數字，小朋友睇時間就一清二楚，表帶則配上牛仔布，有30米的防水功能、防震盪表殼、防刮花表面，用襪子包着，更可放入洗衣機清洗。&#13;<br> 售價：$250（SWATCH）</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>過癮麵包超人  &#13;<br> 若小朋友是麵包超人迷，相信一見這隻跳字膠表即進入瘋狂狀態，無辦法，全隻表以脹卜卜的麵包超人為主，過癮可愛，不過略嫌表肉太厚、太大，小朋友戴上手後可能會覺得較笨重。&#13;<br> 售價：$89（GiftHouse）</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>啪鈕扣有心思  &#13;<br> 對於年紀細細的小朋友而言，手表可能是裝飾大於實際用途，好似呢隻小手表，表面直徑只有2cm闊，最啱小朋友纖幼的手腕。表面以藍天配上翠綠的草地，還有一隻可愛小乳牛，夠晒過癮！表帶亦布滿乳牛、綠草等圖案，賣相一流。&#13;<br> 售價：$195（Abebi）</fontstyle></spanclass></p><p><spanclass><fontstyle>新幹線陀表  &#13;<br> 近年以火車頭為造型的新幹線公仔，甚受小朋友歡迎，好似呢隻設計成陀表的新幹線表，小朋友可以掛在胸口或者放在衫袋中，夠晒特別。全隻表以白色為主調，表面除了有3、6、9、12的數字刻度後，還印有不同的新幹線造型，最啱年紀較大的新幹線迷。&#13;<br> 售價：$145（GiftHouse）</fontstyle></spanclass></p><p><spanclass><fontstyle>扮熊Kitty夠抵死  &#13;<br> 講到手表，點可以不提小妹妹的偶像HelloKitty呢？呢隻方形手表，表面印上一隻扮熊啤啤的HelloKitty，造型夠晒過癮，配上藍色的皮製表帶，小朋友戴上，顯得斯文大方。&#13;<br> 售價：$178.5（Sanrio）</fontstyle></spanclass></p><p><b> 店舖資料</b> &#13;<br> Abebi（23773844）&#13;<br> 尖沙嘴海運大廈004-004A號舖&#13;<br> &#13;<br> SWATCH（25778479）&#13;<br> 銅鑼灣軒尼詩道502號黃金廣場地下3號舖&#13;<br> &#13;<br> SanrioVivitix（27582633)&#13;<br> 九龍灣德福廣場G39號舖&#13;<br> &#13;<br> GiftHouse（22648609）&#13;<br> 旺角彌敦道潮流特區3樓05號舖</p></body></html>