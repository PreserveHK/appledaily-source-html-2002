<html><header><meta charset="utf-8"><title>痛！柏芝自殘穿耳紋身霆鋒避見</title></header><body><h1>痛！柏芝自殘穿耳紋身霆鋒避見</h1><p>自張栢芝與謝霆鋒傳分手後，昨日她與霆鋒及緋聞男友陳小春首次出席同一活動，齊齊現身港台的《太陽計劃2002》音樂會。但三人似有意互相迴避，霆鋒和小春更缺席拜神。不過栢芝昨日心情大靚，更大騷新耳洞和新紋身，而霆鋒作壓軸表演時，竟激動至眼濕濕。</p><p>張栢芝與謝霆鋒及陳小春昨日齊齊出席的《太陽計劃》閉幕表演，這是三人傳出緋聞後首次在港碰頭。不過栢芝、霆鋒和小春都刻意避忌，本來大會要求所有歌手出席下午在香港仔舉行的拜神儀式，結果除栢芝與梁詠琪、Twins及楊千嬅等一早到場作準備外，霆鋒和小春均在未有解釋的情況下，向港台表示不會出席拜神，霆鋒則約在四時才到場綵排。<br> &#13;<br> <spanclass>紋身處皮膚紅腫 &#13;<br> 統籌周國豐表示，雖然曾要求所有歌手出席，但也不會強人所難，就連在表演次序上，也不會刻意令栢芝和霆鋒等焦點人物碰頭，以免引起尷尬。昨晚的音樂會由周杰倫帶頭唱主題曲後，栢芝緊接演出，霆鋒則作壓軸表演。&#13;<br> 至於成為綵排現場風頭人物的栢芝，昨日主動與因合作電影《絕世好B》而傳不和的梁詠琪交談。日前在右腳踝位置紋身的她，昨天穿上及膝褲示人，大方露出新紋身。雖然紋身部位的皮膚仍然紅腫，但栢芝仍不介意讓記者拍照，亦沒有否認是找曾為霆鋒及王菲在腰背紋上情侶紋身「火翼雙飛」的師傅Gabe為她紋身。</spanclass></p><p><spanclass>栢芝咪嘴玩自摸 &#13;<br> 栢芝又風騷地表示不排除會再紋身，但因為胸部是女性最完美的地方，所以絕不會在胸前紋身。栢芝說：「個紋身唔係紋咗幾百蚊，係一千零八十蚊呀！呢個圖案係我自己諗，然後師傅再修改過。個圖案冇特別意思，係幻想出嚟。不過千祈唔好紋男、女朋友嘅名，怕分手眼冤，圖案就可以用嚟襯衫。」&#13;<br> 栢芝還自爆近日在右耳骨上多穿一個耳窿，她說：「我耳仔加埋肚臍總共有六個窿，穿臍環都唔痛，但穿耳骨就有啲痛囉！不過都忍受到。之前喺大陸拍戲好辛苦，𠵱家有得休息吓，好想釋放晒（辛苦），就搵啲嘢改變吓。」&#13;<br> 昨晚的音樂會開場時，大會並沒有像往常般安排所有歌手同台合唱，所以栢芝、霆鋒及小春未有機會碰頭。到栢芝表演時，她雖是咪嘴演唱，但勁歌熱舞時以手放在自己下體，十分出位。<br> &#13;<br> <spanclass>謝霆鋒被叫收檔 &#13;<br> 昨晚任壓軸表演歌手的霆鋒，因身上所穿的長褲太鬆，上台後不斷甩褲，有歌迷竟大叫：「除褲。」而霆鋒演唱前對歌迷說：「我今日出嚟唱歌，因為自己參加咗五年太陽計劃，多謝政府畀呢個機會我，我唔知自己重有冇機會唱第六年……我要走喇，如果我返嚟，希望大家同我一齊成長，我自己發展係小事，香港同東南亞市場先係大事，我唔會放棄。」霆鋒說到此時已是眼濕濕，然後他獻唱《非走不可》時，更一度哽咽得不能唱下去，不過現場有歌迷卻大叫：「早啲收皮啦。」&#13;<br> 此外，昨日有傳容祖兒父親被稅局追討二○○○至二○○一年度的薪俸稅，合共三萬九千元，祖兒昨日說：「係咪同名同姓呀？我問番佢先，佢經濟幾好㗎，應該唔會。」&#13;<br> 採訪：胡比、王連連　攝影：陳偉權</spanclass></spanclass></p></body></html>