<html><header><meta charset="utf-8"><title>唔妥　Cookies宣傳招似足Twins搞出火</title></header><body><h1>唔妥　Cookies宣傳招似足Twins搞出火</h1><p>EMI九人少女組合Cookies自出道以來，她們唱校園歌、打觔斗和穿水着的三部曲，可謂和英皇組合Twins的「三級」上位方程式非常近似，而有傳Cookies的一位成員，以前更涉向周刊提供蔡卓妍與三男同躺沙發的照片，故這段新仇舊怨，令兩隊組合鬧不和。</p><p>組合Twins的成功，掀起樂壇的組合熱潮，近期崛起的九人少女組合Cookies，起步不俗，不過她們先唱校園歌曲，繼而在台上打觔斗，最後則以水着示人的招數，和Twins當年的「三級」上位方程式頗為相似。&#13;<br> Twins在去年出道時，憑《明愛暗戀補習社》及《女校男生》等少女校園歌曲而打響名堂，她們在台上表演側手翻更成為標記。及後Twins推出寫真集，當中的水着look亦令人嘩然，但她們卻因此成功突圍，寫真全被掃清。<br> &#13;<br> <spanclass>宣傳手法大同小異 &#13;<br> 至於EMI今年力捧的九人少女組合Cookies，月前出道即以校園少女歌《心急人上》造出聲勢，緊接她們亦在演出時大翻觔斗，到近日Cookies又以水着拍攝唱片封套，與Twins的上位方式，如出一轍。<br> &#13;<br> <spanclass>阿Sa：我識得一個 &#13;<br> 有傳Cookies其中一位成員在未入行前，已跟蔡卓妍（阿Sa）在拍片時相識，但這位成員於去年尾竟涉嫌提供相片給周刊，大爆阿Sa於九九年拍攝電影《自從他來了》時，與三個男仔同躺沙發的照片，據聞阿Sa就曾為被朋友出賣而感到十分傷心。&#13;<br> 對於Cookies和Twins的上位程式近似一事，昨日記者致電向EMI總裁陳志光求證，他說：「呢啲係模式嚟啫，冇話邊個抄邊個，Cookies跳舞係青春活潑，着泳衣係配合夏天。至於有傳佢哋嘅fans不和，唔知呀，冇乜咁嘅情況出現。」但提到有傳Cookies成員向周刊提供相片爆阿Sa大鑊，陳志光則說：「Cookies冇人識得阿Sa，呢啲嘢冇根冇據，係幾傷害性嘅誣衊，冇呢啲事，Twins嘅嘢亦唔關我哋事。」&#13;<br> 不過，阿Sa昨卻直認與Cookies成員認識，她接受電話訪問時說：「我識得Cookies其中一個成員，以前我哋一齊拍過嘢，其實我見到嗰張相俾人登出嚟時，都覺得有啲奇怪。但對傳聞嘅嘢，我唔想回應，因為咁對任何人都唔公平。」</spanclass></spanclass></p><p><spanclass>霍紋希：我唔介意 &#13;<br> 英皇藝人管理部總監霍紋希（Mani）對於Cookies和Twins路線相似一事，昨日在電話中說：「樂壇係百花齊放，Twins咁成功，我哋都唔介意人哋抄嘅。」問到她知否Cookies的fans與Twins歌迷針鋒相對？霍紋希說：「唔係好覺。」對有傳阿Sa遭Cookies舊友出賣，Mani說：「阿Sa係識得其中一個Cookies成員，但未有證據前，我哋唔會對傳言發表任何意見。」&#13;<br> 此外，Cookies昨日在銅鑼灣「海天漁港」參加新城主辦的「聯fan搵食團」環節，九名成員大玩以生果砌字及撈蝦，眾人玩到忘形大叫，其中的Helena更走光，遂惹來食客指她們不顧形象，Cookies回應說：「我哋形象係咁，活潑可愛吖嘛，九個女仔唔出聲就好弊啦，我哋係唔顧形象㗎啦。」&#13;<br> 採訪：朱芷瑩、王連連&#13;<br> 攝影：王連連</spanclass></p></body></html>