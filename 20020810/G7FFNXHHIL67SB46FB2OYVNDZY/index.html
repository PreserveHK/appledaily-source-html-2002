<html><header><meta charset="utf-8"><title>新車速報：<br>新版富豪S402.0大革新</title></header><body><h1>新車速報：<br>新版富豪S402.0大革新</h1><p>呢邊廂日本車以減價作招徠，而另一邊廂嘅瑞典富豪，卻運來全新2003年款式嘅S40新車；不僅賣相趨時見活力感，全新5前速自動波匹配新改良嘅2.0公升直4偈，表現暢順寧靜，兼有慳油嘅特性㖭！想擁有一部有型又安全嘅行政座駕？呢部S402.0都係一個唔錯嘅選擇噃！&#13;<br>記者、攝影：陳偉林</p><p><spanclass><fontstyle>設備配搭齊備又安全  &#13;<br> 樣靚之餘，車廂前後排高級皮椅重附有貼身剪裁，承托力十足之餘，另外重有桃木裝飾，而三幅式跑車軚環，重予人有多一份駕駛樂趣㗎！設備配搭除四門電窗、門邊電鏡、中央遙控門鎖及電天窗外，還有恒溫冷氣同音響配搭，當然唔少得重有前後八個安全氣袋同充氣簾幕嘅保護㖭！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>新偈慳油寧靜度高  &#13;<br> 新車裝有改良過嘅2.0公升直4DOHC偈，匹配新加入嘅5前速自動波，明顯起步加速有力，重有出眾嘅寧靜暢順度；惟新偈則重慳油特性，響段速反應卻未見有衝勁力；用作日常代步，以其穩紮嘅底盤及懸掛設計，加上四輪碟式制動及ABS連EBD裝置，予人有一份可靠安全感呢！</fontstyle></spanclass></p><p><spanclass><fontstyle>Facelifted新版入時有個性  &#13;<br> 一直有唔少車迷追捧嘅富豪40車系，未踏入2003年前，廠方經已落實推出Facelifted新版；想唔到向來溫文爾雅嘅S40轎車，響換裝全新電鍍鬼面罩、頭燈組合同渾然一體嘅泵把連氣霸後，會變得有型入格，加上四輪新款15吋跑車合金軨，更加添有多一份活力感呢！</fontstyle></spanclass></p><p><spanclass><fontstyle>記者試後簡評  &#13;<br> 優點：2003年新包裝嘅賣相，予人有時尚同年輕活力感；而新改良嘅引擎表現令低轉起跑有勁，兼且有出眾嘅寧靜度。&#13;<br> &#13;<br> 缺點：改配上5前速自動波有慳油嘅特點，惟每個段速表現稍嫌缺少一點衝勁。&#13;<br> &#13;<br> <spanclass><fontstyle>富豪S402.0規格  &#13;<br> 引擎：	1948cc直4DOHC&#13;<br> 馬力：	136ps/5800rpm&#13;<br> 扭力：	19.4kgm/4000rpm&#13;<br> 傳動：	5前速自動波，前輪驅動&#13;<br> 懸掛：	（前）麥花臣支柱；（後）多連桿&#13;<br> 制動：	（前）透氣碟；（後）碟式（ABS）&#13;<br> 輪胎：	195/60R15MichelinEnergyXV1&#13;<br> 尺碼：	4516×1716×1422mm&#13;<br> 軸距：	2562mm；車重：1255kg&#13;<br> 0-100公里：	10.7秒；極速：200km/h&#13;<br> 平均耗油：	9.6km/L&#13;<br> 新車售價：	$199,900&#13;<br> 車輛提供：	太古汽車（29273488）</fontstyle></spanclass></fontstyle></spanclass></p></body></html>