<html><header><meta charset="utf-8"><title>　　李澤楷熱愛藝術 - 李八方</title></header><body><h1>　　李澤楷熱愛藝術 - 李八方</h1><p>八十五歲高齡的國學大師饒宗頤噚日在創價學會舉行書畫展，查大俠、李國章同李澤楷都捧場。不過讀番書嘅小小超，對於饒宗頤幽玄典雅嘅山水花鳥同書法，又體會到幾多呢？小小超好坦白話自己「唔識，邊睇邊學」，重想買饒老嘅傑作，聽見話係非賣品，頻說「我會搵佢（饒老）傾傾。」饒老又係潮州人，同誠哥又咁熟，有得傾嘅。&#13;<br> 睇嚟小小超都對文化藝術好熱愛，噚日創價學會其中一個負責接待嘅會員，就係演技派演員江毅。小小超一見佢就話好欣賞佢喺「天下第一樓」嘅演出，演活全聚德嘅飯店企堂「常貴」。八方重聽到小小超同江毅話，睇咗「天下第一樓」兩次。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>