<html><header><meta charset="utf-8"><title>人氣流行線：<br>復刻狂潮Puma再捲經典熱浪</title></header><body><h1>人氣流行線：<br>復刻狂潮Puma再捲經典熱浪</h1><p>睇雜誌睇報紙，報道新波鞋已經係潮流版指定動作。心水清的讀者或者炒鞋族一定知道，Nike個個星期都有Dunk及Force推出，而adidas就約兩個星期有新鞋到，至於其他品牌，就不定期先有正貨推出，當中一向喺香港低調的Puma，繼早兩年為JilSander製作時裝波鞋、林海峰等潮流人着Hit咗對California之後，真係靜咗好耐，近日終於有新動作，下星期推出一系列經典復刻版，其中以曾推出JilSander合作版的Tahara最矚目。&#13;<br>&#13;<br>記者：馮彥彰　攝影：陳偉強</p><p><spanclass><fontstyle>經典Puma最吃香  &#13;<br> 今年隨住廣告開始，下半年Puma翻身之日子將會到，首先會推出各款復刻鞋，包括曾幾何時大熱過的California、Tahara、GVSpecial等，而且價錢不貴，加上Low-tech款式呢幾年大熱，繼之前的EasyRider、Suede後，行經典復刻已是潮流界必走之路，當中adidas就推出Original系列，而Nike則最離譜，單單是AirForceOne就個個星期有新色推出，但買的人一樣極多！看來在此經濟環境下各大公司都係以復刻行先。（全系列7月8日起陸續到港）</fontstyle></spanclass></p><p><spanclass><fontstyle>JilSander版Avanti  &#13;<br> Puma與adidas一樣，以經典OldSchool款最吃香，連JilSander都睇中，曾推出JilSander款EasyRider、Kings、Tahara、及這款Avanti。</fontstyle></spanclass></p><p><spanclass><fontstyle>平民版Tahara現身  &#13;<br> Tahara真身出現，其實正是早前JilSander跟PumaCrossover之同一款鞋，不過今次就推出番正常版，鞋身一樣全以皮製，嫌JilSander版太富貴，又或者想買回復刻的就咪錯過。</fontstyle></spanclass></p><p><br> &#13;<br> <spanclass><fontstyle>格仔版GVSpecial首次現身  &#13;<br> 「一早就應該出啦！」相信係唔少人嘅心聲，眼見Nike又有格仔鞋，過去合作夥伴adidas又有，今次都輪到佢有，外形跟California差不多，分別在於鞋頭平少少，而鞋側也沒有了寫住California的Tag，而Puma著名的鞋側標記就包上了格仔布，至於個名來自其PV底，曾於70年代推出，其乾淨利落設計一直受歡迎，加上後來日本仔大煲，就係咁又熱賣。</fontstyle></spanclass></p><p><br> &#13;<br> <spanclass><fontstyle>Ontario首次復刻  &#13;<br> Ontario來自60年代，當時正是戶外運動熱，睇阿甘就知啦，跟另一對Suede係同期的出名大熱品，剛於上年比JilSander玩過，其實有留意開的朋友都會估到係時候推出Ontario了。</fontstyle></spanclass></p><p><spanclass><fontstyle>第一代California  &#13;<br> 重新推出復刻版第一代California，唔好同GVSpecial搞亂。再度復刻相信會是波鞋迷佳音。售價：$419</fontstyle></spanclass></p><p><spanclass><fontstyle>售賣點：  &#13;<br> Puma（28343821）&#13;<br> 銅鑼灣Sogo百貨四樓</fontstyle></spanclass></p></body></html>