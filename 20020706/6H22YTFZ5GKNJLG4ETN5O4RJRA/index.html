<html><header><meta charset="utf-8"><title>　　Recruit發838頁新聞稿 - 李八方</title></header><body><h1>　　Recruit發838頁新聞稿 - 李八方</h1><p>「熊貓-Recruit」集團前日向報館發出新聞稿，通知傳媒噚日嘅新Recruit會全城熱派，請報館派記者捧場。八方收後當然即時處理，點知望吓張傳真嘅右上角，發現呢份新聞稿，竟然有838頁，惟有立即閂電掣，連電話線都即時掹埋。不過，啲傳真依舊出到冇紙至停，簡直浪費晒。&#13;<br> 八方隨即打電話去問，點知聽電話位小姐喊晒咁話，用multifax傳真嘅人唔知㩒咗邊一個掣，搞到每間傳媒機構都收到一張新聞稿，加八百幾張白紙。睇嚟呢位仁兄都要自己睇吓Recruit，搵過份唔使用傳真機嘅工先得。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>