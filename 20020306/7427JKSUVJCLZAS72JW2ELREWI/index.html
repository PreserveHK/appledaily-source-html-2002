<html><header><meta charset="utf-8"><title>新車速報：<br>日產Prairie追加電趟門上落更方便</title></header><body><h1>新車速報：<br>日產Prairie追加電趟門上落更方便</h1><p>喺芸芸多款家庭MPV車當中，日產Prairie亦有不少捧場客，更早已成為熱賣車款之一；代理有見及此，近期更替Prairie追加遙控電趟門組合，加埋一套醒目富活力嘅HighwayStar大包圍套件，以及全車真皮座椅配搭，睇落又真係幾有瞄頭噃！	&#13;<br>&#13;<br>記者、攝影：陳偉林&#13;<br>&#13;<br><spanclass><fontstyle>我有咩吸引地方？&#13;<br>我加有原廠HighwayStar包圍套件更富活力之感外，全車真皮座椅，重有新追加嘅遙控電趟門，倍感豪邁又方便。</fontstyle></spanclass></p><p><spanclass><fontstyle>標準裝置　有瞄頭  &#13;<br> 呢部日產Prairie七人MPV車，之所以異軍突起，吸引到一班用家追捧，皆因佢響同級一眾家庭MPV車當中，早已配備有大型MPV車嘅雙趟門，以及尾門雙截式開合設計，倍見方便實用之餘，重有原廠一套HighwayStar包圍套件選擇，又確實係好有吸引力噃！</fontstyle></spanclass></p><p><spanclass><fontstyle>電趟門　冠絕同儕  &#13;<br> 然而，屬全新追加版嘅Prairie重響左邊趟門加有電動遙控開關設計，既可在車內按鍵操控，而乘客亦可利用遙控器操作㖭！再者，全套真皮座椅組合，亦令Prairie倍見貴氣㗎！除三排座椅有多重變化外，四門電窗、門邊電鏡、中央門鎖、雙天窗、原廠前後恒溫冷氣及音響，當然唔少得重有雙安全氣袋配搭，可謂一應俱全㗎！</fontstyle></spanclass></p><p><spanclass><fontstyle>CVT波箱順滑　又High-tech  &#13;<br> 呢部Prairie另一個可取之處，會係佢裝有原廠一套HyperCVT無段變速自動波箱，要較一般4前速自動波更易用及暢順，而液晶體表板配搭亦見有新意㗎！再者，一台2.0公升引擎嘅中、低轉表現不俗，起步加速有力之餘，運轉亦見寧靜；而帶軟嘅避震設計，重畀到乘客有一分舒適感㖭！</fontstyle></spanclass></p><p><spanclass><fontstyle>日產PrairieHighwayStar規格  &#13;<br> 引擎：1998cc直4DOHC&#13;<br> 馬力：147ps/6000rpm&#13;<br> 扭力：20.2kgm/4000rpm&#13;<br> 傳動：HyperCVT無段變速自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）鼓式（ABS）&#13;<br> 輪胎：185/65R15ToyoTranpathJ36&#13;<br> 尺碼：4575×1695×1630mm&#13;<br> 軸距：2690mm&#13;<br> 車重：1530kg&#13;<br> 新車售價：$181,800&#13;<br> 車輛提供：合誠汽車（28035333）</fontstyle></spanclass></p><p><spanclass><fontstyle>記者試後簡評  &#13;<br> <spanclass><fontstyle>優點  &#13;<br> 外形：加有HighwayStar套件嘅Prairie，倍覺時尚有型。&#13;<br> 車廂：加裝有全車真皮座椅，享受至高又闊落。&#13;<br> 設備：新加入遙控電趟門，上落倍見輕盈方便。&#13;<br> 操控：穩紮車架及懸掛設計，帶來有不俗嘅穩定性。&#13;<br> &#13;<br> <spanclass><fontstyle>缺點  &#13;<br> 1.較軟嘅吸震筒配搭，走彎時會有較大傾側，而輪胎組合嘅抓着力亦只屬一般。&#13;<br> 2.2.0公升引擎匹配CVT無段變速波箱，缺乏爆炸嘅起動及加速力。</fontstyle></spanclass></fontstyle></spanclass></fontstyle></spanclass></p></body></html>