<html><header><meta charset="utf-8"><title>最新富士相機兼具內外美</title></header><body><h1>最新富士相機兼具內外美</h1><p>好似小記咁嘅後生仔女，最鍾意攞住部相機同朋友周圍影SnapShot，不過相機個款唔型真係幾難引起購物慾，電訊盈科將引入兩款喺日本極具人氣的富士相機，當中有即影即有同埋APS相機，兩者又型又實用，最啱講型的年輕一族。雖然兩部機約在三月中先正式推出，不過由𠵱家開始可以電話預訂，到時各位就唔會為買相機而頻撲啦！&#13;<br>&#13;<br>記者：區佩嫦</p><p><spanclass><fontstyle>獨家引入紅色機身  &#13;<br> 鍾意影即影即有的朋友，對富士的Instax都唔會陌生，呢部新出嘅即影即有相機，秉承一貫圓渾且帶Cutie的外形，可能你會話之前喺水貨舖見到有呢部藍色機喇，有乜特別？今次特別之處係獨家引入紅色機身，夠晒姣。唔好以為佢得個樣，其實佢有姿勢有實際，採用高質素的EBCFUJI鏡頭，內置色彩調校自動閃燈效果，影出嚟嘅日夜景都一樣咁靚。&#13;<br> &#13;<br> 型號：富士InstaxMini7&#13;<br> 尺寸：119.5x121.5x70.5mm&#13;<br> 重量：320g　售價：$295</fontstyle></spanclass></p><p><spanclass><fontstyle>小巧圓渾矜貴APS  &#13;<br> 呢部APS相機的來頭亦不小，由日本人氣女優米倉涼子做代言人，外形小巧得嚟又圓碌碌，甚得少女歡心，有銀色、銀藍色同銀橙色三款金屬靚色任揀，顏色夠Sharp。此外，其焦距為f=22mm，操作極度容易。&#13;<br> &#13;<br> 型號：富士Q1APS&#13;<br> 尺寸：96x75x34mm　重量：120g　售價：$590</fontstyle></spanclass></p><p>售賣點：&#13;<br> 電訊盈科TRENDYEYE&#13;<br> 銷售熱線：28881888（按6字）</p></body></html>