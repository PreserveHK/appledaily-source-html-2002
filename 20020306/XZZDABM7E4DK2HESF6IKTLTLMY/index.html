<html><header><meta charset="utf-8"><title>意國騎呢手機TelitGM822水貨賣$1,080</title></header><body><h1>意國騎呢手機TelitGM822水貨賣$1,080</h1><p>乜嘢叫騎呢手機？睇睇來自意大利的TelitGM822就知：唔四正的外形，青草綠的顏色，起尖角的機尾，還有非一般的聽筒及充電插孔位。至於功能，就絕對唔騎呢，有齊WAP、EMS、ScreenSaver，以及屏幕燈會跟住節奏閃的鈴聲。奇特外形配玩得功能，莫非意大利的手機真係好似時裝咁多花款，先稱之為「設計、時尚」？&#13;<br>記者：招佩珊&#13;<br>攝影：伍慶泉</p><p>&#13;<br> <spanclass><fontstyle>外形乾坤大挪移  &#13;<br> 青綠色的手機並非首次見，但加上其上闊下窄兼起尖角的機尾，就認真夠奇特，不單止外形怪，GM822重有3個與一般手機有別的擺位。</fontstyle></spanclass></p><p><spanclass><fontstyle>顯示燈跟住鈴聲閃  &#13;<br> GM822的鈴聲選擇非常多，分6個類別合共有36首，包括標準聲、咇聲、音樂旋律、自編及可下載。而最特別是當中有7首叫「iMelody」，屏幕顯示燈會跟住鈴聲的節奏閃，7首鈴聲唔同節奏就有唔同閃法。而市面上有呢個功能的手機並唔多，Nokia3350及8855便是其中兩部。&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <center> <spanclass><fontstyle>屏幕大字唔驚老花  </fontstyle></spanclass></center> &#13;<br> 屏幕細加上更細的字體，的確好難睇。而GM822個芒唔算大，但勝在字體有大細揀，可以自己設定，唔使驚睇到眼花花。不過當字體變大後，睇較長的句子就要睇多幾頁。</fontstyle></spanclass></p><p>&#13;<br> &#13;<br> <center> <spanclass><fontstyle>全身睇  </fontstyle></spanclass></center> </p><p>&#13;<br> <spanclass><fontstyle>TelitGM822Profile  &#13;<br> 制式：GSM900/1800雙頻&#13;<br> 尺寸：111x51.6x21.5mm&#13;<br> 重量：100克&#13;<br> 通話時間：4.5小時&#13;<br> 備用時間：260小時&#13;<br> 功能：～WAP1.2.1～EMS&#13;<br> 　　　～1首自編鈴聲&#13;<br> 　　　～ScreenSaver&#13;<br> 店舖：展域站（27716660）&#13;<br> 地址：旺角彌敦道628號瓊華中心1樓U25舖&#13;<br> &#13;<br> &#13;<br> &#13;<br> <center> <spanclass><fontstyle>街訪：人人話佢怪  </fontstyle></spanclass></center> </fontstyle></spanclass></p><p><spanclass><fontstyle>意國品牌Telit&#13;<br> 登陸本港有前科  &#13;<br> Telit在意大利是一間極具規模的手機生產商，自設廠房，一手包辦設計及生產，以製造GSM手機為主。其實在兩年前，旗下的GM410亦曾以水貨姿態到港，但自此機以後，就好似再無Telit出現過。</fontstyle></spanclass></p></body></html>