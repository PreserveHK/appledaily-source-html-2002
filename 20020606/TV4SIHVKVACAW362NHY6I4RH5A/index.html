<html><header><meta charset="utf-8"><title>中國長城裂縫加深<br>世盃求驗客：巴西大炒盤口熱爆燈</title></header><body><h1>中國長城裂縫加深<br>世盃求驗客：巴西大炒盤口熱爆燈</h1><p>中國喺世界盃決賽周歷來第一仗，雖然輸咗畀哥斯達黎加○比二，不過表現都算唔錯；可惜范志毅喺嗰場波受傷，重話可能係左膝韌帶撕裂，未必踢到餘下嘅比賽。另外，孫繼海亦傷得唔輕；如果呢個消息屬實嘅話，中國下一場對巴西嘅分組賽就危矣。&#13;<br>據我求大俠所知，嗰啲境外博彩公司𠵱家已經開到巴西讓中國兩球半，而巴西贏五比○嘅賠率，亦只係得嗰八倍，真係熱到嘔。咁如果中國後防主力嘅范志毅同埋孫繼海，真係唔出得嘅話，巴西要讓幾多好呢？後果真係不堪設想喇！</p><p><spanclass>韋夫要服從多數改名胡禮 &#13;<br> 講起中哥場波，替哥國入第二球嘅胡禮（Wright），其實叫韋夫，佢件波衫都印住Wrigth。對於擺咗烏龍叫佢做胡禮，國際足協竟然話係因為韋夫效力嘅球隊叫佢做胡禮，又話上網摷過有二千嘅個sources叫佢做胡禮，得八個叫佢做韋夫，所以少數服從多數喎！<br> &#13;<br> <spanclass>國內傳媒「作」雲祖柏食禁藥 &#13;<br> 講開又講，中國輸咗俾哥斯達黎加之後，竟然有國內傳媒話哥國前鋒雲祖柏被驗出食咗禁藥，搞到哥國由贏二比○，變咗輸○比二俾中國。我求大俠聽到之後，真係唔知好嬲定好笑，事關國內啲傳媒咁做，會俾其他國家嘅人覺得我哋中國人輸唔起。輸波唔緊要，千祈咪輸埋風度。<br> &#13;<br> <spanclass>安貞煥老婆禁食祈禱用心良苦 &#13;<br> 南韓靚仔球星安貞煥嘅老婆、前南韓小姐李惠媛認真唔話得，為令國家隊可以晉身決賽周十六強，喺揭幕戰開始已禁食祈禱，喺前日當南韓贏咗波之後，佢重話要禁食祈禱至南韓入到八強。雖然李惠媛係用心良苦，但咁禁食法，容乜易搞出人命？<br> &#13;<br> <spanclass>稻本潤一要脅難得米 &#13;<br> 前日喺對比利時時射入一球靚波嘅日本中場稻本潤一，唔知係咪開心得滯，竟然話如果下季喺阿仙奴冇正選打，就會離隊。係人都知「兵工廠」條中場線計落有韋拉、皮利斯同龍格保等，連踢都未有份踢嘅稻本咁就話想打正選，會唔會大想頭咗啲呢？</spanclass></spanclass></spanclass></spanclass></p></body></html>