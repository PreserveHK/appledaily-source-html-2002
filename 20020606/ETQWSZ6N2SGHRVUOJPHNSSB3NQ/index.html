<html><header><meta charset="utf-8"><title>　　霍震霆中巴大戰心情矛盾 - 李八方</title></header><body><h1>　　霍震霆中巴大戰心情矛盾 - 李八方</h1><p>剛從韓國睇中國對哥斯達黎加大戰後，霍震霆噚日匆匆返港。熱烈支持中國隊嘅小霍，坦言自己好喜歡巴西隊，嚟梗係「中巴大戰」，有八方行家笑指，小霍可能要身穿支持中國隊的紅球衣，另外着黃色嘅巴西戰衣做底衫哩。&#13;<br> 講番戰後觀感，小霍當然要幫中國隊，其實○比二都算合理，始終球員要睇臨場發揮；相信中國對巴西，就可以好放，擺低包袱去比賽。佢又話，有幾萬個中國球迷到現場觀戰，反映中國經濟愈嚟愈好。&#13;<br> 小霍睇波咁識歎，其實佢啲立法會同事都係，噚日嘅立法會新大樓小組會議，就有議員提議要有gym（健身室），俾佢哋喺開會以外，有個地方做吓運動。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>