<html><header><meta charset="utf-8"><title>邊有咁多靚仔 - 陳也</title></header><body><h1>邊有咁多靚仔 - 陳也</h1><p>女球迷增多，有分析指出，是因為商品重金贊助，將國腳包裝成靚仔，吸引女士落疊，掏腰包大買球星力銷的產品。女人在球評家眼中，都是不識波的追星購物族，睇波只當做時尚。&#13;<br> 事實上一隊波之中，靚仔只佔11份之1.38左右。比如香港人最愛的英格蘭，除了碧咸和奧雲（碧咸幼稚的雞仔聲太刺耳，開口要扣0.45分），其他國腳那副尊容，如果同樣以入球作分數，任何一個周末在蘭桂坊出沒的鬼佬，都贏他們八比零！門將施文賊眉賊眼，做電視劇的奸角，準被吳啟華掌摑痛毆；後衞李奧費迪南眼神閃縮，像徘徊灣仔紅燈區的三等水兵。他的拍檔米斯刮光頭，藐嘴藐舌，十足那些開口埋口就說「香港玩完」的財經分析員，我們的財爺會選他做最樣衰足球員。&#13;<br> 各花入各眼，施丹雖然跟很多香港男人那樣難逃禿頭宿命，但勝在人緣好，有波品，場內場外都是100%正人君子。希望他退役後轉行從政，法國才有機會從極右的末路走回正軌。中場帶波而有未來總統相的，還有中田英壽。雖則中田look遭旺角金毛強抄襲得太濫，但中田比小泉得民心，聽講他踢意大利波閒時專泡鬼妹，肯定比怕鬼的小泉膽大。中田對女人的興趣大過核彈，是亞洲之福。如果可以轉籍，最好叫中田去印、巴做總理。&#13;<br> 殺入世盃的中國隊有無靚仔？女球迷補課睇清楚再說。不過靚名倒有一個：李霄鵬。在「李鵬」中間插一嘢，真好樣的，酷！</p></body></html>