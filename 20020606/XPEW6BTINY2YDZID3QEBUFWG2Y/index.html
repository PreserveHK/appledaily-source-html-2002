<html><header><meta charset="utf-8"><title>亞洲球隊表現勇猛擁躉興奮<br>菊川怜和咗都當贏</title></header><body><h1>亞洲球隊表現勇猛擁躉興奮<br>菊川怜和咗都當贏</h1><p>韓國及日本兩個今屆世界盃主辦國，前日首天出戰俱取得優異成績，兩地的藝能界更是人人情緒高漲，完全投入賽事。&#13;<br> 菊川怜一直非常留意日本隊一舉一動，她說：「喺佢哋身上完全見到日本男兒氣概。雖然同比利時二比二打和，但係日本隊第一次攞到分，喺我心目中已經係贏咗。跟住會對俄羅斯同突尼西亞，無論如何都一定要贏。」<br> &#13;<br> <spanclass>堂本光一不滿意 &#13;<br> 而組合KinKiKids成員堂本光一主演的舞台劇《Shock》同樣是前日開鑼，他們還特意揀選日本隊開戰日公演。完成演出後，光一即查問賽果，但他似乎對賽和不太滿意。光一說：「有入球係好開始，但係贏就更加重要，希望佢哋繼續努力。」而堂本剛則表示對結果滿意。前日NHK電視台播映日本對比利時一戰，錄得平均百分之六十四收視（約九百三十一萬戶觀眾），成為日本電視史上第三高的節目。<br> &#13;<br> <spanclass>裴勇俊興奮彈起 &#13;<br> 韓國方面，前日全民皆以「紅魔鬼」裝束觀看韓國對波蘭一戰，《藍色生死戀2冬季戀曲》的兩位男主角裴勇俊及朴龍河，與老友金素雅一同出現要東體育館，拿起紅氣球打氣，當韓國以二比○取得歷史性第一場勝仗時，裴勇俊簡直整個人彈起，事後他說：「嗰刻我覺得我會心臟病發而死呀！」</spanclass></spanclass></p></body></html>