<html><header><meta charset="utf-8"><title>今個夏天興……金</title></header><body><h1>今個夏天興……金</h1><p>今期手機興乜顏色？唔係極具CyberFeel嘅銀色，亦非早前勁「煲」的珍珠白，而係非常搶眼但未必人人受得嘅金色。好似Nokia同ERICSSON的最新型號8910及R600，新機都有香檳金呢隻顏色畀你揀。至於Motorola、Alcatel同三星亦將舊型號換上新色登場，而咁啱三個品牌都係揀金色，5部手機加埋就湊成呢股金Phone潮。&#13;<br>記者：招佩珊</p><p>&#13;<br> &#13;<br> </p><p>SAMSUNGSGH-T108強項功能：4,096色TFT彩芒比市面一般機種顯示得更靚，不論玩Wallpaper或打機都咁盞。16和弦鈴聲及雙屏幕顯示亦值一讚。&#13;<br> 售價：$5,080（d）</p><p>ERICSSONR600強項功能：除咗同樣擁有GPRS、EMS等機能外，R600最正係可為顯示屏變換三種唔同顏色，包括紅、橙及綠色，而且連開機都可設定成指定嘅ScreenSaver。&#13;<br> 售價：$1,280（a）</p><p>Nokia8910強項功能：鈦金屬外殼顯得高貴有品味、內置藍芽可配合同廠藍芽免提耳筒使用，夠晒方便。8910亦具有GPRS功能。&#13;<br> 售價：$5,380（c）</p><p>AlcatelOT512強項功能：基本上同舊型號OT511一模一樣，不過就換上金色外殼，而WAP瀏覽器則升級至WAP1.2.1。OT512同樣可下載鈴聲及圖案至手機內。&#13;<br> 售價：$1,590（e）</p><p>MotorolaV66強項功能：除標準嘅GPRS功能外，V66亦支援三頻，最正係可換多色面板，跟機有金同銀兩隻色，用得耐都冇咁悶。&#13;<br> 售價：$1,880（b）</p><p><b> 店舖</b> &#13;<br> （a）愛立信專門店&#13;<br> 82038863&#13;<br> &#13;<br> （b）Motorola專門店&#13;<br> 25063888&#13;<br> &#13;<br> （c）Nokia至專店&#13;<br> 21366338&#13;<br> &#13;<br> （d）三星陳列室&#13;<br> 28826129&#13;<br> &#13;<br> （e）百老滙&#13;<br> 27436611</p></body></html>