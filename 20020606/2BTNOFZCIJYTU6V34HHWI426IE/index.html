<html><header><meta charset="utf-8"><title>　　麥列菲菲終被拉下馬 - 李八方</title></header><body><h1>　　麥列菲菲終被拉下馬 - 李八方</h1><p>教統局終於撤換做咗師訓會主席九年嘅麥列菲菲，換咗教育界較受歡迎嘅程介明做主席，但佢只係答應做住一年先。大家知唔知師訓會係乜？即係師訓與師資諮詢委員會，最出名嘅功績係搞咗語文基準試呢個大頭佛。&#13;<br> 教育界老友話，菲菲同教育界關係認真麻麻，當年佢同王永平雙劍合璧，唔聽人勸，結果令六千教師上街遊行。李傑江校長咁勇去參加考試，結果第二年喺「書寫」一卷衰咗，呢卷七百人考得二百人及格，重邊有人敢去考吖！&#13;<br> 教統局呢兩年公布基準試成績都遮遮掩掩，連幾多人考足全卷、幾多人全卷及格都唔肯講，𠵱家重話考慮出年連成績都唔公布喎，發揚阿Q精神咩！&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>