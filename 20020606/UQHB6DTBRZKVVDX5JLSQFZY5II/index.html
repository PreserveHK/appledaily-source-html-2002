<html><header><meta charset="utf-8"><title>海外車訊：<br>保時捷Cayenne攀山涉水任我行</title></header><body><h1>海外車訊：<br>保時捷Cayenne攀山涉水任我行</h1><p>自保時捷車廠推出全新CayenneSUV嘅消息傳出後，即時惹來不少車迷關注；而喺最近，廠方就公布咗有關新車嘅詳細資料，當中除以頂級版CayenneTurbo所擁有嘅450匹馬力輸出，成為新車賣點外，出色嘅操控及突出嘅造型亦為其過人之處。不如今日就一齊嚟先睹為快，睇睇Cayenne究竟有何吸引力啦。&#13;<br>&#13;<br>記者：鄭達基</p><p><spanclass><fontstyle>獨特造型個性盡現  &#13;<br> 新車造型除秉承有保時捷一貫嘅高性能跑車風采外，極富肌肉感嘅車身線條，襯以大口徑18吋胎軨組合，一派高性能SUV形象，可謂徹底地展露出來；另外，與911Turbo相類似嘅車首設計，重予人有一份懾人嘅魅力㖭。</fontstyle></spanclass></p><p><spanclass><fontstyle>車廂闊落乘座舒適  &#13;<br> Cayenne嘅車廂寬敞實用，除承托力甚豐嘅座椅，能令車上每位乘客，皆可感受到舒適愜意嘅旅程享受外，闊落嘅尾廂空間，亦能讓你擺放多件大型行李，加上車內設備甚為齊全，用落重好方便㖭；另外，中控台四周重鑲有銀白電鍍裝飾，真可謂既實用又美觀㗎。</fontstyle></spanclass></p><p><spanclass><fontstyle>裝備多多行車更穩定  &#13;<br> 機械配搭方面，Cayenne除以一台4511ccV8引擎作動力核心外，其中頂級版CayenneTurbo更備有Biturbo裝置，故馬力輸出達450ps/6000rpm，扭力則為63.3kgm/2250-4750rpm，難怪0至100公里嘅加速度只需5.6秒，而極速更高達266km/h咁快啦。另外，廠方為令Cayenne擁有更出色嘅行車表現，除為其裝上四驅系統外，更裝有多套系統如PorscheTractionManagement，以及PorscheActiveSuspensionManagement等等，從而令Cayenne可有更出色及更穩定嘅行車表現。</fontstyle></spanclass></p></body></html>