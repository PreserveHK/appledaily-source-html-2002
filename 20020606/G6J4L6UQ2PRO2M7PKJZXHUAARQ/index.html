<html><header><meta charset="utf-8"><title>傳亞視再裁員用廉價勞工<br>陳煒聽聞換血未驚過</title></header><body><h1>傳亞視再裁員用廉價勞工<br>陳煒聽聞換血未驚過</h1><p>亞視近日再度傳出大裁員，會把一批舊人換走，並以正在培訓的「演藝新型人」取代。黎文卓否認其事，但「亞視一姐」陳煒卻表示聽過公司有「換血」計劃，她認為公司力捧新人只是想為觀眾帶來新鮮感。</p><p>亞視近年要縮減開支，所以先後數度裁員，尚幸影響程度不太大，但最近卻傳出消息指亞視內部會在今年內實施新制，公司會力捧正在培訓的「演藝新型人」和亞洲小姐李華，以帶給觀眾新鮮感覺，希望以每個月低於一萬元月薪的廉價勞工，取代現在旗下的靚女藝人。亞視亦準備向一班藝員「開刀」，名單已在高層手中。<br> &#13;<br> <spanclass>與新人合作有火花 &#13;<br> 記者昨日致電亞視藝員營運及宣傳科總監黎文卓求證，他說：「冇啲咁嘅事，全部係虛構，我哋同藝人每個月都會開會，大家溝通好好。公司嘅政策係會培訓新人，但唔代表唔要舊人，絕對冇可能。」&#13;<br> 對於「換血」傳聞，記者曾聯絡部份亞視藝員，身為「亞視一姐」的陳煒卻表示有聽聞「換血」行動，她昨日接受電話訪問時說：「我有聽過要換血，但都係自然流失，影響只係較少數。」&#13;<br> 對於「演藝新型人」將受力捧，她說：「佢哋又真係可以帶畀觀眾新鮮感，但舊人又有佢哋保留嘅價值。我同公司重有年幾合約，公司每年對我加薪幅度都幾好，大家合作好開心，我對公司好有歸屬感，公司安排我嘅劇集又一套接一套。」陳煒亦表示不介意跟新人合作，她說：「同新人合作會有新火花。」<br> &#13;<br> <spanclass>饒林紅：唔好嚇我 &#13;<br> 至於《百萬富翁》主持陳啟泰則說：「呢個係巿場嘅問題，個個電視台都係咁，有利用價值咪可以留低囉。」而饒林紅昨日則在電話中說：「唔好嚇我，我同公司重有三年死約，應該唔會輪到我，估計係公司制度未穩定，我近日都計劃開舞蹈學校，鋪定後路。」而黎思嘉至截稿前仍未回覆。&#13;<br> 採訪：比華利</spanclass></spanclass></p></body></html>