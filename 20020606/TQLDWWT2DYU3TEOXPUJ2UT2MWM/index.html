<html><header><meta charset="utf-8"><title>日本球迷對賽和比利時興奮</title></header><body><h1>日本球迷對賽和比利時興奮</h1><p>薄井（十七歲）：「日本隊全隊表現好好，雖然最終贏唔到，但第一場能夠和到波已經係好好成績，希望佢哋可以出到線入十六強。」&#13;<br> 阿久津（十九歲）：「日本隊上半場表現較差，中場踢得唔係太好，下半場有改善，尤其三都主入場後更佳，下場對俄羅斯應該用三都主踢正選。」&#13;<br> 寺反（十九歲）：「球證的判決好有問題，如果球證唔係判決得唔好，日本應該可以全取三分。不過，面對同組實力最強的比利時都和到，應該可以首名或者次名晉級。」&#13;<br> 木村（十八歲）：「日本隊係全場比賽無論進攻或者防守，都比預期好好多，出線十六強完全唔成問題，我更加覺得可以入到八強。」&#13;<br> 佐佐木（十九歲）：「呢場可以話係日本隊歷來踢得最好的一場比賽，全隊表現得好出色，睇完呢場波，可以話百分之一百可以出線次圈。」</p></body></html>