<html><header><meta charset="utf-8"><title>「水患」困擾貧家缺維修費</title></header><body><h1>「水患」困擾貧家缺維修費</h1><p>四十一歲任職保安員的阿惠，育有兩名分別十四歲及十七歲的兒子，每月入不敷出，須節衣縮食過活。一年多前，家中廁所的喉管及坐廁因日久耗損出現裂縫，經常漏出大量鹹水，她曾多次不小心跣倒。近日，她發現浴缸的底部亦有裂痕，出現嚴重漏水的情況。飽受「水患」影響的她，生活貧困，實無力支付約一萬元的家居維修費用，急待援手。</p><p>「每個月都唔夠使，重要拎萬幾蚊出嚟維修，真係冇可能，就算儲都要儲幾年；呢幾個月見到邊條喉管漏水出嚟，咪惟有即刻用啲英泥塞住個窿，試過幾次啲水滲滿晒廁所地板，真係好驚啲喉隨時會爆，浸濕晒間屋，到時都唔知點算。」憂心忡忡的她無奈地說。<br> &#13;<br> <spanclass>污水滲出客廳 &#13;<br> 阿惠的丈夫阿明任職酒樓侍應十多年，乃家庭的經濟支柱，婚後，她則留在家中相夫教子。受經濟不景影響，前年其夫遭裁員失業，令一家四口的生活陷入困境，三餐有賴親戚接濟。&#13;<br> 為了生計，夫婦四出找工作，兩年前，阿惠找到一份保安員的工作，月入約五千多元，而其夫則兼職酒樓侍應，收入不穩。每月扣除數千元的基本伙食開支之外，還要應付孩子的書簿雜費及午膳費用，經濟緊絀。&#13;<br> 「就算我點慳自己唔食，兩個細路都要食㗎，𠵱家買十蚊瘦肉、買一斤菜心，都會分兩、三餐食，知道咁樣對個仔係好冇營養……佢哋開學咁耐，我都冇零用錢畀佢使，好彩佢哋明白屋企嘅環境。」雙眼泛紅的阿惠歎道。&#13;<br> 在該單位住了十多年的她表示，一年多前，廁所的數條喉管出現裂縫，她便用英泥修補缺口，但沒有改善，近日，浴缸的底部亦出現裂隙及漏水現象，污水更滲出客廳及睡房的牆壁。&#13;<br> 「廁所水喉管爆咗咁耐，啲水重漏落樓下單位，成日俾人投訴，叫過師傅嚟睇，佢哋話要快啲拆咗個廁所同埋浴缸，重新換個啲喉管，若果條喉再爆多一次，到時全屋水浸，後果就不堪設想。」愁眉不展的她向記者細訴。&#13;<br> 阿惠一家盼獲善長捐助有關費用，令生活得以改善。捐款編號：C0709&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>