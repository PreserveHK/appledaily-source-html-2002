<html><header><meta charset="utf-8"><title>釜山phone情：香港隊獎牌停不了</title></header><body><h1>釜山phone情：香港隊獎牌停不了</h1><p>真係好開心，釜山亞運剛剛舉行一個星期，香港隊已經有兩金兩銀六銅成績。而近五日香港每日都有獎牌出現，小記真係希望獎牌停不了，快些突破上屆五金六銀六銅就最完美。&#13;<br> 記得香港劍擊教練郭毅能曾經同小記講，以香港這個彈丸之地，運動員要喺亞運最高水平嘅運動會爭取獎牌，其實係一個高難度挑戰；畢竟香港人口唔多，挑選人材有所限制，而運動員嘅培訓更受資源所限，難與中、日、韓，甚至乎東南亞國家般專業。<br> &#13;<br> <spanclass>自備儍瓜機隨時徵用 &#13;<br> 聽過郭教練一夕話，小記每次採訪香港運動員奪亞運獎牌時就更加珍惜，所以就算攝影器材有幾重，都會自備一部儍瓜機，準備第一時間同呢班香港英雄合照留念。&#13;<br> 未來幾日有望添獎牌&#13;<br> 亞運重有一個星期就結束，香港隊可唔可以突破上屆成績，仍是未知之數。&#13;<br> 照估計，滑浪風帆應該有兩面獎牌在手，重有包括雙人追逐賽等幾個單車項目，以及羽毛球同乒乓球嘅單項，當然最後有李暉壓陣嘅武術，相信香港未來幾日獎牌仍會停不了。</spanclass></p></body></html>