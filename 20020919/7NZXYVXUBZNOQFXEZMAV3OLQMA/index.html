<html><header><meta charset="utf-8"><title>剪鐵絲網偷入營地遭驅趕<br>Cookies歌迷：咪當我哋係狗</title></header><body><h1>剪鐵絲網偷入營地遭驅趕<br>Cookies歌迷：咪當我哋係狗</h1><p>九人女子組合Cookies連日來在烏溪沙青年新村趕拍新片《九個女仔一隻鬼》，Cookies的fans前晚竟剪爛營地鐵絲網入內看她們拍戲，保安報警求助，fans大罵Cookies說：「我哋日日嚟撐場，佢當我哋狗咁喝走。」</p><p>九人女子組合Cookies近日忙於在沙田烏溪沙青年新村拍攝新戲《九個女仔一隻鬼》，有十多名fans連日來冒雨在營外守候Cookies。前晚約七時多，fans們竟分批於多個不同地方潛入營內，更將鐵絲網圍欄剪爛，爬入營內混入臨記當中，欣賞偶像拍戲。<br> &#13;<br> <spanclass>日日撐場 &#13;<br> 到晚上九時許，保安發現即報警求助，警方十時多到場了解，登記fans資料後，再驅趕他們出營。&#13;<br> 被驅趕的Cookies歌迷不忿地大罵偶像，其中一名女fans怒斥說：「我哋日日嚟撐場，佢哋竟然報警趕我哋走，我哋落雨同八號風球都等佢哋十幾粒鐘，竟然當我哋係狗咁喝走，鐵絲網唔係我哋整爛㗎，報咗警我哋點返工呀？」&#13;<br> Cookies所屬唱片公司EMI的莫小姐前晚回應說：「我哋唔想影響Cookies嘅工作情緒，所以冇話畀佢哋知，件事交咗畀警方處理，希望啲fans以正常途徑支持，唔好毀壞公物。」<br> &#13;<br> <spanclass>無需賠償 &#13;<br> 《九》片監製雷宇揚前晚接受訪問說：「Fans鍾意偶像都要畀空間啲藝人工作，我哋重有幾日戲要拍，營地冇話要賠償，但我哋覺得好唔好意思。」雷宇揚表示當日有份演出的陳冠希於下午四時多已收工離去，Shine當日又未有戲份，雷宇揚說：「陳冠希嘅歌迷通常只係等佢走，送完禮物簽完名就好乖咁離開。」&#13;<br> 採訪：馮美茵　&#13;<br> 攝影：陳慧安</spanclass></spanclass></p></body></html>