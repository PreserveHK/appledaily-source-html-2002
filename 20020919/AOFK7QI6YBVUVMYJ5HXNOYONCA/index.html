<html><header><meta charset="utf-8"><title>明星好新搜：胡杏兒金髮晶助財運</title></header><body><h1>明星好新搜：胡杏兒金髮晶助財運</h1><p>好多藝人都有戴水晶嘅習慣，希望助長運勢。最近胡杏兒都學人戴黃色嘅「金髮晶」，原來呢一粒水晶係杏兒嘅朋友送畀佢嘅，雖然只係價值幾百蚊，但可以助財運亨通，杏兒話：「我雖然唔係成日戴住，但會keep住喺身邊，但戴咗之後財運真係好咗，工作都多咗。」</p></body></html>