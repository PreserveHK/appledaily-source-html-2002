<html><header><meta charset="utf-8"><title>海外車訊：<br>新版積架XJ變得豪</title></header><body><h1>海外車訊：<br>新版積架XJ變得豪</h1><p>嚟緊9月下旬嘅法國巴黎展上，英國積架車廠將會推出全新XJ系列高級轎車；除造型變得流暢趨時外，全新鋁合金車體匹配4台新引擎組合，加上擴闊嘅車廂空間，可予人有倍覺自在舒適嘅乘坐感受㗎！再者，全新懸掛設計加有氣墊式吸震筒，還帶出順滑嘅操控感受呢！&#13;<br>記者：陳偉林</p><p><spanclass><fontstyle>車廂變得寬闊設備講究  &#13;<br> 在一眾設計師嘅努力下，新車車廂空間要較前擴闊得多，給乘客有更充裕闊落嘅體驗。其次，車門壁加厚既富保護力又見有出眾隔音功效，而全新剪裁嘅高級皮椅組合，予人舒適妥貼外，一雙前排座椅嘅全方位電控，重好適合長途旅客使用㗎！再者，XJ車系頂級版更備有高級影視裝置，加埋傳神嘅音響組合，置身其中會有猶如置身家中嘅愜意感呢！</fontstyle></spanclass></p><p><spanclass><fontstyle>新偈新波箱帶出好體驗  &#13;<br> 快將於明年登場嘅XJ新車系，共備有四台引擎選擇，除頂級4.2公升V8Supercharged偈（馬力400匹）及4.2公升V8自然吸氣偈（馬力300匹）外，新加入嘅3.5公升V8（馬力262匹）同3.0公升V6偈（馬力240匹），同樣給人有一新耳目嘅體驗。另外，新車更會改配ZF嘅6前速自動波箱，令引擎發揮得更流暢順滑外，前後雙搖臂懸掛設計，重加有Self-level嘅氣壓式吸震筒，除能給予乘客有感軟硬適中之餘，重有承托力足嘅循迹表現。再者，電子循迹系統匹配牽引防滑（DSC）裝置、電子泊車制動等先進組合，相信新款XJ車系定必會帶來有更可靠之感㗎！</fontstyle></spanclass></p><p><spanclass><fontstyle>新構思帶出新造型  &#13;<br> 與時並進還得要保留造車傳統，會係英國積架車廠研製全新XJ車系嘅理念；改用上鋁合金車體結構，要比鋼鑄來得輕巧之餘，亦見堅厚富保護性；全新鬼面罩匹配新款頭燈組合，重予人有趨時富活力嘅感覺㖭。再者，新構思嘅頭尾冚造型及線條，還帶出新款XJ車系有另一番豪邁過人嘅魅力，得以跟一眾歐洲高級轎車媲美。</fontstyle></spanclass></p></body></html>