<html><header><meta charset="utf-8"><title>701收料站：分析員齊唱好TCL</title></header><body><h1>701收料站：分析員齊唱好TCL</h1><p>呢排國產手機有如百花盛花，間間生產商都鬥到八彩。&#13;<br> 不過TCL國際（1070）就獲得一班外資大行繼續吹捧，話佢哋生意好好。至於早前爭到頭崩額裂嘅彩電市場，又話TCL頂得住，兼且業務有復甦迹象。&#13;<br> 小初唔知班分析員係咪夾定，有咩理由一齊出報告唱好TCL咁巧合，重一齊話睇3元。家陣市況咁差，實在唔明點解佢哋咁神勇。&#13;<br> 查實TCL近排股價真係好硬淨，一直在2元邊企穩，噚日恒指跌成二百幾點，佢都係平收2.20元，對捧場客算好有交代。但家陣市況咁差，要上車跟炒，小初就有啲猶疑，覺得多一事不如少一事。&#13;<br> 另外，上次提過嘅401控股（401），真係50合1併股後，跟住再大折讓配股，集資唔夠1000萬元。&#13;<br> 經紀陳話要留意新入局嘅上海幫動態，當佢哋完成股本重組就會有嘢睇。小初心諗，到時先算啦。&#13;<br> 慕容小初&#13;<br> </p></body></html>