<html><header><meta charset="utf-8"><title>　　李柱銘三大喜訊 - 李八方</title></header><body><h1>　　李柱銘三大喜訊 - 李八方</h1><p>白鴿黨主席李柱銘噚日忽然來電，話香港最近有三大喜訊，值得八方一書！咦，連Martin都話正，八方當然想知。佢話，第一係新任中聯辦主任高祀仁上任後話唔會干預特區內部事務，如果係真嘅，民主派就一天光晒，下次選舉必然大勝。&#13;<br> 其次係失業率止瀉，不再上升，呢個係民主黨對葉澍堃局長嘅要求，佢算係交到貨；至於第三件喜事，就係有調查指港人對中國人身份嘅認同感比回歸前上升一成，咁既然香港人對祖國咁有信心，祖國就唔應該再諗要迫特區立法對付顛覆中央同埋分裂國家嘅行為。&#13;<br> 嘩！咁都畀馬丁諗到，真不愧為大狀。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>