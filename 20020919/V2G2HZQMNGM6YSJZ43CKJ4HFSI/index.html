<html><header><meta charset="utf-8"><title>　　馬丁、葉劉冤家路窄 - 李八方</title></header><body><h1>　　馬丁、葉劉冤家路窄 - 李八方</h1><p>《基本法》二十三條幕前幕後嘅主事人葉劉淑儀，同反對派馬丁真係冤家路窄，上年葉劉先搬咗去半山好多部長聚居嘅部長樓，馬時亨同查大俠都係住嗰度，不過葉劉同馬丁又真係住得認真近咗啲嘅，住同一座重要同一層，一梯兩伙，葉劉住A單位，馬丁住B單位，真係有機會日日碰口碰面。&#13;<br> 八方聽聞早排葉劉因為居港權事件，俾人喺立法會門外圍住架車，馬丁事後都有登門慰問，不過今次二十三條立法，馬丁會唔會行過隔籬搵葉劉傾吓呢？馬丁同八方講：「我梗係唔想夜晚返到屋企，重要走去拍門同葉劉理論啦！」&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>