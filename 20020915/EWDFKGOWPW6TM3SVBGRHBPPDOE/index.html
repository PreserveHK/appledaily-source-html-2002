<html><header><meta charset="utf-8"><title>黐實陽光型男肥咗又靚咗<br>小骨女榎本30吋上圍暴脹</title></header><body><h1>黐實陽光型男肥咗又靚咗<br>小骨女榎本30吋上圍暴脹</h1><p>言行大膽的電眼小美人榎本加奈子，一向有「小骨女」之稱，更常被嘲太瘦，簡直慘不忍睹。加上早前有指榎本被井川遙搶去年長男友，她飽受情變打擊，竟然拍下穿SM衣裝的骨感照，我見猶憐。然而榎本將於本月二十九日推出的新寫真集《美麗》，日前有部份靚相曝光，只見她初出道時三十吋的小巧上圍，突然升級至三十三吋，媲美任何豐胸代言人！<br> &#13;<br> <spanclass>天天做健身 &#13;<br> 小骨女突然不再骨感，外界猜測皆因她最近公開表示愛上陽光型男坂口憲二，心廣體胖所致。不過榎本就解釋說：「雖然我都只係二十二歲，但好多人都話我𠵱家重年輕過初出道嘅時候，我諗全靠我日日去做gym、我唔做到肌肉痠痛都唔會返屋企，𠵱家真係健康咗好多。」難怪四年沒有拍水着照的榎本，終回歸水着界再晒新本錢。<br> &#13;<br> <spanclass>包拗頸男友 &#13;<br> 而榎本同時亦表示已不再愛阿伯，現只想要年紀相若的男友，她說：「年紀大嘅男人最初會好遷就你，之後先發覺原來唔夾。𠵱家我寧願要個日日同我嗌交嘅男人。」&#13;<br> 另外，演戲方面榎本亦來個新突破，下月新日劇《獻給阿爾吉儂的花束》中，初演智障人士，與菅野美穗合作。此劇改編自全球大賣九百萬本的同名小說，榎本對該劇寄望甚殷。</spanclass></spanclass></p></body></html>