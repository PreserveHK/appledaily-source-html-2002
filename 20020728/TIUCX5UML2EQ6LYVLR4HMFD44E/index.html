<html><header><meta charset="utf-8"><title>兒童天地：<br>型仔波鞋著住紮紮跳</title></header><body><h1>兒童天地：<br>型仔波鞋著住紮紮跳</h1><p>好多小朋友夏天都鍾意着涼鞋仔，貪佢夠爽又易着，但我同妹妹就比較鍾意着波鞋，事關我哋成日紮紮跳，四圍走無時停，無對波鞋保護雙腳點得呀！去到郊外又或者做運動時，無佢更加唔掂！就等我同妹妹話畀各位媽咪爹哋聽，今年至IN的兒童波鞋款式。&#13;<br>記者：陸伊琳&#13;<br>攝影：伍慶泉&#13;<br>ImageKids：劉俊軒、劉曉冰</p><p><spanclass><fontstyle>妹妹話舒服最緊要  &#13;<br> 妹妹真有眼光，揀中adidas其中一款旗艦款式，採用adiFIT科技緊貼腳形設計，怪不得妹妹話對鞋好舒服，着到唔捨得除。妹妹鍾意的CountryDRC，鞋兩側的adidas三間，選用半透明的雲石膠質製成，以藍黑作間，不論襯短裙、牛仔褲、短褲都一樣咁好睇。&#13;<br> 尺碼：UK4k-9k&#13;<br> 售價：$350（adidas）</fontstyle></spanclass></p><p><spanclass><fontstyle>彩虹Reebok最正  &#13;<br> 呢款Classic款嘅Reebok波鞋，夠晒經典，我見爺爺都有對類似款式，不過都係我呢對最有型，鞋的兩側用了Reebok的招牌間條，不過卻以幻彩顏色示人，襯埋彩虹鞋帶，真係好有型。隨鞋更附送兩條白色鞋帶畀你替換㖭！&#13;<br> 尺碼：US4-6&#13;<br> 售價：$329（Reebok）</fontstyle></spanclass></p><p><spanclass><fontstyle>Nike玩嘢之作  &#13;<br> Nike知道小朋友的世界充滿玩樂角度，今季特別推出的Nike（play）系列，以色彩繽紛、設計大膽的款式吸引我哋，效果點？睇睇呢款DynamoGS漸變色彩的蟲仔鞋，鮮豔奪目兼且不用綁鞋帶，夠晒有型！&#13;<br> 尺碼：10c-3y&#13;<br> 售價：$399（Nike）</fontstyle></spanclass></p><p><spanclass><fontstyle>大個仔要着Presto  &#13;<br> 在街上睇見好多哥哥姐姐着住佢出街，好有型呀！連好多偶像明星都着，我好想同佢哋一樣咁有型。真開心，原來小朋友都有出Presto款，佢嘅鞋底好厚，着得好舒服，着咗對鞋真係好似高咗啲喎！&#13;<br> 尺碼：S-L&#13;<br> 售價：$359（Nike）</fontstyle></spanclass></p><p><spanclass><fontstyle>斯文多用途波鞋  &#13;<br> 呢款波鞋顏色較沉，款式唔算好吸引，除咗可以着去打波，配襯斯文西褲都一樣咁好睇。鞋頭更備有透氣小孔，穿着時一點也不焗腳，魔術貼的設計，啱晒我呢個大懶鬼！&#13;<br> 尺碼：10c-3y&#13;<br> 售價：$259（Nike）</fontstyle></spanclass></p><p><spanclass><fontstyle>Q版西瓜頭好得意  &#13;<br> 小朋友版的SuperstarIIMetali，適合幼嫩嘅腳仔，西瓜形鞋頭不像大人款咁硬，令穿着時腳趾仔感覺舒適，呢款鞋亦有adiFIT科技緊貼腳形設計，長時間穿着都冇問題。&#13;<br> 尺碼：UK4k-9k&#13;<br> 售價：$240（adidas）</fontstyle></spanclass></p><p><spanclass><fontstyle>古老當時興  &#13;<br> Ballistic小波鞋有點復古味道，是襟興之作。鞋頭的特闊設計，使腳仔十分舒服，連妹妹都話鍾意，雙魔術貼設計同樣是妹妹選擇的原因，佢話大個女要自己學着鞋仔，所以呢類款式亦是訓練小朋友學習自己着鞋仔嘅首選。&#13;<br> 尺碼：US1-3&#13;<br> 售價：$239（Reebok）</fontstyle></spanclass></p><p><spanclass><fontstyle>超輕健跑鞋  &#13;<br> 呢款波鞋屬於Reebok新推出的AP系列，特別依據亞洲人較扁闊的腳形而設計，着上感覺特別舒適，鞋身十分輕巧，加上雙魔術貼設計，易穿唔易甩，係一對好正的跑步鞋，我老友小飛人就好鍾意呢對鞋，話有朝一日要着佢參加奧運喎！&#13;<br> 尺碼：US4-6&#13;<br> 售價：$329（Reebok）</fontstyle></spanclass></p><p><b> 店舖資料</b> &#13;<br> Nike（28955668）&#13;<br> 銅鑼灣軒尼詩道555號JumboSogo四樓專櫃&#13;<br> &#13;<br> adidas（27306685）&#13;<br> 尖沙嘴海港城2202店&#13;<br> &#13;<br> Reebok（23181920）&#13;<br> 九龍灣德福廣場一期G14號舖</p></body></html>