<html><header><meta charset="utf-8"><title>紐約工幹掃貨百件<br>琦琦最愛花技招展</title></header><body><h1>紐約工幹掃貨百件<br>琦琦最愛花技招展</h1><p>名模琦琦早前到紐約工作之餘，還在當地的fleamarket購買了大量古着及配飾，其中她永恒的心頭好是花朵圖案。今次琦琦便以這批戰利品，與她衣櫃的服飾自由配搭一番。琦琦家中衣櫃的藏量驚人，並集各時裝重地的精粹，她還大談多年來從外地購物的心得。</p><p>名模琦琦早前在紐約工作之餘，更在當地大小fleamarket狂掃過百件vintage和costumejewellery等。今次琦琦便特別以紐約購買的戰利品，配襯她衣櫃中的精選品牌，展示個人風格。<br> &#13;<br> <spanclass>愈繽紛愈好 &#13;<br> 琦琦穿過不少中外品牌、各式名師風格，但她最鍾情的是色彩豐富的衣飾，花朵圖案更是永恒心水。琦琦說：「平日我鍾意着得colourful，感覺好開心，重有我好鍾意花，無論係大花、碎花布，floralprints、beading同繡花都咁鍾意。」&#13;<br> 琦琦的巨型衣櫃有二、三百條牛仔褲、各式軍褸、數不盡的繡花衫，以及各種風格的配飾，這統統是她從英倫、紐約、巴黎、泰國以至上海搜購回來，衣櫃一如聯合國，並且是時裝大熔爐。<br> &#13;<br> <spanclass>米蘭花錢快 &#13;<br> 說到多年來外地購物心得，琦琦說：「巴黎唔係好多嘢買，但買帽、首飾係首選。紐約買嘢冇得扣稅，價錢唔算抵，但如果你買vintage就有好多選擇。米蘭主要係買designerslabel，款最齊最好，使錢都一定最快。反而香港shop揀啲size好細，褲唔夠長、鞋唔夠大，對我嚟講選擇唔多。如果買刺繡嘅衫裙，去上海、北京會有好好收穫。」<br> &#13;<br> <spanclass>嬉皮優雅各有情操 &#13;<br> 琦琦對五十年代的優雅風尚最情有獨鍾，她說：「我鍾意三十年代Hippies嘅瀟灑自我，七十年代都OK，但係個人最欣賞都係五十年代嘅優雅，嗰份classic𠵱家根本無法學得到，因為現代人嘅氣質唔同咗。最冇好感係八十年代，既冇個性，只有堆砌。」&#13;<br> 琦琦心目中衣着最具個人風格，最出色的人辦是積琪蓮甘迺迪（JacquelineKennedy）和甘迺迪媳婦嘉露蓮（CarolBasset）。&#13;<br> 採訪：DebbieLum&#13;<br> 攝影：MatthewLam&#13;<br> 髮型：KelvinKooofHair&#13;<br> 服裝：琦琦提供&#13;<br> 場地：Hair（銅鑼灣）</spanclass></spanclass></spanclass></p></body></html>