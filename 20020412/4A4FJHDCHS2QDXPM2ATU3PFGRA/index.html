<html><header><meta charset="utf-8"><title>廣州特許經營手袋店　48萬全包宴</title></header><body><h1>廣州特許經營手袋店　48萬全包宴</h1><p>喺大陸做生意，若然做到某大機構嘅特許經營加盟店，大多有利可圖。好像四十出頭嘅Kuwin，喺朋友介紹下成為國內手袋品牌「高美高」COMICO廣州天河區加盟店老闆，由於這牌子喺國內共有60間連鎖店，早已有一批Fans，加上廣告費亦全免，連自己店舖的宣傳也只需負責一半費用，喺48萬左右已乜都包埋的情況下，Kuwin便開始其國內的淘金大計。&#13;<br>&#13;<br>記者：梁煒健　&#13;<br>攝影：陳盛臣</p><p><spanclass><fontstyle>加盟費：5萬元夠吸引  &#13;<br> 現年43歲嘅Kuwin，之前喺香港從事導遊工作，專帶日本遊客在港Shopping及觀光。但近幾年經濟不景，做日本人帶街嘅收入每下愈況，後來幸得朋友介紹，知悉手袋品牌COMICO於國內業務非常成功，而且加盟費只需5萬元人民幣，因此萌生了創業的念頭。結果，兩年前憑着40多萬資金，成功獲得「高美高」COMICO嘅特許經營權，並於廣州天河區時代廣場內設店，開始打其天下。</fontstyle></spanclass></p><p><spanclass><fontstyle>選址：開發區域　闊太蒲點  &#13;<br> 由於天河區是廣州省政府指定嘅新開發區，因而Kuwin把該區嘅時代廣場作為創業根據地。兩年前Kuwin亦曾擔心廣州人唔太熟悉時代廣場，但後來商場搞了多次大型活動，如除夕倒數、時裝及明星表演等，均令時代廣場名氣日盛，人流暢旺。加上附近均為商業大廈及大型百貨公司，所以令區內嘅OL及闊太經常到時代廣場逛街購物。</fontstyle></spanclass></p><p><spanclass><fontstyle>宣傳：坐享其成　名模廣告  &#13;<br> 由於在國內已有60多間連鎖店，宣傳推廣絕不能少，而總公司也會盡量協助個別店舖的推廣活動，例如找國際知名嘅模特兒拍攝廣告，而拍攝費用則由總公司負責，至於分店在當地嘅宣傳費用，總公司與加盟店則各付一半。</fontstyle></spanclass></p><p><spanclass><fontstyle>貨品：走中高檔　皮革優質  &#13;<br> COMICO的設計，一向走中高檔路線，例如其選用乜嘢牛仔皮亦係非常重要嘅一環。由於布料及皮革全是由意大利製造(與替PRADA生產的廠商相同)，皮質柔軟，設計時尚；加上其推出的年輕、經典及高貴三個主要系列，能照顧各種女性嘅需要，遂令一大班女士們捧場。正因為COMICO在國內大受歡迎，在國內及香港已有不少冒牌貨出現，大家務必小心。</fontstyle></spanclass></p><p><spanclass><fontstyle>管理：住近店舖　緊貼市場  &#13;<br> 由於做特許經營店，要事事親力親為，否則一有錯漏，特許經營牌照便會被吊銷。因此Kuwin不如一般老闆咁Free，可以自由上落香港，而要長期逗留廣州；如今Kuwin在店舖鄰近租住了一所單位，一來以便了解市場動態，二來方便經常往返店舖，管理店中業務，一個月只能返港一次。</fontstyle></spanclass></p><p><spanclass><fontstyle>服務：一世維修　生日有禮  &#13;<br> Kuwin嘅特許專門店，除咗要依足經營牌照嘅規條，替顧客每個COMICO手袋提供永遠維修服務外(包括打蠟、換金屬釦等)，如顧客加入其貴賓VIP會員後(買滿?2,000貨品即可)，每月便能收到最新市場消息、減價優惠，生日時更獲贈精美禮品一份。</fontstyle></spanclass></p><p><spanclass><fontstyle>大計：廣東沿岸　開設分店  &#13;<br> Kuwin現時除咗投資開設廣州天河區特許經營店外，三個月前更在廈門增設一間分店，生意十分理想。之後，更計劃籌集資金，在廣東沿海嘅各大型商場開分店，務必喺手袋事業上搵大錢。</fontstyle></spanclass></p><p><spanclass><fontstyle>高美高特許連鎖店  &#13;<br> <spanclass><fontstyle>開業本錢  &#13;<br> 投資日期：1999年11月&#13;<br> 租金（約250呎；	?100,000&#13;<br> 包括兩個月按金連上期）&#13;<br> 裝修	?100,000&#13;<br> 人工（售貨員3名	?7,800&#13;<br> 及店長1名）&#13;<br> 宿舍	?2,000&#13;<br> 入貨		?120,000&#13;<br> 雜項（水電、管理費）	?6,000&#13;<br> 流動資金	?100,000&#13;<br> 特許經營費用	?50,000&#13;<br> 總投資額	?485,800&#13;<br> &#13;<br> <spanclass><fontstyle>平均每月開支  &#13;<br> 租金	?25,000&#13;<br> 人工	?7,800&#13;<br> 雜項（水電、管理費）	?6,000&#13;<br> 入貨	?45,000&#13;<br> 廣告推廣	?10,000&#13;<br> 住宿	?2,000&#13;<br> 總額	?95,800&#13;<br> 平均每月營業額	?140,000&#13;<br> 平均每月盈利	?44,200</fontstyle></spanclass></fontstyle></spanclass></fontstyle></spanclass></p><p><spanclass><fontstyle>特許COMICO  &#13;<br> 手袋品牌COMICO實為港人所創立，並早於92年開始外銷，歐美等地均有COMICO品牌嘅產品；96年期間，COMICO業務拓展至全中國，開始有連鎖加盟店出現，時至今日已有60間之多，如北京、上海、成都、重慶，甚至哈爾濱及大連均有加盟店。下月初，還有另外八間新加盟店開張啟業，如此浩大陣容，形成COMICO於國內嘅知名度日漸提高，直逼歐洲各大品牌。</fontstyle></spanclass></p><p><spanclass><fontstyle>開業須知  &#13;<br> 1.營業執照：港人在國內做生意，只需持有香港特區護照，便可以個體戶形式與商場簽租約，而商場亦可替租戶申請營業執照。&#13;<br> 2.經營許可證：個體戶需要預先申請品牌經營許可證才可租舖。&#13;<br> 3.稅務執照：每月需繳交當地增值稅，包括國稅、地稅及固定稅等。&#13;<br> 4.防火措施：若租商場店舖，防火措施均由該商場物業管理公司檢查，並要國內合格認可專業公司負責。&#13;<br> 廣州市工商局網頁：<ahref http:>www1.cei.gov.cn/govinfo/dfzfwy1.htm </ahref></fontstyle></spanclass></p><p><spanclass><fontstyle>經驗之談  &#13;<br> 若然要申請個體戶證，要注意當地可否申請，如佛山就不能以個體戶申請做生意。另外，若然要做特許經營專門店，必須預先了解該集團的誠信力，否則佢哋畀埋啲舊貨給你賣，但加盟費照樣收，這樣閣下嘅投資一樣有損失。</fontstyle></spanclass></p><p><spanclass><fontstyle>聯絡我們  &#13;<br> 面對香港經濟不景，裁員不停，失業率持續上升，香港經濟逐步轉型，人人北望。「北上創業」版訪問一些香港人在內地成功創業的例子，如閣下是其中一分子，又願意將你的經驗跟讀者分享，請聯絡我們。來信請寄將軍澳工業邨西駿盈街八號《蘋果日報》副刊「北上創業」版收或傳真：27420542。請附聯絡電話。</fontstyle></spanclass></p></body></html>