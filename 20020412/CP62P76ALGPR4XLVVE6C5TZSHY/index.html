<html><header><meta charset="utf-8"><title>新車速報：<br>萬事得PremacyField.Break有型實用</title></header><body><h1>新車速報：<br>萬事得PremacyField.Break有型實用</h1><p>家庭式MPV車市場競爭激烈，若想突圍而出，除設備及售價要吸引之外，造型包裝是否突出，亦係關鍵所在。當中，曾經係炙手可熱嘅萬事得Premacy，踏入2002年亦要來一次大變身；呢部新版PremacyFieldBreak，給人看來不再係斯文嘅家庭MPV車，而係一部富活力又見個性嘅多用途家庭MPV車㗎！	&#13;<br>&#13;<br>記者、攝影：陳偉林</p><p><spanclass><fontstyle>賣相出位有吸引力  &#13;<br> 呢部可謂屬2002年全新版本嘅PremacyFieldBreak，賣相可謂突出吸引；皆因佢有大型頭泵把連氣霸組合之餘，重有大型原廠霧燈編排，另外更備有車身兩邊裙腳同車尾泵把連整流器設計，看來又豈止係一部家庭MPV車咁簡單呢！&#13;<br> &#13;<br> <spanclass><fontstyle>PremacyFieldBreak有唔同  </fontstyle></spanclass></fontstyle></spanclass></p><p><spanclass><fontstyle>車架穩固富安全感  &#13;<br> 新版Premacy用上一台2.0公升直4DOHC偈，輸出不過不失，足以搭載七名成人嘅需要；而穩妥嘅車架結構，加上可靠舒適嘅懸掛組合，令行車變得有如轎車般嘅妥貼性。再者，富安全感嘅ABS連EBD裝置，重畀到你有收放自如嘅制動㖭！</fontstyle></spanclass></p><p><spanclass><fontstyle>座椅編排多變好用  &#13;<br> 查實，呢款Premacy另一個賣點所在，會係三排七座位設計，由於有軚式自動波編排，因而令前、中排有H型嘅Walk-through方便；再者，中、後排嘅靈活結構，不僅可收摺令尾廂容量倍增，而將中排椅背放平，重會變成大型活動餐桌，真係好實用㗎！其次，設備除電窗、電鏡及大型電天窗外，重有原廠冷氣、高級音響及獨立房燈配備，加埋雙安全氣袋設計，亦可算係一應俱全噃！</fontstyle></spanclass></p><p><spanclass><fontstyle>記者試後簡評  &#13;<br> <spanclass><fontstyle>優點：  造型富動感外，重好有一分越野車嘅剛勁味道；其中三排七座位配搭，更富實用性。&#13;<br> &#13;<br> <spanclass><fontstyle>缺點：  車廂鋪排講求踏實，欠缺一分豪邁感，而後排空間亦稍嫌狹窄，較適宜兒童乘坐。&#13;<br> &#13;<br> 引擎：	1991cc直4DOHC&#13;<br> 馬力：	135ps/6000rpm&#13;<br> 扭力：	17.4kgm/4500rpm&#13;<br> 傳動：	4前速自動波，前輪驅動&#13;<br> 懸掛：	（前）麥花臣支柱（後）橫向雙連桿&#13;<br> 制動：	（前）透氣碟（後）鼓式（ABS）&#13;<br> 輪胎：	195/55R15ToyoTranpathR23&#13;<br> 尺碼：	4315×1705×1600mm&#13;<br> 軸距：	2670mm&#13;<br> 車重：	1300kg&#13;<br> 新車售價：	$142,900&#13;<br> 車輛提供：	萬事得汽車（28931112）</fontstyle></spanclass></fontstyle></spanclass></fontstyle></spanclass></p></body></html>