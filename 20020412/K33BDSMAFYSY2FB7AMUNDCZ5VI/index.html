<html><header><meta charset="utf-8"><title>數碼影音：<br>Cyber-shot又添一員SONYP9全球最細</title></header><body><h1>數碼影音：<br>Cyber-shot又添一員SONYP9全球最細</h1><p>SONY喺三月底啱啱先推出P31同P71兩部入門級機種，估唔到相隔唔夠半個月，又宣布推出另一部更高型號機種DSC-P9。呢部機雖然配備四百萬像素CCD，不過外形及拍攝功能上，都明顯以入門用家為對象，提升感光元件相信係供用家作列印大尺寸靚相之用。&#13;<br>記者、攝影：徐影龍</p><p><spanclass><fontstyle>最輕巧四百萬級機種  &#13;<br> DSC-P9設計一如Cyber-Shot過往P系列，同樣以輕巧外形為主要賣點，不過今次不但在機身上進一步改良，成為全系列最細機身，而且更加入P系列中最高解像度嘅410萬像素CCD，相片解像度達2,272×1,704，若以200dpi解像度列印的話，足以應付A4Size尺寸而不會出現失真情形。&#13;<br> 除解像度更高外，DSC-P9同樣具備14bitDXP摸擬?數碼轉換器，喺傳送影像信號時有更佳表現，較傳統10bitDXP減低噪訊達16倍，可更有效平衡相片光暗度。</fontstyle></spanclass></p><p>&#13;<br> &#13;<br> &#13;<br> <spanclass><fontstyle>六倍變焦最啱影風景  &#13;<br> 喺咁細部機內配400萬像素感光元件已經唔簡單，重要加入具三倍光學變焦嘅鏡頭，配合兩倍數碼變焦，能達六倍變焦效果，對於拍攝風景等遠景時方便不少。不過鏡頭仍然摒棄用開嘅高質蔡司鏡，只係配番SONY3XLENS，可見DSC-P9加入高解像CCD都仍是以消閒級用家為主。&#13;<br> 另一項改進地方係其動畫無限拍攝功能，可不停拍攝動畫直至記憶卡容量滿為止，完全唔受緩衝記憶體限制，雖然舊型號機都有呢個功能，不過解像度只可低質素，新機則可全程以HQX高質素記錄影像（320×240）。</fontstyle></spanclass></p><p>&#13;<br> &#13;<br> &#13;<br> <spanclass><fontstyle>49區多點測光包影靚相  &#13;<br> P系列機種最大特色係大部分設定都幫你調校好晒，盡量讓用家簡簡單單便可拍到心水靚相。例如三點自動對焦、光圈快門全自動、新增49區多點測光功能等，令影相新手毋須學習一大堆攝影理論，都可拍到滿意靚相。白平衡方面，DSC-P9將過往三種燈光環境細分到五項，令相片色彩捕捉更準確，可惜係始終欠缺用家自定嘅CustomWB模式。&#13;<br> 值得一提係機背LCD，在黑暗拍攝環境底下，懂得自動調校屏幕亮度，雖然呢樣唔會影響相片質素，不過就可令用家睇得更清楚，算係幾體貼嘅設計。</fontstyle></spanclass></p><p>&#13;<br> <b> DSC-P9規格表</b> &#13;<br> 感光元件：413萬像素CCD&#13;<br> 變焦：3倍光學＋2倍數碼&#13;<br> 最高解像度：2,272×1,704&#13;<br> 光圈：全自動&#13;<br> 快門：全自動&#13;<br> 體積：W114×H51.5×D35.8mm&#13;<br> 重量：176.5g&#13;<br> SONY(HK)&#13;<br> 查詢電話：23452966&#13;<br> &#13;<br> <b> 記者意見</b> &#13;<br> 抵讚：機仔細細有400萬像素，印大大張心水靚相都唔會走樣。&#13;<br> 要彈：P系列特色係全自動影靚相，始終欠缺靈活性，用家難以磨練到進階拍攝技巧。</p></body></html>