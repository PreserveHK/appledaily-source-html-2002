<html><header><meta charset="utf-8"><title>一味窩輪：窩輪市場氣氛麻麻</title></header><body><h1>一味窩輪：窩輪市場氣氛麻麻</h1><p>恒指升番101點，不過窩輪市場氣氛重唔係幾得，唔少藍籌Call輪，冇乜點跟正股。例如和黃（013）收65.50元，升50仙，但Call輪9050跌1.5仙。近排炒輪，都係小心啲好。&#13;<br> 滙豐（005）升1.25元，最熱門Call輪9030收83仙，升11%，算係比較跟貼正股。滙豐同大市一樣，暫時會反覆，滙豐上升帶動Call輪，最好咪跟住搶入Call輪，只應等候回軟時入市。&#13;<br> 昨日升市中，比較特別嘅係公用股都上升，通常只係喺市道軟軟哋之時，公用股至比較突出。中電（002）升30仙，中煤（002）升15仙，港燈（006）更升45仙。3隻公用股都有Call輪，但只有中煤Call輪9197跟貼正股，升11%。正股本月22日除淨（10送1紅股同埋股息23仙），除淨前有炒味，9197可以玩番兩手。&#13;<br> 中電Call輪9171收24.4仙，只升3.4%。正股本月15日除息1.05元，除息前可能再上，9171博得過，不過近排成交好少，難買賣。<br> &#13;<br> <spanclass>9265盈息唔啱炒 &#13;<br> 港燈Call輪9265係麥記發行嘅盈息Call輪，可收正股末期息1.07元，不過全無成交，而槓桿率得2.4倍，唔啱炒。&#13;<br> 章　盛</spanclass></p></body></html>