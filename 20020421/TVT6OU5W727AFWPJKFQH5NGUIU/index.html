<html><header><meta charset="utf-8"><title>本周熱賣榜：《男人四十》VCD火速登場</title></header><body><h1>本周熱賣榜：《男人四十》VCD火速登場</h1><p>VCD始終都有市場價值，部分港片的確出得快DVD少少，但就要挑戰閣下對畫質及聲音的忍耐極限了。今日《男人四十》《新紮師妹》VCD（約$40一隻）應該已出街，相信DVD都會呢兩個星期到貨，講咗好耐嘅《我的野蠻女友》，VCD喺月尾出，唔使再買手震老翻了，不過筆者覺得都係等埋DVD，《男人四十》同《我的野蠻女友》都值得支持，加上《野蠻》DVD又有MTV又有Bonus，分分鐘3區會有埋被剪的片段。睇《男人四十》唔好同《女人四十》來作比較，因為兩者完全唔關事，個名令個個都以為係男版女人四十，唉！&#13;<br>至於本周最好賣的是《嚦咕嚦咕新年財》，香港人始終最受落笑片，《邊緣特訓》挾奧斯卡最佳男主角之名，依然有捧場客。&#13;<br>文：畢仁</p><p>第一位　嚦咕嚦咕新年財　3區　$65&#13;<br> 第二位　大盜宿一宵　　　3區　$160&#13;<br> 第三位　邊緣特訓　　　　3區　$88</p></body></html>