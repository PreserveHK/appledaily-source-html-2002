<html><header><meta charset="utf-8"><title>購物焦點：<br>過癮座枱鐘外形取勝</title></header><body><h1>購物焦點：<br>過癮座枱鐘外形取勝</h1><p>世上唯一人人平等的便是每人每日都擁有二十四小時，唔會有人多亦唔會有人少，只因不懂分配時間而覺得虛度光陰。想令自己每日過得充實，不如以分配時間為名，滿足購物慾為實，給自己一個藉口，買番個外形過癮又特別嘅座枱鐘，點綴枱頭之餘，又可讓佢陪你度過每分每秒。&#13;<br>記者：區佩嫦&#13;<br>攝影：陳盛臣、陳偉強</p><p><spanclass><fontstyle>波波鐘可當燈用  &#13;<br> 另一款富Cyber味的鐘便是這個波形鐘，全個用不銹鋼製成，外表圓碌碌夠晒Cutie，而鐘面則以通窿的圓形作刻度，充滿原汁原味的Cyber感。不過小記覺得最有心思的，就是這個鐘插上濕電後，便可作床頭燈使用，光就從通窿的刻度中透射出來，你話咁有諗頭，抵唔抵讚！&#13;<br> 尺寸：62吋直徑&#13;<br> 售價：$980（Minimal）&#13;<br> ＊需2A電芯一粒，用濕電時需使用變壓器</fontstyle></spanclass></p><p><spanclass><fontstyle>名師設計：源自音響技術  &#13;<br> 講到過癮座枱鐘，呢個NixieClock敢認第二都無鐘夠膽認第一。此鐘是歐洲設計師PetervanderJagt設計的作品，鐘上的玻璃管一向都用在音響的「膽機」上，今次用來顯示時間，所以又叫「膽鐘」。外表雖然有點奇怪，但睇時間就好清楚，因為六支玻璃管，頭兩支代表「時」，中間兩支代表「分」，而最尾兩支則是「秒」，每分每秒都顯示得清清楚楚。&#13;<br> 尺寸：32吋高、8吋闊、22吋深&#13;<br> 售價：$2,480（Kimihe）&#13;<br> ＊需插濕電</fontstyle></spanclass></p><p><spanclass><fontstyle>長頸鐘任扭唔嬲  &#13;<br> 呢個金屬鐘個樣看似較為平凡，不過小記就欣賞佢唔硬頸嘅特點。因為呢個座枱鐘的支桿任扭任屈都無問題，只要你一唔鍾意佢嘅造型就可以點屈都得，而且細細力都可以輕易屈到，最啱貪新鮮、鍾意隨心情而將家居擺設變化的女士們。&#13;<br> 尺寸：13吋高、5吋闊&#13;<br> 售價：$298（Kimihe）&#13;<br> ＊需2A電芯一粒</fontstyle></spanclass></p><p><spanclass><fontstyle>好味壽司碟  &#13;<br> 若然你是饞嘴一族，最鍾情日本的壽司，但又怕食得多生冷嘢會肚痛的話，這個可吊吊你胃口的座枱鐘就最啱你。碟上的刻度全部用不同的壽司作顯示，分別有玉子壽司、三文魚壽司、赤貝壽司、甜蝦壽司、吞拿魚壽司等。唔……諗起都流口水，恐怕每次睇時間都忍唔住即刻去食番件壽司頂頂癮。&#13;<br> 尺寸：7吋高、9吋闊、42吋深&#13;<br> 售價：$498（Kimihe）&#13;<br> ＊需2A電芯一粒</fontstyle></spanclass></p><p><spanclass><fontstyle>實用巴士站MEMO鐘  &#13;<br> 講到實用，小記就推介呢個座枱鐘。這個鐘同樣用不銹鋼製成，外貌有點似巴士站，雖然個樣好似碌木咁企喺度咁平凡，但勝在支桿位有小夾可以夾上Memo或相片，最啱經常忙碌嘅都市大忙人。&#13;<br> 尺寸：12吋高、7吋闊&#13;<br> 售價：$298（Kimihe）&#13;<br> ＊需2A電芯一粒</fontstyle></spanclass></p><p><spanclass><fontstyle>唔上癮大麻葉  &#13;<br> 人人都知吸食大麻會上癮，但其實大麻並不可怕，只要睇到呢個以大麻葉形的座枱鐘，你便發覺原來大麻葉係咁靚。這個大麻葉鐘來自日本，用陶瓷製成，葉上更有凹凸的葉紋，噱頭十足。&#13;<br> 尺寸：6吋高、5吋闊&#13;<br> 售價：$168（Kimihe）&#13;<br> ＊需2A電芯一粒</fontstyle></spanclass></p><p><spanclass><fontstyle>生日快樂鐵花  &#13;<br> 這個用鐵製成的鐘來自泰國，由人手屈成，充滿人做的粗糙感，甚得小記的歡心。鐘面上繪上花卉圖案，其上更有膠片保護時分秒針，極具心思。花盆上用人手髹上生日快樂字樣，最啱當鮮花咁送畀女朋友作生日禮物。&#13;<br> 尺寸：10吋高、6吋闊&#13;<br> 售價：$250（咪溝仔）&#13;<br> ＊需2A電芯一粒</fontstyle></spanclass></p><p><b> 店舖資料</b> &#13;<br> Kimihe（23121008）&#13;<br> 尖沙嘴嘉蘭圍54號B舖&#13;<br> &#13;<br> 咪溝仔（95880684）&#13;<br> 尖沙嘴百利商場2樓76號舖&#13;<br> &#13;<br> Minimal（23692328）&#13;<br> 尖沙嘴嘉蘭圍利時商場1樓120號舖</p></body></html>