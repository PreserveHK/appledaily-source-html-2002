<html><header><meta charset="utf-8"><title>新碟速速睇：《Highlander》dtsES版壓迫感強</title></header><body><h1>新碟速速睇：《Highlander》dtsES版壓迫感強</h1><p>隨住音響技術進步，軟件自然要跟住進步，自dtsES面世後，所出嘅碟唔係2區就係一大堆舊片，好似《未來戰士》就出咗超過十個版本。今次終於有隻似樣嘅碟推出：《挑戰者》（Highlander）。先講隻碟有乜特別：集dtsES6.1聲道，有埋16:9畫面選擇，各演員資料，連老餅辛康納利個Profile都Update埋，最正係可以放入電腦Link上網，有唔少過癮遊戲等你開發。至於畫質同聲方面，畫就真係無敵，加入6.1聲道的確唔同，尤其對打劍嗰幾Part(Chapter26)，劍劍入耳，壓迫感隨聲接畫而來，十足喺正面前打。&#13;<br>文：畢仁&#13;<br>&#13;<br>區碼：1區&#13;<br>售價：$130</p></body></html>