<html><header><meta charset="utf-8"><title>熾熱消費：<br>Biotherm護膚品四折平通街</title></header><body><h1>熾熱消費：<br>Biotherm護膚品四折平通街</h1><p>香港經濟咁差，個個都話要節衣縮食，但護膚品嘅銷量居然有增無減，可見女士們對護膚品的狂熱程度。既然護膚品咁受歡迎，個個荷包又縮水，小記就介紹卓悅位於旺角嘅特賣場畀大家，等大家慳錢之餘，又可扮靚靚。今次特賣場以Biotherm系列最抵買，部份貨品更以四折發售，此外，重有其他超筍護膚、潔膚產品，記得把握機會，唔好放過自己嘅心水貨品啦！&#13;<br>記者：區佩嫦&#13;<br>攝影：黃子偉</p><p><spanclass><fontstyle>熱賣之選：美白排毒精華  &#13;<br> Biotherm的排毒系列是近期熱賣的產品之一，好似呢支以美白及排毒為賣點的美白排毒精華，含水楊酸、麴酸等活性美白成份，能抑制黑色素，同時能促進血液循環，令肌膚呈現通透感，最重要係沒有一般美白產品的油膩感覺，用完皮膚又滑又白，夠晒剔透。&#13;<br> 容量：30ml&#13;<br> 貨量：約80支&#13;<br> 原價：$400&#13;<br> 超筍價：$160</fontstyle></spanclass></p><p><spanclass><fontstyle>抗污染乳霜  &#13;<br> 對抗香港混濁空氣的保濕排毒乳霜，其結合潤澤配方和天然排毒複合物，能中和肌膚的毒素，改善繃緊兼暗啞的肌膚。搽上面的感覺唔錯，質地幾清爽，而且吸收得好快，最啱乾性肌膚使用，𠵱家平咗咁多，真係要買番支排排肌膚嘅毒素啦！&#13;<br> 容量：50ml&#13;<br> 貨量：約60支&#13;<br> 原價：$320&#13;<br> 超筍價：$128</fontstyle></spanclass></p><p><spanclass><fontstyle>至正推介：紓壓凝膠急救肌膚  &#13;<br> 水藍色包裝的D-STRESS紓壓疲倦調理凝膠，專為經常捱夜缺乏睡眠的OL而設，內含豐富的微量鋅元素及多種維他命，質地夠滑，不油不膩，配合短短10分鐘的面部按摩，疲倦兼暗啞無光的肌膚立時回復活力和神采，買定嚟急救肌膚就最好不過。&#13;<br> 容量：50ml&#13;<br> 貨量：約60支&#13;<br> 原價：$320&#13;<br> 超筍價：$128</fontstyle></spanclass></p><p><spanclass><fontstyle>保濕緊膚露橙味誘人  &#13;<br> 要保持最佳的線條美，呢支保濕身體緊膚露絕對是你的入貨之選。緊膚露含溫泉水、蘆薈、甘油等極佳的保濕成份，為皮膚保濕之餘，又能即時緊致肌膚，令皮膚回復彈性。搽上身後，淡淡的橙香味是身體及嗅覺的最佳享受。&#13;<br> 容量：200ml&#13;<br> 貨量：約80支&#13;<br> 原價：$260&#13;<br> 超筍價：$78</fontstyle></spanclass></p><p><spanclass><fontstyle>花香健胸露添自信  &#13;<br> 講究胸部線條的你，不妨搶購呢支BUSTUP健胸露。健胸露蘊含維他命E及B5，改善胸部的肌膚及線條，令胸部回復堅挺。此外，水狀的質地夠晒幼滑，配上淡淡的花香味道，持之以恒使用的話，着小背心都特別有自信。&#13;<br> 容量：50ml&#13;<br> 貨量：約48支&#13;<br> 原價：$260&#13;<br> 超筍價：$104</fontstyle></spanclass></p><p><spanclass><fontstyle>皇牌之選：保濕清爽凝膠  &#13;<br> 一提Biotherm，點可以唔介紹Aquasource溫泉保濕清爽凝膠，佢含500公升活性礦泉萃取精華，防止水份流失的同時，亦能為肌膚提供水份，搽上面後感覺又爽又滑，水份感覺極重，難怪會成為皇牌產品。&#13;<br> 容量：50ml&#13;<br> 貨量：約60支&#13;<br> 原價：$280&#13;<br> 超筍價：$112</fontstyle></spanclass></p><p><spanclass><fontstyle>其他必搶筍貨  &#13;<br> <spanclass><fontstyle>SK-Ⅱ防曬精華  &#13;<br> 護膚品特賣，點少得人見人搶的SK-Ⅱ護膚品，呢次特賣場就有最啱夏天用嘅全效UV防曬精華，含有維他命E、Pitera活細胞酵素精華等，加上SPF16及PA+的防曬指數，為幼嫩的面部肌膚提供全面的保護，防止色斑及皺紋的形成，最重要係質地夠滑，搽上面後唔覺油膩，加上SK-Ⅱ嘅品牌，必定成為場內搶手貨。&#13;<br> 容量：30ml&#13;<br> 貨量：約50支&#13;<br> 原價：$495&#13;<br> 超筍價：$272</fontstyle></spanclass></fontstyle></spanclass></p><p><spanclass><fontstyle>絕佳美白精華  &#13;<br> 人人都話一白遮三醜，要好似天后鄭秀文嘅肌膚咁白，呢支水嫩美白精華乳又點可以唔買呢？美白精華乳含維他命C、Pitera等成份，能深入肌膚的底層，能抑制黑色素的形成，肌膚自然變得白一白，再加上不俗的保濕功能，想肌膚唔滑都幾難！&#13;<br> 容量：30ml&#13;<br> 貨量：約36支&#13;<br> 原價：$520&#13;<br> 超筍價：$286</fontstyle></spanclass></p><p><spanclass><fontstyle>shuuemura卸妝油  &#13;<br> 要徹底卸除化妝，不妨試試shuuemura的卸妝油，呢款卸妝油屬日本版，含祖祖巴油、牛油果油等，能徹底卸除化妝、去除面部的角質層，同時能滋潤肌膚，讓肌膚回復嫩滑，最啱乾性至中性的肌膚使用。&#13;<br> 容量：125ml&#13;<br> 貨量：約60支&#13;<br> 原價：$148&#13;<br> 超筍價：$68</fontstyle></spanclass></p><p><spanclass><fontstyle>Dior化妝水肌膚回復清新  &#13;<br> Dior的護膚品一向深受闊太歡迎，想學闊太的話，不妨搶購呢支化妝水，佢含有蓖麻油、檸檬酸等成份，能徹底清除面部的油脂及污垢，更可紓緩疲倦的肌膚，使面部皮膚回復清新乾淨的感覺，備有適合乾至中性肌膚的柔嫩爽膚水，及任何肌膚適用的清爽化妝水。&#13;<br> 容量：200ml&#13;<br> 貨量：約共60支&#13;<br> 原價：$180&#13;<br> 超筍價：$39</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>Lancome滋潤卸妝乳  &#13;<br> 今次特賣當然有受OL歡迎的Lancome卸妝水益各位女士，卸妝水含蜜糖及杏仁精華，性質夠晒溫和，能徹底卸除面部的化妝之餘，且能滋潤肌膚，用後皮膚柔軟清新，備有溫和卸妝乳及清柔卸妝乳兩款，而清柔卸妝乳更能清潔眼部化妝，使用夠晒方便。&#13;<br> 容量：200ml&#13;<br> 貨量：約共80支&#13;<br> 原價：$190&#13;<br> 超筍價：$48</fontstyle></spanclass></p><p><b> 卓悅特賣場資料</b> &#13;<br> 日期：由即日起至8月31日&#13;<br> 時間：10:00am-11:00pm&#13;<br> 地點：尖沙嘴海防道35-37號海利行地下A及B舖&#13;<br> 電話：23751382&#13;<br> ＊每款貨品每人限買一件</p></body></html>