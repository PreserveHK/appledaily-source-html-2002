<html><header><meta charset="utf-8"><title>股壇瀏覽器：合和中短線皆宜</title></header><body><h1>股壇瀏覽器：合和中短線皆宜</h1><p>辰達永安（1189）果然坐言起行，話回購就即時回購，前日入市回購4882萬股，刺激股價一度急升20%。不過，主要股東陳氏家族嘅財務情況始終係一大隱憂，公司入市回購只會畀機會人哋出貨，管理層此舉是否對公司有利，真係要再睇清楚。&#13;<br> 胡應湘親口表示，合和（054）私有化機會低，重踢爆私有化其實係大股東玩弄小股東嘅手法，真係大快人心。唔知道最近將星島媒體「私有化」嘅泛華科技（1015），以及將仿真聖誕樹業務「私有化」嘅寶途（585）大股東有乜感想呢？&#13;<br> 若將泛華與寶途大股東之財技相比，泛華就高明得多，透過將星島媒體派發予股東之方式來變相私有化，而且重可以在股東會上有投票權，唔驚有小股東反對，反之寶途大股東，在股東會上遭小股東聲討，而投票出售仿真聖誕樹業務只是險勝。&#13;<br> 合和現價4.925元，總資產達138億元，總負債29.5億元，即資產淨值為108.5億元，每股資產淨值12.30元，現價大幅折讓，相當抵玩。噚日公司宣布派息37仙，兩個月內有息收，加上出售印尼電廠就快好事近，套現所得可能又會用作派高息，中短線皆宜。<br> &#13;<br> <spanclass>威新公眾持股量不足 &#13;<br> 威新集團（535）噚日勁升40.5%，收0.236元，好似有啲料到。不過，黑客話聽到大股東可能會減持，因為此股公眾持股量只得15.2%左右，若未能在今日內完成減持，回復公眾持股量規定，就可能要停牌。&#13;<br> 阿　虎&#13;<br> </spanclass></p></body></html>