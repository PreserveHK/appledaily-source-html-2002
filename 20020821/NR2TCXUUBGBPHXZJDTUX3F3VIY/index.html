<html><header><meta charset="utf-8"><title>一味窩輪：和黃Call輪暴升追唔過</title></header><body><h1>一味窩輪：和黃Call輪暴升追唔過</h1><p>受美股刺激，港股急升，恒指進帳161點，近期最弱嘅和黃（013）大發神威，跳高5.3%，啲和黃Call輪「揦埋」都升三四成，最勁嘅9291，升夠7成，不過成交金額得1球。&#13;<br> 好似和黃啲咁嘅升勢，好難捉摸，明日派半年成績表，因住趁公布出貨有回吐，高價追Call輪唔值得，始終溢價過高。股價唔升唔跌，啲Call輪都會跌價。有冒險精神想賭嘅話，應該細細注揀啲和黃Put輪埋手，只不過啲Put輪除咗9249之外，隻隻都唔易買賣，賭長期啲揀9442，明年1月到期，現價70仙，溢價9.1%，槓桿率7.9倍。9249，收70仙，散27%，零溢價，槓桿率7.9倍，比較易買賣，要留意時日無多，下月初夠鐘。<br> &#13;<br> <spanclass>9332啱價買 &#13;<br> 滙豐（005）高見92元，收91.75元，升1.50元。現價剛好係上月最高水平。&#13;<br> 滙豐今日除息1.60元，睇怕少咗啲搶息客人市，同時近期升得好急，升破咗仙股風暴前水平，揀滙豐輪炒，又係Put值得諗過Call。&#13;<br> 滙豐Put輪9332，跌10仙，收77仙，溢價5.3%，槓桿率11.9倍，係時候短炒。滙豐除息後，隻輪溢價降到3.7%。&#13;<br> 章　盛</spanclass></p></body></html>