<html><header><meta charset="utf-8"><title>入侵賽車界Puma×Sparco出貓</title></header><body><h1>入侵賽車界Puma×Sparco出貓</h1><p>時裝界Crossover方興未艾，不過講到話你出咗乜技術我又出咗乜技術，大家都啞口無言，事關Crossover十居其九係噱頭，Sell限量，最終大家都係出個Logo。今次Puma搭上Sparco出以貓（Cat）為名的賽車鞋實務得多，Puma本身係運動世家，早於70年代已推出賽車系列；Sparco立足賽車產品20多年，喺賽車界更係冇人不識。兩家合作，潮流角度睇不俗之餘，對鞋亦確係有料到：一級方程式車隊佐敦、英美、火箭都已配備此鞋，等於說：「唔係個個都可以做一級方程式賽車手，但人人都可以着一級賽車鞋」。&#13;<br>&#13;<br>記者：何兆彬　&#13;<br>攝影：黃子偉</p><p><spanclass><fontstyle>紅×白RaceCat&#13;<br> 高筒專業賽車鞋  &#13;<br> 麖皮鞋身，為系列中唯一賽車專業用鞋，已有3間F1車隊採用。售價未定。</fontstyle></spanclass></p><p><spanclass><fontstyle>平民版賽車鞋  &#13;<br> 同期推出平民版賽車鞋，走潮流/Casual路線，當然冇RaceCat咁專業，只能當一般運動鞋。</fontstyle></spanclass></p><p><spanclass><fontstyle>Nike×舒密加身價非凡  &#13;<br> 講到運動牌子×賽車，96年呢對Nike×舒密加TrainingShoes（訓練鞋）一定係代表作，尤以鞋底透明波波最吸引。Nike一同舒密加合作，好多人就以為成個法拉利車隊都係Nike贊助，其實Nike只贊助舒密加個人，真正搭上法拉利車嘅係Fila，去年6月簽咗3年約。&#13;<br> &#13;<br> <spanclass><fontstyle>上網買$3,000  &#13;<br> 想買呢對鞋原來外國網頁有售，但價錢就要成$400美金（$3,100多港元，未計郵費），有齊白、黑、紅3色。同一網站重有舒密加着過的落場版賣，價錢更嚇人：盛惠$3,000美元（港幣$23,400）&#13;<br> 網址：<ahref http:> http://www.beverlyhillsmotorsport.com/schumcol/schumaccess.html  </ahref></fontstyle></spanclass></fontstyle></spanclass></p><p><spanclass><fontstyle>老舒汗臭鞋  &#13;<br> 呢個網站專門售賣舒密加用過的物品，對落場版專業鞋睇相幾乎聞到老舒的汗味。價錢要email去問。&#13;<br> 網址：<ahref http:> http://www.autosport.net/items/schu/used/  </ahref></fontstyle></spanclass></p><p><spanclass><fontstyle>Sparco乜料？  &#13;<br> 電視廣告話：無論做乜運動，最緊要安全。Sparco1973年由兩個賽車手創立，出產的包括賽車椅、頭盔、軚盤、Racewear、鞋、Kart仔產品等等，強調的就是安全，而不是一般賽車場上講的「快快快」。</fontstyle></spanclass></p><p>售賣點：Puma專門店（4月初有售）&#13;<br> 葵芳新都會廣場L3RaveZone340P舖（24010061）&#13;<br> 銅鑼灣崇光百貨4樓PumaShop（28343821）	</p></body></html>