<html><header><meta charset="utf-8"><title>歐洲廢除獨家代理制</title></header><body><h1>歐洲廢除獨家代理制</h1><p>正當香港一眾準車主猶豫緊水貨同行貨之間嘅選擇，而水貨、行貨並存之局，又能否帶出公平市場競爭嘅話題時，喺地球另一端嘅歐洲車市，其銷售模式正醞釀一大劇變，並值得同大家討論一下。&#13;<br> 歐盟嘅競爭委員會，推出咗一份關於歐洲售車模式嘅建議書，大前提係減除車廠對賣車嘅控制權，刪除個別地區嘅獨家代理優勢，容許在自由競爭下賣車；而另一重點，就係要求車廠公開旗下車種嘅機械資料庫，令個別維修公司亦可以直接取得電腦資料，以便為客人修理汽車。同時，車廠亦不得迫令獨立維修機構使用原廠零件，並容許零件生產商可自行售賣零件等等。&#13;<br> 呢個翻天覆地嘅改變，將令到整個歐洲嘅賣車模式重新確立下來；喺現存法例下，若某間車廠喺個別地區嘅市場，佔有率達15%或以上時，便有權設立獨家銷售網，當中福士喺德國有此優勢，同樣情況亦出現於意大利嘅快意、法國嘅雷諾和標緻先進PSA集團身上。&#13;<br> 喺新例之下，車廠若要求代理要先符合某些要求才可經營的話，如要指定陳列室嘅員工質素及設計等等，便不可能在歐洲境內設立任何獨家代理網絡。(二之一）	&#13;<br> &#13;<br> 文：陳自齊</p></body></html>