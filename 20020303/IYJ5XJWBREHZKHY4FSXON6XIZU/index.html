<html><header><meta charset="utf-8"><title>首套復刻「Popy魂」扭蛋公仔</title></header><body><h1>首套復刻「Popy魂」扭蛋公仔</h1><p>BAＮDAI將1976年推出嘅「Popy魂」公仔，濃縮到家陣只有2吋長嘅塑膠扭蛋公仔，由於造模一樣，勁有懷舊Feel，配合當時合金公仔外盒嘅迷你版，更加有收藏價值。第一彈以汽車飛機為主，計有三一萬能俠、閃電超人、幪面超人舊1號及五勇士座駕，下一次就推出機械人超合金嘅同款扭蛋。</p><p><spanclass><fontstyle>《Figure王》限量鐵人兄弟Figure  &#13;<br> 大家有冇買今期嘅《Figure王》雜誌呢？未買就快啲買番本，因為今期有12吋鐵人兄弟Figure特別版抽選。呢對Figure港日兩地共有100對，即係香港有50對，想買嘅朋友就要剪下書內表格去抽，不過由於每張表格只抽一個，想買齊呢兩款兄弟Popeye&amp;Bomb都幾難。整對Figure以啡色為主，造型與早前會場版不同，身上各種工具亦是金屬製造，非常落本。</fontstyle></spanclass></p><p><spanclass><fontstyle>K-1摔角手推出第2積木公仔  &#13;<br> 由日本MDK公司生產嘅ROBOK-1積木公仔，主要人物為日本K-1級別嘅摔角手，今次Part2公仔Size約3吋高，關節比KUBRICK更加靈活，摔角手有角田信朗、武藏及已故摔角手ANDY等。普通版有6款，另有4款特別隱藏版，唔使講Fans一定要買齊10款啦！</fontstyle></spanclass></p><p><spanclass><fontstyle>店舖資料  &#13;<br> &#13;<br> <spanclass><fontstyle>宇宙船  &#13;<br> 電話：23902708&#13;<br> 地址：旺角奶路臣街19號H地下&#13;<br> &#13;<br> <spanclass><fontstyle>人氣玩具  &#13;<br> 電話：28366694&#13;<br> 地址：灣仔灣仔道188號東方188二樓260舖&#13;<br> &#13;<br> <spanclass><fontstyle>超人玩具  &#13;<br> 電話：23662688&#13;<br> 地址：旺角西洋菜街1N兆萬中心2樓222號舖&#13;<br> &#13;<br> <spanclass><fontstyle>玩具狂熱  &#13;<br> 電話：23884677&#13;<br> 地址：旺角西洋菜街1N兆萬中心2樓217號舖</fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></p></body></html>