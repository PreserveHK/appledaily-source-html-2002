<html><header><meta charset="utf-8"><title>用車報告：<br>紳寶9-5用家：「夠舒服夠安全」</title></header><body><h1>用車報告：<br>紳寶9-5用家：「夠舒服夠安全」</h1><p>紳寶汽車一向予人嘅形象都係成熟、舒適同安全，故早年在港亦曾有一段光輝歲月；自去年新代理接手後，其聲勢依然強勁，另外就梗係不乏一班捧場客支持啦，就好似今回《用車報告》嘅主角方先生，正係一個好例子。究竟9-52.3Aero有咩地方吸引到佢呢？有興趣嘅朋友就不妨留意吓喇。&#13;<br>&#13;<br>記者：鄭達基　攝影：關文慧</p><p><spanclass><fontstyle>紳寶9-5小檔案  &#13;<br> 紳寶9-5車系自於年前引入香港以來，一直備受用家歡迎，皆因佢設備齊全及安全度高外，乘坐舒適度重好高㖭，而且款式更係多不勝數，包括有2.0、2.3、3.0及旅行車型號，以迎合不同用家嘅需要。&#13;<br> 紳寶汽車嘅代理權自於去年易手後，新代理更將各款車系嘅售價調低，當中以配用一台2.3公升Turbo引擎嘅9-52.3Aero為例，就由原來達$468,000嘅售價，調低至現時嘅$394,000，以吸引更多車迷注意。</fontstyle></spanclass></p><p><spanclass><fontstyle>方先生選擇紳寶9-52.3Aero兩大原因  &#13;<br> <b> 原因1&#13;<br> 造型成熟富安全感</b> &#13;<br> 擁有多年駕駛經驗嘅方先生，喺購買現時呢部紳寶9-52.3Aero作座駕之前，正想購入一部既耐用兼安全度高嘅車款作座駕，去取代已沿用多年嘅座駕；而方先生亦曾考慮過其他歐洲牌子汽車，但點解方先生會選用紳寶汽車作座駕呢？據其表示，紳寶汽車所予人嘅感覺係耐用性高之餘，安全度亦頗高，故此喺換車時亦以此作先決條件，加上紳寶9-52.3Aero本身，成熟穩重兼略帶點活力氣息嘅外形，吸引度甚高，所以方先生便於去年5月以接近47萬嘅價錢，購入大家眼前呢部9-52.3Aero作座駕喇。</fontstyle></spanclass></p><p><b> 原因2&#13;<br> 乘坐舒適性能不俗</b> &#13;<br> 另外，方先生又認為9-52.3Aero嘅車廂空間甚為寬敞，前後排嘅乘客都可以擁有甚為舒適嘅乘坐空間外，車廂設備如高級音響、恒溫冷氣等等無一或缺；而軚盤上亦有齊各項設備嘅控制鍵，因而可免除駕駛者要操控車上設備而分神嘅機會。講到機械方面，此車所用嘅一台2.3公升Turbo引擎，馬力輸出高達230匹；而頗佳嘅操控性，亦係令方先生對9-52.3Aero感到滿意嘅原因之一。</p><p><b> 缺點隔音較差視線受阻</b> &#13;<br> 雖然方先生對9-52.3Aero嘅評價甚高，但仍有部分地方係令其感到唔係太滿意嘅；當中包括有車子本身嘅隔音略差，而較為粗大嘅A柱設計，亦會喺轉向時阻礙駕駛者嘅視線。若廠方能將上述問題改善過來，定能令9-52.3Aero更受用家歡迎。&#13;<br> &#13;<br> <b> 售後服務</b> &#13;<br> 到最後，方先生覺得代理方面嘅售後服務，亦能令其感到滿意，除維修服務中心職員嘅服務態度不錯外，頗高嘅維修質素、交車準時及整潔程度，以及合理嘅維修價格，都係令方先生感到滿意嘅原因之一。</p><p><spanclass><fontstyle>紳寶9-52.3Aero規格  &#13;<br> 引擎：2290cc直4Turbo&#13;<br> 馬力：230ps/5500rpm&#13;<br> 扭力：35.7kgm/1900rpm&#13;<br> 傳動：4前速自動波&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 尺碼：4805×1792×1449mm&#13;<br> 軸距：2703mm&#13;<br> 2001年售價：$468,000&#13;<br> 現時售價：$394,000</fontstyle></spanclass></p></body></html>