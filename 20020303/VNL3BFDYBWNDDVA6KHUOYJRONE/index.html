<html><header><meta charset="utf-8"><title>羅兆輝不用分毫法國切除大瘡</title></header><body><h1>羅兆輝不用分毫法國切除大瘡</h1><p>近日因大爆風流性史而引起哄動的羅兆輝，日前在任港秀陪同下到英國傾生意，以及為他左邊臉上如高爾夫球般大的大瘡進行切割手術。不過，羅兆輝因為怕捱餓（手術前二十四小時禁止進食），未有依時到醫院做手術，惟有改往法國就醫。記者昨日致電羅兆輝，他聲稱已身在法國，並已切除大瘡。<br> &#13;<br> <spanclass>無國界醫生操刀 &#13;<br> 羅兆輝說：「我啱啱做完手術，個半鐘頭就搞掂，𠵱家感覺好輕鬆、好爽，今次手術係一個無國界醫生幫我做，一毫子都唔使畀。」&#13;<br> 羅兆輝又表示，他稍後將聘請楊受成女兒楊黛思（Daisy）為他打理美國慳電器生意，羅兆輝笑說：「楊生話叫Daisy跟我學吓嘢喎，其實我重諗住請埋NancyLin（林學華），搵佢做兼職㖭。」<br> &#13;<br> <spanclass>陳煒：抵佢生瘡 &#13;<br> 此外，林建名、李婉華及陳煒昨日在沙田馬場出現，三人均大談羅兆輝爆女星性史一事。&#13;<br> 陳煒說：「佢咁冇口德、咁毒，抵佢生大瘡。我好似都有見過佢，但係嘢都冇同佢講過。」李婉華亦說：「佢雖然身為消費者，有權利講，但講緊嘅係人哋吖嘛！嗰啲女仔以後點組織家庭呀！」&#13;<br> 林建名則說：「咁唱法咪冇晒啲女朋友囉。」問羅兆輝可有介紹女友給他時，林建名說：「我自己都識到，使乜佢介紹！」&#13;<br> 採訪：甘比、卓美娟、梁錦雯&#13;<br> 攝影：陳偉權</spanclass></spanclass></p><p><spanclass>娛樂資料庫：羅兆輝怪行一覽 &#13;<br> 00年12月21日　羅兆輝被發現在銅鑼灣避風塘的私人遊艇內昏迷，疑是燒炭自殺。&#13;<br> 今年2月　接受某周刊訪問時，大爆與圈中女星的性史，更不留情地批評她們的身材。&#13;<br> 今年2月27日　羅兆輝在倫敦接受本報越洋訪問時，自爆偕任港秀到當地做生意及進行割瘡手術。&#13;<br> 前日　羅兆輝在倫敦酒店展示如高爾夫球般大的瘡，但他表示怕捱餓，所以拒絕入院割瘡。&#13;<br> 昨日　羅兆輝自稱已在巴黎進行割瘡手術。</spanclass></p></body></html>