<html><header><meta charset="utf-8"><title>海外試車：<br>標緻807實用至上</title></header><body><h1>海外試車：<br>標緻807實用至上</h1><p><spanclass><fontstyle>本報記者法國實地測試&#13;<br>繼標緻307SW家庭七人MPV抵港後，早前廠方響法國花都巴黎舉行全球發布大會，宣布響今年底前，正式推出全新807大型多用途MPV。佢不僅有多變嘅車廂組合，標準化電控雙趟門，以及遲吓正式投產嘅獨立三天窗組合，亦早已成為車迷焦點所在。究竟呢款807能否再下一城，抗衡同級嘅日本車，響汽車市場穩企一席位呢？不如我哋一齊嚟睇吓啦！	&#13;<br>&#13;<br>特約記者、攝影：張以中</fontstyle></spanclass></p><p><spanclass><fontstyle>車廂多變富彈性  &#13;<br> 講到車廂鋪排，我哋實地測試嘅Pre-production新車為兩排五座位組合；然而，據資料所知嘅807車系，卻有六座至八座位選擇，皆因中、後排於地台上設有活動滑槽，可因應不同需要組合座椅編排嘛！每張座椅備有獨立頭枕及三點式安全帶組合之餘，前排重附有旋轉設計，大可變成流動會議室或起居室㗎！</fontstyle></spanclass></p><p><spanclass><fontstyle>造型斯文見穩定  &#13;<br> 車體跟307SW（尺碼4419×1757×1544mm）足足大咗一個碼嘅807，造型可謂截然兩樣；前者沿於307車系，採用房車化嘅車門開關，而後者嘅807卻用上一般大型MPV嘅雙趟門組合，而且重係雙電控趟門設計，自然係更勝一籌啦！而向來造型活潑獨特嘅標緻車款，今番響807身上卻來得斯文穩重得多；然而，炯炯有神嘅車燈及鬼面罩組合，亦見有一份吸引性。</fontstyle></spanclass></p><p><spanclass><fontstyle>多台引擎配搭得宜  &#13;<br> 整個807車系共有2.0公升、2.2公升及頂級3.0公升V6偈，除5前速手波外重有4前速半自動波裝置。而今趟我哋僅可以測試嘅一部2.0公升手波版嘅807型號；性能表現不過不失，加上部車本身低地台低重心結構，走彎時倍見平穩暢順。再者，四輪碟式制動加上ABS連EBD裝置，每予人有收放自如嘅感受㗎！有如斯表現同規格，睇嚟標緻807定必給一眾日本車帶來不少壓力呢！</fontstyle></spanclass></p><p><spanclass><fontstyle>設備齊全夠豪華  &#13;<br> 呢款807除備有標準化雙電控趟門外，佢重有前後獨立恒溫冷氣連送風裝置，重有四門電窗、門邊電鏡及速度感應（車速10km/h)嘅中央門鎖。當然唔少得重有原廠高級音響，獨立三排照明裝置同前排四個安全氣袋組合；遲吓正式投產時，重會有三個天窗可供選配㖭！</fontstyle></spanclass></p><p><spanclass><fontstyle>香港車評人點睇部車？  &#13;<br> 今趟法國之行實地測試咗全新標緻807，我哋特意搵嚟《Men'sMachines》雜誌周國寧先生，講吓佢對新車嘅睇法。&#13;<br> <spanclass><fontstyle>優點：  新車較舊款可謂截然兩樣，賣相時尚見穩重，遙控雙電趟門加上低地台設計，上落倍感方便。&#13;<br> &#13;<br> <spanclass><fontstyle>缺點：  所測試嘅Pre-production新車，僅得一款2.0公升型號，未能深入了解807車系嘅真貌；既無自動波版，而車系中焦點所在嘅獨立三天窗組合亦欠奉，令人有點失望。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>標緻8072.0規格  &#13;<br> 引擎：1997cc直4DOHC&#13;<br> 馬力：137ps/6000rpm&#13;<br> 扭力：19.8kgm/4100rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：215/65R15PirelliP6&#13;<br> 尺碼：4727×1854×1752mm&#13;<br> 軸距：2823mm&#13;<br> 車重：1570kg&#13;<br> 0-100公里：12.2秒&#13;<br> 極速：185km/h&#13;<br> 平均耗油：9.1L/100km&#13;<br> 新車售價：約港幣19萬起&#13;<br> 查詢：靈獅汽車（28663000）</fontstyle></spanclass></p></body></html>