<html><header><meta charset="utf-8"><title>人物素描：<br>老趙掌舵人　甜酸苦辣論人生</title></header><body><h1>人物素描：<br>老趙掌舵人　甜酸苦辣論人生</h1><p>二十四年前，一個十二歲的小孩子，偕父母離開純樸的越南遷到香港，每天放學回家就要到家裏開設的餐廳幫忙，以羨慕目光看着同學們玩耍，小孩子心底裏憧憬有一天能衝出這狹小廚房：「可以喺寫字樓返朝九晚五工。」但長大後他又回到這個廚房，心情已不一樣，他就是老趙越南風味餐廳第二代老闆趙祚豪。&#13;<br> 「老趙」是本港最早期越南餐廳之一，不少名人、明星慕名來過，客人包括華懋集團主席龔如心、立法會議員李柱銘、藝人成龍及王菲等。<br> &#13;<br> <spanclass>「放學幫手洗碗炒菜」 &#13;<br> 趙祚豪的爺爺早年赴越南謀生，至一九七八年越南政局變化，趙父才帶着妻子及五名子女返香港定居，原本任電器技工的趙父轉業開餐廳，在佐敦開設家庭式餐館「老趙」。&#13;<br> 「越南好靚，好多大自然風景。」趙祚豪憶述時臉泛笑意；而談到在港度過的童年臉上卻乏了色彩：「每日放學即刻要去幫手，洗碗炒菜樣樣要做。做到夜晚十一點幾至有時間做功課，做到兩點，第朝返學成日瞌眼瞓。」&#13;<br> 「我冇得好似同學仔咁成日游水出街。」其實，他的雙親十分痛惜子女，眼見子女漸大，便讓子女赴海外留學：「唔想我哋淨係識煮餸。」在加拿大讀高中至大學時，趙祚豪如脫籠之鳥，又認識到不同國家的朋友：「我計劃返香港之後做教書或返寫字樓，可以返朝九晚五。」&#13;<br> 不過，當他大學畢業回港，驚覺兩老雙鬢斑白，仍每日埋首餐廳業務，遂決定返回小廚房：「原本有少少唔甘心，但好快就習慣，因為發現好多樣嘢都得心應手，我始終喺呢度長大。」&#13;<br> 他堅持以傳統越南菜式待客，定期到越南訂購香葉及大頭蝦等，「因為喺湄公河嘅大頭蝦先最好食。」越南人每餐無魚露不歡，魚露材料有辣椒、糖、醋、青檸及蒜頭等：「甜酸辣鹹，四種味都要有，但唔可以互相搶味。魚露可以話學煮越南菜嘅木人巷。」</spanclass></p><p><spanclass>「經濟咁差捱唔少鹹苦」 &#13;<br> 趙祚豪負責「老趙」的行政工作，弟弟掌管廚房，姐姐任會計；一家人合力於九六年開設分店，兩年前更開設第三間店，舖面面積擴大一倍不止。「做咗『老趙』咁多年，𠵱家啲朋友叫我『嫩趙』，要我形容自己嘅感受？好似魚露咁。甜：總算冇敗壞老趙名聲；鹹：呢幾年經濟咁差，捱唔少鹹苦；辣：呢行多競爭，好棘手；酸：成日掛住做嘢冇拖拍，睇見人哋成雙成對好心酸囉！哈！」&#13;<br> 我們一生中不斷尋覓，風塵僕僕，但驀然回首，最值得珍惜的，可能就在身邊。	&#13;<br> 記者：翁煜雄</spanclass></p></body></html>