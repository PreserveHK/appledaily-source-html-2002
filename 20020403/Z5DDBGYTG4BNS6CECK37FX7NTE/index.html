<html><header><meta charset="utf-8"><title>新車速報：<br>新版日產Gloria280匹豪華房跑車&#13;<br></title></header><body><h1>新車速報：<br>新版日產Gloria280匹豪華房跑車&#13;<br></h1><p>日產豪華轎車系列，各自有一分獨特吸引嘅魅力；當中一款Gloria不僅講求設備同舒適性，一台3.0公升V6Turbo偈嘅強勁280匹馬力輸出，更帶出多一分跑意。而Facelifted新版嘅Gloria換來全新鬼面罩、頭燈同四輪合金軨之餘，一套4前速+/-半自動波組合，更予人有強烈嘅房跑車意識㗎！&#13;<br>記者：陳偉林&#13;<br>攝影：陳偉強&#13;<br>ImageGirl：Venus</p><p><spanclass><fontstyle>真我個性表露無遺  &#13;<br> 原有Gloria偏重房車化設計，未能突出跑車一面；惟今趟車廠賦予新車嘅全新碳黑色鬼面罩、雙圓Xenon頭燈，重有一體式氣霸連四輪新款17吋跑車合金軨，可令其完全透現出一分高級房跑車嘅面貌呢！&#13;<br> &#13;<br> <center> <spanclass><fontstyle>新車賣點所在  </fontstyle></spanclass></center> </fontstyle></spanclass></p><p><spanclass><fontstyle>設備先進一應俱全  &#13;<br> 除賣相有新意外，全新嘅車廂鋪排亦予人有豪邁氣派十足之感；當中一套高級皮椅，可有妥貼舒適嘅乘坐感外，全新投射表板、軚盤附加音響遙控，給駕駛者有悅目易於操控之感。而新車更備有四門電窗、門邊電鏡、中央門鎖，以及原廠恒溫冷氣及高級音響，另外更有埋電天窗同一套多功能電腦屏幕組合，以及前後六個安全氣袋跟充氣簾幕嘅配搭，設備可謂應有盡有㗎！</fontstyle></spanclass></p><p><spanclass><fontstyle>280匹輸出勁力無限  &#13;<br> 然而，喺講求舒適之餘，Gloria另一個賣點所在，會係一台3.0公升V6Turbo偈嘅配搭，加上新裝嘅4前速+/-半自動波組合，可有手波車嘅快感體驗㖭！惟偏重舒適性嘅懸掛組合，卻在快車下有較大嘅傾側感，尚幸車內重有電子VDC及TCS系統輔助，加上四輪高效能碟煞連ABS及EBD裝置，故仍予人有可靠感呢！</fontstyle></spanclass></p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：全新鬼面罩、雙圓頭燈及四輪跑車合金軨，令新車看來跑意盎然。&#13;<br> 車廂：高級真皮座椅配襯新花紋桃木裝飾，氣派不凡。&#13;<br> 設備：前座乘客座椅額外電控調校，以及一套多功能電腦系統，極其方便及High-tech感。&#13;<br> 操控：280匹輸出驚人，兼有暢順嘅引擎運轉反應。&#13;<br> &#13;<br> <b> 缺點</b> &#13;<br> 1.懸掛偏重舒適未有適度調硬，走彎缺乏妥貼循迹感。&#13;<br> 2.一套新入嘅加4前速+/-半自動波，未能令引擎發揮至極。</fontstyle></spanclass></p><p><spanclass><fontstyle>日產Gloria規格  &#13;<br> 引擎：2987ccV6DOHCTurbo&#13;<br> 馬力：280ps/6000rpm&#13;<br> 扭力：39.5kgm/3600rpm&#13;<br> 傳動：4前速半自動波，後輪驅動&#13;<br> 懸掛：（前）麥花臣支柱&#13;<br> 	（後）多連桿&#13;<br> 制動：（前）透氣碟&#13;<br> 	（後）透氣碟（ABS）&#13;<br> 輪胎：215/50R17DunlopSPSport230&#13;<br> 尺碼：4875×1770×1440mm&#13;<br> 軸距：2800mm&#13;<br> 車重：1630kg&#13;<br> 新車售價：$398,880&#13;<br> 車輛提供：合誠汽車（28035333）</fontstyle></spanclass></p></body></html>