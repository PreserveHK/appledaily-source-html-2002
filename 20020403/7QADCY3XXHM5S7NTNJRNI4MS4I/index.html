<html><header><meta charset="utf-8"><title>掃平貨：<br>搬遷清貨大冧價鐵器家具低至3折</title></header><body><h1>掃平貨：<br>搬遷清貨大冧價鐵器家具低至3折</h1><p>近年經濟低迷，好多人都勒緊褲頭，慳得就慳。不過小記就覺得應該抱住應使得使嘅態度，好似面對住難得一見的家具搬遷清貨大冧價，點可以再忍手呢？今次介紹呢間家具店，全店以鐵器家具為主，過千件的家具，款式襟睇又具貴氣，平時最低消費都要近千，𠵱家幾百蚊就有交易，想換換家居布置就唔好再諗啦！&#13;<br>記者：區佩嫦&#13;<br>攝影：陳穎&#13;<br>鳴謝：Tony</p><p><spanclass><fontstyle>小記至愛：Cyber型櫈  &#13;<br> 身為年輕人的小記，當然鍾意一啲簡單而極富Cyber味的家具，好似呢張櫈，座椅位用上玻璃纖維製成，櫈腳則用鋼做，款式耐用又襟睇。不過小記最欣賞座椅位的流線形設計，坐得特別舒服。此外，座位更可調校高度及360度轉動，更備有紅色、銀色、白色、黃色、綠色及藍色任君選擇。&#13;<br> 尺寸：44cm長、40cm闊、86cm高&#13;<br> 貨量：30張&#13;<br> 原價：$980&#13;<br> 清貨價：$580</fontstyle></spanclass></p><p><spanclass><fontstyle>鋁質餐椅唔使$200  &#13;<br> 若果嫌鐵器家具太貴氣，不如選擇這張鋁質的餐椅。餐椅以鋁條併合而成，設計較為簡單，可配上銀色的餐枱及一室白色的家居布置。&#13;<br> 尺寸：57cm長、50cm闊、72cm高&#13;<br> 貨量：50張&#13;<br> 原價：$380&#13;<br> 清貨價：$180</fontstyle></spanclass></p><p><spanclass><fontstyle>三合一茶几  &#13;<br> 梳化旁獨欠茶几？等小記介紹這張三合一的茶几畀你啦！這張啞綠金色的鐵茶几，配上雲石的几面，感覺非常高貴。三張不同高度的茶几更可叠埋一張使用又或分開擺放，靈活又實用。&#13;<br> 尺寸：&#13;<br> 51cm長、31cm闊、65cm高（大）&#13;<br> 46cm長、25cm闊、57cm高（中）&#13;<br> 41cm長、20cm闊、51cm高（細）&#13;<br> 貨量：6套&#13;<br> 原價：$3,880一套&#13;<br> 清貨價：$1,680一套</fontstyle></spanclass></p><p><spanclass><fontstyle>至正推介：古典四桶櫃一千有找  &#13;<br> 講到店內質素好、價錢低的家具，小記就推介呢個古色古香、帶點西洋味的四桶櫃。全個櫃用木及鐵製成，深沉的胡桃木色及雕花的鐵手挽，令此櫃更具古典味道。雖然個櫃細細，但店舖負責人話，好多人都會專登買這個小櫃仔來放雪茄，你話幾矜貴。&#13;<br> 尺寸：45cm長、28cm闊、95cm高&#13;<br> 貨量：5個&#13;<br> 原價：$2,880&#13;<br> 清貨價：$880</fontstyle></spanclass></p><p><spanclass><fontstyle>豹紋扶手椅  &#13;<br> 近年的家具極流行動物圖案，好似呢張豹紋扶手椅，富流線的鑄鐵配上絨面座墊，外表高貴大方，小記試坐過，座墊軟硬適中，感覺幾舒服，最啱放喺大門旁以作換鞋之用，鑄鐵色有黑金及古銅色選擇。&#13;<br> 尺寸：67cm長、36cm闊、68cm高&#13;<br> 貨量：6張&#13;<br> 原價：$2,880&#13;<br> 清貨價：$1,280</fontstyle></spanclass></p><p><spanclass><fontstyle>摺合三層架  &#13;<br> 小記覺得鐵製的層架形狀較優雅，好似呢個三層生鐵架咁，葉子圖案「盤纏」在整個架上，外形夠晒高貴，放喺牆角擺放雜物就最方便，層架更可摺合，唔用的時候，收藏都好方便。&#13;<br> 尺寸：30cm半徑、116cm高&#13;<br> 貨量：20個&#13;<br> 原價：$880&#13;<br> 清貨價：$280</fontstyle></spanclass></p><p><spanclass><fontstyle>最抵買：渾圓酒架$190  &#13;<br> 愛好飲紅酒的人愈來愈多，所以紅酒架便最受歡迎，這個黑金色的鐵製酒架，可擺放五支紅酒，渾圓的線條極為優雅，放在餐桌旁便最合適不過。&#13;<br> 尺寸：35cm長、18cm闊、45cm高&#13;<br> 貨量：6個&#13;<br> 原價：$680&#13;<br> 清貨價：$190</fontstyle></spanclass></p><p><b> 鐵木新</b> &#13;<br> 特賣日期：	即日起至4月30日&#13;<br> 營業時間：	星期一至六10:00am-7:00pm；星期日12:00noon-6:00pm&#13;<br> 地址：銅鑼灣駱克道397號地下&#13;<br> 電話：28061855&#13;<br> ＊收現金及EPS，購物滿$5,000或以上可以VISA、MASTER卡簽帳。&#13;<br> ＊送貨需收$300，滿$5,000免費送貨。</p></body></html>