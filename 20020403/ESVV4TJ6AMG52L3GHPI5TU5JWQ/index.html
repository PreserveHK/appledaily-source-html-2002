<html><header><meta charset="utf-8"><title>林其欣推介清爽素菜</title></header><body><h1>林其欣推介清爽素菜</h1><p>喺一次偶然機會之下，林其欣信咗佛，至今都有五年零，成為佛教徒後，林其欣開始改變飲食習慣，由無肉不歡慢慢改為食素，食素重令佢性格改觀，今日佢要為大家示範三款簡單而又清爽嘅素菜。為迎接嚟緊嘅夏日，咪等自己再暴肥落去，清爽嘅素菜係唔錯嘅選擇。&#13;<br>&#13;<br>記者：陳冰麗攝影：周旭文&#13;<br>場地提供：寶光素食&#13;<br>地址：銅鑼灣時代廣場食通天12樓1203室&#13;<br>電話：25063377</p><p><spanclass><fontstyle>炒雜錦  &#13;<br> 炒雜錦至啱鍾意多選擇嘅人食，因為用料超過八種，而全部用料一啲都唔肥膩，但又有益健康，色澤及配搭都甚有睇頭，用料多多，過足口癮。</fontstyle></spanclass></p><p><b> 材料：</b> &#13;<br> 素火腿1/2條&#13;<br> 素魷魚2湯匙&#13;<br> 素雞、素蝦各少許&#13;<br> 豆腐乾1/2磚&#13;<br> 冬菇粒2湯匙&#13;<br> 花生適量&#13;<br> 青瓜、甘笋各1/4條&#13;<br> &#13;<br> <b> 小貼士：</b> &#13;<br> 青瓜、甘笋因為易熟，留待最後落。&#13;<br> &#13;<br> <b> 製法：</b> </p><p><spanclass><fontstyle>麒麟三寶  &#13;<br> 鍾意簡簡單單嘅話，可以試試呢味麒麟三寶，由素火腿、鮮冬菇及素雞三種材料組合而成，做法相當簡單，淨睇賣相都值得一試！&#13;<br> </fontstyle></spanclass></p><p><b> 材料</b> &#13;<br> 素火腿8-10片&#13;<br> 鮮冬菇8-10隻&#13;<br> 素雞2條&#13;<br> &#13;<br> <b> 製法：</b> &#13;<br> 1.素火腿、素雞分別切薄片，連同鮮冬菇分別排列碟上。&#13;<br> 2.煲滾適量水，放入以上三寶，隔水蒸約5-10分鐘。&#13;<br> 3.煮滾生粉芡，加少許鹽、糖調味，淋上三寶面即可以。</p><p><spanclass><fontstyle>太史蛇羹  &#13;<br> 天熱食蛇羹未必合時宜，但以木耳絲及冬菇腳絲模仿蛇肉所做成嘅蛇羹則幾時都啱食，木耳及冬菇更有清肝、降膽固醇功效，老人家適合食用。&#13;<br> &#13;<br> <b> 材料：</b> &#13;<br> 冬菇腳少許&#13;<br> 薄脆適量&#13;<br> 白菊花1支&#13;<br> 檸檬葉1-2塊&#13;<br> 木耳少許&#13;<br> 齋鮑魚適量&#13;<br> 陳皮1角&#13;<br> &#13;<br> <b> 小貼士：</b> &#13;<br> 1.食用菊花以大棵嘅為佳，蟹爪菊係其中可以食嘅菊花。&#13;<br> 2.冬菇腳燜腍食用頗香口。</fontstyle></spanclass></p><p><b> 製法：</b> &#13;<br> 1.冬菇腳洗淨，剪去頭部燜至腍身，取出再撕成絲，留冬菇水；木耳、陳皮浸軟切絲；齋鮑魚、檸檬葉亦同樣切幼絲。&#13;<br> 2.爆香冬菇腳絲，加入木耳、齋鮑魚、陳皮一同略煮，加入冬菇水煲至材料腍，最後加適量鹽，齋豉油調味，埋薄生粉芡，食時撒上菊花及檸檬葉絲，伴以薄脆享用。</p></body></html>