<html><header><meta charset="utf-8"><title>ArneJacobsen套裝餐枱限量賣100日</title></header><body><h1>ArneJacobsen套裝餐枱限量賣100日</h1><p>上兩星期介紹潮流家具店aluminium開舖，提過以「蛋櫈」（EggChair）聞名的大師ArneJacobsen今年誕生100周年。丹麥家具廠FritzHansen為大師製作家具多年，今年亦乘勢推出這套限量CentenaryPackage，百周年套裝包括3張蟻櫈（AntChair）、一張蛋形餐枱、和一盞白色餐燈。全套只推出圖中的「黑白配」一套色。蟻櫈一直都有散賣，但枱同燈就係專為今次而復刻，由2月11日起限量只發售100日（全套訂購價$16,500）。睇嚟北歐人有真材實學，都一樣學埋噱頭包裝。&#13;<br> FritzHansen在香港一直都由Salotto代理，近日新居入伙，有心執吓間屋，或係ArneJacobsen迷，應該都有興趣「印」到北角佢哋29樓嘅陳列室睇睇。除咗貨齊（有齊Series-7幾十隻色），價錢亦比街舖平幾個巴仙。&#13;<br> &#13;<br> 記者：何兆彬&#13;<br> 陳列室：Salotto（28989777）北角華懋交易廣場II期29樓</p></body></html>