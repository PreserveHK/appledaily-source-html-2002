<html><header><meta charset="utf-8"><title>地產多聲道：經紀唔得閒做二手樓</title></header><body><h1>地產多聲道：經紀唔得閒做二手樓</h1><p>美聯物業3月份營業額約1億元，而中原地產則是1億零6萬元，創99年4月以來新高。中原本港住宅佣金收入達7237萬元，工商舖為677萬元，而中國部則有2092萬元。代理行做到生意，因為一手樓市好景。<br> &#13;<br> <spanclass>中美鬥得難分難解 &#13;<br> 新盤剛開賣，都會賣出唔少單位，經紀梗係搏命做啦，但就忽略咗二手市場，有代理公司高層向蘭西大吐苦水，話唔夠經紀做二手樓，做少好多生意。不過，啲二手客好多都畀經紀sell咗去買一手樓，難怪二手市靜。&#13;<br> 地產代理「打街霸」已有一段日子，不過間唔中都聽到有經紀認唔到老細，一樣走埋去照sell嘅場面，究竟點解會咁？有代理高層話係因為個經紀一日要做成10幾粒鐘，個人好攰，有時只係條件反射咁見人就sell，根本唔理得佢係邊個。&#13;<br> 政府近年大力推動環保，提供種種優惠鼓勵發展商建環保樓，但其實部分發展商一早已為物業加入環保元素，好似長實集團（001）位於中環嘅總部長江集團中心，98年入伙，最近獲機電工程署頒發「香港建築物能源效益註冊證明書」，成為全港首幢同時符合照明、電力、升降機及電梯等四項能源效益的商廈。發展商和黃（013）透露，長江集團中心嘅運作，可以節省12%能源。&#13;<br> 蘭西</spanclass></p></body></html>