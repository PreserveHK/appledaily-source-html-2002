<html><header><meta charset="utf-8"><title>數碼影音：<br>明撼蘋果iPodCREATIVE音樂盒　勁播4,000首歌</title></header><body><h1>數碼影音：<br>明撼蘋果iPodCREATIVE音樂盒　勁播4,000首歌</h1><p>蘋果電腦一推出硬碟型MP3機，憑住靚仔賣相同軟件《iTUNE》嘅完美配合，成功佔據一眾Mac友市場，最近更進軍Windows。不過音效界老大哥CREATIVE照跟，推出由機身Size到硬碟記錄都相似嘅新一代Jukebox（音樂盒），重強調其4,000首歌嘅儲存量作主力賣點㖭。&#13;<br>&#13;<br>記者、攝影：徐影龍</p><p><spanclass><fontstyle>比iPod收藏量多一倍  &#13;<br> 其實CREATIVE遠在兩年幾前已推出內置硬碟儲存嘅MP3機，名為Jukebox，今次呢部JukeboxZen其實係收身版，功能大致相同，機身及容量大幅收細，10GB容量約可收錄4,000首MP3或WMA格式嘅音樂。蘋果嘅10GBiPod只可收錄約2,000首歌，收藏量足足多一倍，主要關鍵係支援Microsoft嘅WMA格式。通常錄製MP3音樂時，以128k取樣最為貼近CD質素，降低至64k音質會隨之降低，WMA好處就係以64k取樣錄歌都能保持接近128k之質素，CREATIVE以WMA迎戰iPod，可算用啱戰略。</fontstyle></spanclass></p><p><spanclass><fontstyle>手提機中　最高音質  &#13;<br> 在音質方面JukeboxZen號稱手提機中最頂尖，其訊噪比高達98dB，THD雜訊低於0.1%，而市面其他機種一般只係70至80dB，甚至貴價音效卡SBLIVE!都只係94dB，每低一個dB其雜訊便提高一倍，可以想像JukeboxZen的音質的確勝人一籌。其他功能除接收及錄製FM電台節目外，重可透過Mic作現場收音。</fontstyle></spanclass></p><p><spanclass><fontstyle>可播放具DRM保護之音樂  &#13;<br> iPod受歡迎除咗賣相型仔外，同專用音樂管理軟件《iTUNE》配合得宜亦係致勝地方。而JukeboxZen就有《PLAYCENTER3》作後盾，功能包括錄製MP3、WMA或WAV格式音樂，其製作及管理介面都設計得相當簡單易用。值得一提係JukeboxZen同時支援DRM及非DRM音樂（數碼版權管理），有別一般機種不能播放具DRM保護之音樂。</fontstyle></spanclass></p><p><br> &#13;<br> <spanclass><fontstyle>用家試機意見  </fontstyle></spanclass></p><p><br> &#13;<br> CREATIVELABS(HK)&#13;<br> 查詢電話：23312930</p></body></html>