<html><header><meta charset="utf-8"><title>新車速報：<br>去邊都得現代Terracan</title></header><body><h1>新車速報：<br>去邊都得現代Terracan</h1><p>近期積極進取嘅韓國現代汽車，為迎合年輕車迷需要，先後引入CoupeFX6前速手波版、Sonata豪華轎車之後，剛啱代理又運嚟最新嘅Terracan七人豪華SUV。既有全天候四驅設計，又可以兩驅作日常代步，慳油之餘重有高貴嘅全車皮椅及桃木裝飾，匹配埋一台動力源源不絕嘅3.5公升V6偈，惟車價無升反降，以唔使24萬嘅定價睇嚟，又真係幾有瞄頭噃！&#13;<br>記者、攝影：陳偉林</p><p><spanclass><fontstyle>造型剛勁有魅力  &#13;<br> 同廠一款SantaFe以趨時嘅SUV作包裝，備受各地車迷接受；而呢款走高性能SUV路線嘅Terracan，卻以剛勁外形作賣點，突出本身全天候四驅車特性之餘，全車Two-tone顏色，匹配埋車頭炯炯有神嘅高聚焦頭燈連霧燈配搭，加上原廠兩邊腳踏、車頂行李架，完全切合SUV嘅應有個性㗎！</fontstyle></spanclass></p><p>&#13;<br> &#13;<br> <spanclass><fontstyle>鋪排盡善盡美夠氣派  &#13;<br> 車廂鋪排有着高級轎車風采，皆因前後三排七座位設計，全以高級真皮鑲嵌，給人坐得貼身舒服外，四周更有桃木裝飾，可謂氣派盎然。後排遇有需要時更可左右收摺起，令尾廂空間倍增；另外既有齊四門電窗，又有門邊電鏡、電天窗，當然唔少得重有原廠恒溫冷氣、前後獨立房燈及雙安全氣袋等配備呢！</fontstyle></spanclass></p><p><spanclass><fontstyle>試完車，覺得點？  &#13;<br> 新車造型硬朗富剛度，車廂鋪排又豪邁，屬高性能豪華四驅SUV車款；而新加入電子兩驅或四驅選擇，既慳油又切合日常需要。然而，性能及攀爬可取性毋庸置疑，惟賣相稍欠一份時尚感，未能完全融合現今汽車潮流。&#13;<br> &#13;<br> <b> 現代TerracanDeluxe規格</b> &#13;<br> 引擎：3497ccV6DOHC&#13;<br> 馬力：200ps/5500rpm&#13;<br> 扭力：30.8kgm/3000rpm&#13;<br> 傳動：4前速自動波，四輪驅動&#13;<br> 懸掛：（前）雙搖臂　（後）多連桿&#13;<br> 制動：（前）透氣碟　（後）透氣碟（ABS）&#13;<br> 輪胎：255/65R16KumhoVenture&#13;<br> 尺碼：4710×1860×1795mm&#13;<br> 軸距：2750mm&#13;<br> 車重：2510kg&#13;<br> 新車售價：$239,800&#13;<br> 車輛提供：太古亞洲汽車（25272777）</fontstyle></spanclass></p></body></html>