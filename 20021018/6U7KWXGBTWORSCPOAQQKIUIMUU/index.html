<html><header><meta charset="utf-8"><title>一味窩輪：揀中移動Call輪短炒</title></header><body><h1>一味窩輪：揀中移動Call輪短炒</h1><p>美股下跌，拖唔低港股，因為有長和系撐住。恒指最高距9600只有2點，收市升117點，報9576。期指則升破9600，收9618。&#13;<br> 升得勁嘅Call輪，自然包括長和系Call輪，𠵱家追落去，恐怕水位有限，又或者驚正股回吐會扯低輪價。有貨喺手嘅，現在應該逐步計數，冇貨喺手嘅，則暫時咪手痕，有平貨至買入。&#13;<br> 想搵Call輪玩兩手，應該先睇吓邊啲藍籌近日升幅冇咁大嘅，萬一大市調整，佢哋跌幅都冇咁傷。&#13;<br> 中移動（941）收20.30元，升得15仙，呢幾日跑輸畀聯通（762），博中移動跑番快啲，揀中移動Call輪玩三兩日，對象係9532同9526，兩隻都係大量成交，易買易賣。<br> &#13;<br> <spanclass>9037平水快到期 &#13;<br> 紅籌跑贏大市，華創（291）升25仙，華創Call輪9368升28%，收41仙。重有唔夠兩個月到期，溢價7.1%，槓桿率19.1倍。想賭得冇咁刺激，揀9270，明年9月到期，溢價5.5%，槓桿率4.3倍。中信（267）升20仙，可望追番上去，留意收集Call輪9037，下月到期，現價26.5仙，平水，槓桿率6.5倍，數據好靚。&#13;<br> 章盛</spanclass></p></body></html>