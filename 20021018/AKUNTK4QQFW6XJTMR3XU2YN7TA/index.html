<html><header><meta charset="utf-8"><title>媽媽薄餅好味　$45自製餡料足</title></header><body><h1>媽媽薄餅好味　$45自製餡料足</h1><p>陳家的小兄妹，哥哥十六歲，妹妹七歲，平日吃媽媽每天精心炮製的菜式吃得嘴舔舔。論最愛的食品，他倆齊聲說：「媽媽薄餅！」正當小記疑惑是何家商舖出產的Pizza時，才知道是陳太落足心機和材料做的自家薄餅。&#13;<br>&#13;<br>記者：謝翠玲　攝影：周旭文　示範：大埔陳氏家庭</p><p><spanclass><fontstyle>精打細算　報讀烹飪班  &#13;<br> 婷婷和傑仔由細到大都鍾意食薄餅，但在街外吃一個普通薄餅都要七、八十元，而且所用餡料未必全部啱小朋友的口味。為咗經濟原則，陳太便走去報讀烹飪班，學識以四十多元自製愛心薄餅，既慳錢，所落的餡料亦是仔仔囡囡最鍾意的食物！&#13;<br> &#13;<br> <spanclass><fontstyle>囡囡最心急  &#13;<br> 薄餅在煎焗期間，婷婷已不停嚷着要吃薄餅。薄餅完成後，佢第一個試食，睇佢一口氣食咗三大件，就知道「媽媽薄餅」好好味！</fontstyle></spanclass></fontstyle></spanclass></p><p><spanclass><fontstyle>直擊買餸經過  &#13;<br> 平日陳太都會到大埔墟的富善街街市，因為這個街市的貨色種類多，而且價錢平，比較抵買。加上幫襯多年，陳太跟各個檔口的老闆都很熟絡。</fontstyle></spanclass></p><p><spanclass><fontstyle>菜檔阿姐　招呼一流  &#13;<br> 菜檔老闆娘一見陳太，便熟絡的打招呼。陳太想買番茄，剛好番茄盤內只剩下數個，老闆娘立即趕去加添大盤新鮮番茄，讓陳太慢慢揀，這就是街市獨有的親切感和人情味吧。</fontstyle></spanclass></p><p><spanclass><fontstyle>雞檔阿姐　笑容滿面  &#13;<br> 跟住就到雞檔買新鮮雞髀，只見陳太跟阿姐雞啄唔斷，邊揀雞髀邊聊天，一睇就知佢係熟客仔。</fontstyle></spanclass></p><p><spanclass><fontstyle>海鮮檔老闆　好老實  &#13;<br> 買海鮮，陳太都會幫襯呢檔，皆因老闆夠老實，海鮮新鮮又唔呃秤。陳太要求老闆將白鱔起骨，熟客仔叫到，老闆當然唔會托手踭。</fontstyle></spanclass></p><p><spanclass><fontstyle>毋須用焗爐都咁脆  &#13;<br> 這個家庭式的「媽媽薄餅」，毋須動用焗爐便可做出香脆金黃的薄餅底，所以普通家庭也可輕易做到，而餡料可自由放入喜愛的材料，無論是香腸、火腿，還是蔬菜水果皆可。陳太教路，餅底要做得好，最重要是讓粉漿有充份的發酵時間，水跟麫粉的比例要恰當便可。</fontstyle></spanclass></p><p><spanclass><fontstyle>材料：  &#13;<br> 菠蘿	1罐&#13;<br> 鮮雞髀	2隻&#13;<br> 青椒	1個&#13;<br> 車打芝士	1塊&#13;<br> 番茄	2個&#13;<br> 麫粉	1碗半（普通飯碗）&#13;<br> 發粉	1茶匙半&#13;<br> 香魚醬　	1罐（可加可不加）&#13;<br> 價錢：約$45&#13;<br> &#13;<br> &#13;<br> <spanclass><fontstyle>做法：  </fontstyle></spanclass></fontstyle></spanclass></p><p><spanclass><fontstyle>燒汁封鱔片  &#13;<br> 另一個同樣是兩位小兄妹都喜歡吃的菜式，便是這個封鱔片。陳太說仔女最喜歡那惹味的醬汁和啖啖肉。見到他們這麼喜歡吃這菜式，陳太於是又去上堂學做這菜，讓仔女跟丈夫在家也可嘗到新鮮鱔片的肥美和惹味。</fontstyle></spanclass></p><p><spanclass><fontstyle>材料：  &#13;<br> 白鱔	1條（約1斤多）&#13;<br> 萬字醬油	2湯匙&#13;<br> 花雕酒	2湯匙&#13;<br> 草菇老抽	1湯匙&#13;<br> 薑片（榨汁）	1塊&#13;<br> 黃糖	1茶匙　&#13;<br> 價錢：約$50&#13;<br> &#13;<br> &#13;<br> <spanclass><fontstyle>做法：  </fontstyle></spanclass></fontstyle></spanclass></p></body></html>