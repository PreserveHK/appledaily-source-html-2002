<html><header><meta charset="utf-8"><title>忽然高調蒲吧　勁晒愛的紋身<br>柏芝成個霆鋒嫂　風騷！</title></header><body><h1>忽然高調蒲吧　勁晒愛的紋身<br>柏芝成個霆鋒嫂　風騷！</h1><p>謝霆鋒串謀妨礙司法公正罪前日獲輕判社會服務令後，「霆鋒嫂」張栢芝心情靚絕，兩度高調現身狗仔隊經常出現的地方。前晚栢芝先到PinkMaoMao蒲吧，昨日再往送機，又悉心打扮展示其「比翼雙飛」紋身，似有意宣示其「正印」身份。</p><p>被判串謀妨礙司法公正罪成的謝霆鋒，在獄中十四日等候判刑，前日終獲輕判二百四十小時社會服務令。而近日被稱為「霆鋒嫂」的張栢芝，在霆鋒獲從輕發落後，心情絕靚，前晚先到狗仔隊經常出沒的跑馬地英皇駿景酒店PinkMaoMao消遣，昨日再穿上吊帶背心高調地送姊姊戴碧芝到機場，風騷地露出腰背上與霆鋒相似的「比翼雙飛」紋身，擺明「老翻」霆鋒舊愛王菲背後的紋身，似有意張揚其「霆鋒嫂」身份。<br> &#13;<br> <spanclass>深宵蒲吧……&#13;<br> 遇警查牌興致不減 &#13;<br> 前晚十一時許，栢芝駕駛其父鬍鬚勇的平治房車，接載姊姊碧芝及弟弟栢文等人，前往PinkMaoMao，至凌晨一時半左右，栢芝另一弟弟張豪龍亦到場與她會合。不過栢芝消遣期間一度遇上警方查牌。&#13;<br> 但栢芝未被查牌一事打擾雅興，在PinkMaoMao逗留至凌晨二時許，才與弟弟等人從酒店員工出入口離開。記者見栢芝邊行邊講電話，又頻頻看傳呼機，如此着緊，大抵是與霆鋒密密斟。&#13;<br> 早前栢芝因擔心男友霆鋒，心情壞透，一度向傳媒發𤷪𤺧。但昨日凌晨栢芝卻變得十分溫馴，見有記者為採訪她而不慎撞向燈柱時，更關心地問：「有冇事呀？小心仆親呀。」<br> &#13;<br> <spanclass>不再飛車……&#13;<br> 全程慢駛任影唔嬲 &#13;<br> 記者問栢芝心情如何？栢芝即大方地說：「好開心。我𠵱家返康樂園，你哋鍾意就跟啦，我會慢慢揸，你哋唔使揸咁快。」不過當記者問她有沒有跟霆鋒聯絡，及對霆鋒今次從輕發落被指不公平有何看法時，栢芝一概以「nocomment（不予置評）」回應。&#13;<br> 過往栢芝喜歡飛車擺脫傳媒追蹤，但昨日凌晨她卻全程刻意慢駛，甚至繞遠路讓記者拍照，結果擾攘至凌晨三時許才返抵家中。&#13;<br> 至昨日下午約二時，栢芝再在狗仔隊出沒地點機場現身，雖然她只是送姊姊碧芝到機場，但也悉心打扮，穿上吊帶背心示人，露出玉背和腰部兩個紋身，明顯是有備而來。栢芝向記者表示碧芝此行是到加拿大繼續其飛機師課程，估計尚有兩年便可畢業。芝其後到找換店用自己的金卡為碧芝換了三千元</spanclass></spanclass></p><p><spanclass>避談陀衰……&#13;<br> 「總之唔答人哋衰嘢」 &#13;<br> 問栢芝會否陪霆鋒母親狄波拉（拉姑）到泰國還神？栢芝即詐儍扮懵說：「唔講啦，我只係識送家姐機。」對於心情忽然轉好一事，栢芝說：「不嬲都開心，係你哋話我唔開心，好似嗰日話我眼濕濕，其實係啲閃光燈閃到我流眼水，換轉十幾盞燈閃住你十幾分鐘，你都會係咁啦。」&#13;<br> 記者追問栢芝有否致電給她一度聲稱最愛的拉姑，及判決被指不公允等問題時，栢芝一概笑答：「唔講，唔答。」提到有fans指栢芝「陀衰家」連累霆鋒時，栢芝一聽「衰」字即說：「我唔講，我聽到個衰字咪話唔講囉，總之話人哋衰嘢我係唔會答。」&#13;<br> 問栢芝是否刻意露出背後紋身，以表示她取替王菲地位時，栢芝即抗議說：「啲儍人問題，答咗就儍，我嗰啲係印水紙，兩個星期就甩，點解我之前唔澄清？我講多啲，你哋咪寫多兩句。」說罷栢芝便跟記者揮手道別，十分風騷。&#13;<br> 採訪、攝影：娛樂突發組、陳偉權</spanclass></p></body></html>