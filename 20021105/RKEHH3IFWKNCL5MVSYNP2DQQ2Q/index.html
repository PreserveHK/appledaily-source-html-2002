<html><header><meta charset="utf-8"><title>本報記者葡萄牙實地測試寶馬Z4品味十足</title></header><body><h1>本報記者葡萄牙實地測試寶馬Z4品味十足</h1><p>&#13;<br>響今年9月下旬，寶馬代理忽然運嚟全新Z4Roadster嘅樣辦車，跟法國巴黎車展幾近同步預展；新車備受香港車迷注目之餘，同時亦惹來不少迴響。而響剛過去嘅10月下旬，我哋《車天車地》版嘅特派員有幸獲廠方邀請，前赴葡萄牙嘅Faro，響陽光與海灘嘅美景下作二百公里實地測試，雖然時間緊迫，惟與會嘅各地汽車傳媒亦對呢款Z4有不錯評價，除落咗訂嘅朋友夠眼光外，其他有興趣嘅Fans亦不妨考慮吓噃！&#13;<br>特約記者、攝影：張以中</p><p><spanclass><fontstyle>造型吸引有高檔車品味  &#13;<br> 呢款全新嘅Z4Roadster，可謂係針對近年北美市場興起開篷汽車熱潮而製造，雖然外表包裝好有美國色彩，惟響德國寶馬車廠技師嘅修飾下，線條既明確又突出，烘托出一份高檔開篷Roadster嘅品味來。一如我哋早前香港所見嘅Demo車，呢部Z4一對炯炯有神嘅Xenon車燈，配襯響豐滿嘅腰線下，加埋鴨尾狀嘅車尾同車燈組合，早已教人留有深刻印象呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>座艙設計豪邁吸引  &#13;<br> 座艙既有高級轎車格局，又備有前衞High-tech嘅金屬感。雖然未有座艙後風擋組合，惟高速馳騁下，低斜前擋風玻璃經已將氣流順暢地向後帶走，未有吹亂乘客頭髮；而除電窗、電鏡、恒溫冷氣連高級音響外，唔少得重有一按式上落電篷頂及四個安全氣袋嘅保護呢！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>跑格鮮明剛柔並蓄  &#13;<br> 新車前後車重分布平均，加上引擎幾近中置式配搭，而強勁輸出經由傳動軸帶至尾輪驅動，起跑加速表現出眾，匹配上6前速CloseRatio手波裝置，充滿駕駛樂趣之餘，新加入電子ESP轉向系統，亦有穩妥轉向感。再者，四輪匹配專用合金輪圈同車胎組合，重有主動式DDC、DSC連DTC等系統嘅輔助，走彎循迹力可謂無懈可擊。重有頂級版備有電子Sport懸掛設定，大可將舒適行車變成跑格鮮明嘅硬朗感，走彎敏銳性不言而喻。</fontstyle></spanclass></p><p><spanclass><fontstyle>硬頂版Z4加SMG-Ⅱ有瞄頭  &#13;<br> 今趟葡萄牙之行，廠方響會場中擺放有未曾披露過嘅Z4硬頂跑版，賣相予人新鮮感外，內裏原來重改換上一套將於2004年正式面世嘅SMG-Ⅱ半自動波箱，加埋軚盤左右嘅+/-推桿，相信會更易為普羅車迷所受落。據知，裝有SMG-Ⅱ嘅Z43.0i型號，0至100公里加速不過6.2秒，極速亦達244km/h，惟廠方暫定呢套波箱僅有5前速組合，相信尾段加速會較6前速手波稍遜一籌。</fontstyle></spanclass></p><p><spanclass><fontstyle>記者試後簡評  &#13;<br> 寶馬車廠繼Z3之後，終於落實推出更大型開篷Roadster嘅Z4，除咗係因應龐大嘅北美市場需要外，更衝着保時捷Boxster而來；新車明顯結構、引擎配搭及性能演繹，曾經過多番考慮同修飾，表現亦予人有一番新體驗，操控反應還帶出傳統Roadster前所未有嘅高科技面貌呢！&#13;<br> &#13;<br> <b> 寶馬Z43.0i規格</b> &#13;<br> 引擎：	2979cc直6DOHC&#13;<br> 馬力：	231ps/5900rpm&#13;<br> 扭力：	30.6kgm/3500rpm&#13;<br> 傳動：	6前速手波，後輪驅動&#13;<br> 懸掛：	（前）柱式獨立（後）多連桿&#13;<br> 制動：	（前）透氣碟（後）透氣碟（ABS）&#13;<br> 輪胎：	（前）225/40R18BridgestonePotenzaRE050A&#13;<br> 	（後）255/35R18BridgestonePotenzaRE050A&#13;<br> 尺碼：	4091×1781×1299mm&#13;<br> 軸距：	2495mm；車重：1365kg&#13;<br> 0-100公里：	5.9秒；極速：250km/h&#13;<br> 平均耗油：	9.1L/100km&#13;<br> 新車售價：	$490,000起&#13;<br> 查詢：	寶馬汽車（27145271）</fontstyle></spanclass></p></body></html>