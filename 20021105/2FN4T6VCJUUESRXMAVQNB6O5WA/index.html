<html><header><meta charset="utf-8"><title>美食解讀：<br>海鮮Buffet新店食番夠本全攻略</title></header><body><h1>美食解讀：<br>海鮮Buffet新店食番夠本全攻略</h1><p>逆市開新店，還要是貴價日式自助餐，老闆絕對是藝高人膽大！老闆重好有信心話：「就係睇準香港人鍾意食海鮮。」再加上大廚話：「有成40幾款壽司，重有三大主打龍蝦、蟹腳同三文魚卷，食得晒就話你好嘢！」既然大廚已下戰書，一於帶齊人馬攻陷整間店，睇吓點食番夠本啦！&#13;<br>&#13;<br>記者；陳冰麗　攝影：陳智良</p><p>胃得一個，唔好好利用食番啲貴價菜式，今次自助餐之旅一定蝕底畀人，其實由訂位、揀嘢食以至食邊樣先都好有學問，其中只要謹記三招必殺食法，加埋兩大攻略，縱使畀$218食自助餐，唔單止可以回本，分分鐘重有賺㖭！&#13;<br> &#13;<br> <b> 食到賺番本三大招數</b> </p><p><spanclass><fontstyle>第一招&#13;<br> 2隻龍蝦箝＋8至9隻蟹腳＋三文魚卷  &#13;<br> 以平日晚餐價錢成人一位收$218計算，應先食波士頓龍蝦，一般來說外面酒樓要收$60至$80一隻，視乎重量而定，食兩至三隻箝已經回本三分之一；跟住要食的是蟹腳，在其他的日式料理店一般要$150才有八至九隻蟹腳，若你能夠食番相同數量，又回本一半有多。另外只要你食多幾款貴價壽司如三文魚卷，一般壽司連鎖店收你兩件價錢起碼要$20多元，食番四件已經要$40，加加埋埋食起來的價錢約$250，已經回本有餘。</fontstyle></spanclass></p><p><spanclass><fontstyle>第二招&#13;<br> 2隻燒大蝦＋4件海膽壽司  &#13;<br> 若你是喜愛日式料理，如壽司及鐵板燒等食物，回本更容易，以旺角的鐵板燒店為例，一隻燒大蝦要收你$60-$70，只要食兩隻已經回本一半；再食矜貴海膽壽司，一般壽司連鎖店賣一碟兩件起碼要收$40，食四件左右，已經封了蝕本之門；再食落去已經有賺。</fontstyle></spanclass></p><p><spanclass><fontstyle>第三招&#13;<br> 食埋甜品賺到笑  &#13;<br> 只要先用海鮮主攻法，封了蝕本門，然後留力主打甜品，肯定賺到笑。&#13;<br> 這裏的甜品有二十多種，全部都在酒店常見的種類；若以外面日式餅店來計，一件Tiramisu要$30左右，而這裏的Tiramisu是出面一半左右，細細件不易飽。不過點飽都要食埋雪糕，因為是酒店自助也少見的芝麻雪糕、豆腐、綠茶雪糕，外面要$25一球，這裏是任食呢！唔夠喉的話，重可以來多個新鮮滾熱辣即做班戟。</fontstyle></spanclass></p><p><b> 攻略１</b> &#13;<br> <spanclass><fontstyle>進佔有利陣地：訂位要近吧枱  &#13;<br> 全店有成四百個座位，面積至少有萬多呎，全店有三分一位置接近擺放龍蝦、蟹腳、魚生同壽司的，想第一時間食到新鮮魚生同壽司，一定要爭取這個有利陣地。萬一坐在最邊緣的位置，就算畀你望到有新鮮魚生推出，行到去恐怕都被攞晒，分分鐘又要空手而回，所以訂位時最好要求坐近吧枱！</fontstyle></spanclass></p><p><b> 攻略2</b> &#13;<br> <spanclass><fontstyle>集中火力食貴嘢：龍蝦、蟹腳、三文魚卷  &#13;<br> 據大廚話全店食物分類有壽司、海鮮、鐵板燒、熱盤食物、沙律、甜品及飲品等等。單是壽司已經有四十多種，其他食物款式加起來亦超過四十多款，若果想一次過試晒全部食物幾乎無可能！所以要緊守先後次序，首先搶攻海鮮三大主打，包括龍蝦、蟹腳、三文魚卷，其餘可試雞尾蝦、半殼帶子、常見的三文魚、油甘魚、吞拿魚、少見的綠貽貝等等。</fontstyle></spanclass></p><p><b> TODAI</b> &#13;<br> 電話：23759883&#13;<br> 地址：尖沙嘴彌敦道132號美麗華商場地庫1樓B1001-03號舖&#13;<br> &#13;<br> <b> LunchBuffet</b> 	&#13;<br> 星期一至五	12:00nm-2:30pm&#13;<br> 成人$98　小童$68&#13;<br> 星期六、日及公眾假期	12:00nm-3:00pm&#13;<br> 成人$118　小童$78&#13;<br> &#13;<br> <b> DinnerBuffet</b> 	&#13;<br> 星期日至四	6:00pm-11:00pm&#13;<br> 成人$218　小童$148&#13;<br> 星期五、六及公眾假期	6:00pm-11:30pm　&#13;<br> 成人$238　小童$158&#13;<br> ＊(65歲或以上老人跟小童同價)&#13;<br> &#13;<br> 醒目貼士：平日晚餐每位$218，不過只要你晚上9時30分後入座，就有85折優惠，食物款式依然一樣。另外，平日的午餐成人只需$98，款式沒有分別重抵食。由於價錢不包飲品，你可畀$18就可以任飲汽水，都算着數。</p></body></html>