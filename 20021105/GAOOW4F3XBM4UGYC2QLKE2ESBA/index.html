<html><header><meta charset="utf-8"><title>手機玩ICQ接發電郵</title></header><body><h1>手機玩ICQ接發電郵</h1><p>自問是個ICQ的後來者，玩落原來的確可以玩上癮，難怪子民眾多，網絡商亦諗計向ICQ埋手，等一眾Fans就算無部腦都一樣玩到。&#13;<br>&#13;<br>記者、攝影：招佩珊</p><p>SUNDAY最近推出「短訊ICQ」，只要有ICQ號碼就可用手機以短訊玩，例如Login就編寫一個「ICQ號碼」「空格」「ICQ密碼」的短訊，發放ICQ就編寫「對方ICQ號碼」「：」「ICQ內容」。若要喺手機睇番自己個ContactList，電腦所安裝的要是ICQ2001b或以上的版本，用中文玩就要安裝ICQ2002a或以上的版本，收費照平時Send短訊計算，非短訊套餐用戶每發送一個訊息收$1，收短訊就唔使畀。&#13;<br> &#13;<br> <spanclass><fontstyle>遙控工作台  &#13;<br> SUNDAY亦推出「遙控工作台」，手機以SMS或WAP處理公司電郵及多至10個POP3/IMAP互聯網電郵戶口，當任何戶口有新電郵，手機會以SMS或WAP提示，可以即時Check到，以及回覆、轉寄或刪除郵件等。收費有3種，以SMS接收提示或睇電郵，非短訊套餐每個收$1，用WAP以容量計算，首0-1,024KB收$0.08/KB，用電腦或PDA上網，每個電郵收$0.2。&#13;<br> &#13;<br> 查詢熱線：21138000</fontstyle></spanclass></p></body></html>