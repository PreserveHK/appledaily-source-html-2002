<html><header><meta charset="utf-8"><title>插畫技巧六十招</title></header><body><h1>插畫技巧六十招</h1><p>《Illustrator》同《PhotoShop》一向係對繪圖有興趣嘅用家心水選擇，不過呢兩款軟件都以專業出版為市場，普通新手用家較難掌握當中使用秘訣。呢本由Start出版嘅《PhotoShop新生號》，內裏重點介紹使用《Illustrator》嘅六十招實用技巧，如製作獨特網頁按鈕、宣傳海報等，更會混合《PhotoShop》使用，豐富圖像效果，最後重有大熱嘅立體圖像製作介紹，以《Rhinoceros3D2.0》軟件作示範說明、多款實用圖像ShareWare介紹及下載路徑等，對於喜愛圖像製作嘅用家嚟講，確可增進不少方便實用嘅應用技巧。&#13;<br>&#13;<br>記者：徐影龍</p><p>查詢：Start出版社&#13;<br> 電話：23857700</p><p><spanclass><fontstyle>WebCam再升級力戰數碼相機  &#13;<br> 近年WebCam積極加入多項功能，早已擺脫視像鏡頭玩法框框，例如獨立作戶外拍攝、可記錄動畫、更高像素感光元件等，以價錢論，的確可吸引不少新手玩家。而MITO呢款DS1300F則更進一步，除擁有130萬像素CMOS感光元件及獨立使用外，重設有內置閃光燈，就算昏暗環境都照拍，另外更設有兩倍數碼變焦及接駁電視功能，就算用家無電腦，都可透過電視欣賞自己作品。機身已內置8MB記憶體，約可收錄128幅1:8壓縮率嘅相片，較同級產品優勝係設有記憶卡擴充插槽，最多支援256MBCompactFlash記憶卡，對價錢考慮為先嘅用家算有一定吸引力。&#13;<br> &#13;<br> 售賣點：永明電腦&#13;<br> 電話：27082883&#13;<br> 地址：深水埗高登電腦中心一樓62號舖</fontstyle></spanclass></p></body></html>