<html><header><meta charset="utf-8"><title>新車速報：<br>豐田Vitz1.5RS手波小霸王</title></header><body><h1>新車速報：<br>豐田Vitz1.5RS手波小霸王</h1><p>最近坊間有一間獨立車行，引入咗一部豐田Vitz（即港版Echo），或者大家會話：「代理都有Echo賣啦！」不過呢部Vitz喺香港可謂非常罕見，佢唔單止採用1.5公升VVT-i偈配5前速手波作組合外，而且重要係雙門設計兼裝有全車包圍，就連車廂布局亦以跑車化為主，實能迎合一班年輕車迷口味。若然將之稱為手波小霸王，相信大家都應該唔會反對啩？&#13;<br>&#13;<br>記者：黃凱穎　攝影：陳偉林</p><p><spanclass><fontstyle>雙門加包圍型晒  &#13;<br> 今回呢部由獨立車行引入嘅豐田Vitz1.5RS，不但以在港罕見嘅雙門配搭出現外，而且重裝有全車包圍同尾翼，再加埋四輪15吋跑車合金軨配搭，望落真係好似成部小跑車咁㗎！另外，此車亦改換上Racing跑車尾喉，此舉不但令外形變得更型更辣，而且所發出嘅雄渾聲響，更令人有駕駛大馬力輸出跑車嘅感覺㖭。</fontstyle></spanclass></p><p><spanclass><fontstyle>跑化車廂布局煞食  &#13;<br> 車廂布局雖與普通Vitz相近，空間寬敞舒適之餘，但當細心留意下，不難察覺前座一雙座椅改換上跑車專用嘅桶形設計，乘坐妥貼舒適之餘，車內更裝有不少碳纖維裝飾、VitzRS金屬門檻、合金跑車腳踏，同埋跑車化白底表板等等，從而令人可有置身於高性能跑車之感呢！</fontstyle></spanclass></p><p><spanclass><fontstyle>手波配1.5公升偈好玩  &#13;<br> 相信全車最吸引嘅，會係一台1.5公升直4VVT-i引擎，呢台偈不但運作暢順寧靜，而且重有慳油嘅特性㖭；再配合埋一套5前速CloseRatio手動波箱，無論起步或加速都可以有敏捷嘅反應。咁重唔止，呢部Vitz1.5RS嘅懸掛系統，重改換上Racing矮彈弓，匹配剛度十足嘅車架，循迹性之高予人莫大信心；而四輪高性能碟式制動，亦可予人有收放自如之感呢。</fontstyle></spanclass></p><p><spanclass><fontstyle>豐田Vitz1.5RS規格  &#13;<br> 引擎：1496cc直4DOHC&#13;<br> 馬力：110ps/6000rpm&#13;<br> 扭力：14.6kgm/4200rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：185/55R15YokohamaAdvan&#13;<br> 尺碼：3630×1660×1485mm&#13;<br> 軸距：2370mm；車重：940kg&#13;<br> 平均耗油：	15.2km/L&#13;<br> 新車售價：	$138,000&#13;<br> 車輛提供：	盈通汽車（23828896）</fontstyle></spanclass></p></body></html>