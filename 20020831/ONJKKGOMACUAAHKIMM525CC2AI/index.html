<html><header><meta charset="utf-8"><title>《猛將傳》炒到上十算</title></header><body><h1>《猛將傳》炒到上十算</h1><p>上年《真．三國無雙2》發售已經炒到成六、七百蚊一隻，八月頭出嗰隻《真三2》中文版大拿拿四百幾蚊又賣到斷晒市，估唔到《真三2》隻延續篇《猛將傳》都重咁猛，原本話29號星期四出街，點知星期二就到貨，首天到港已經炒到成$350-$360，以定價3800日圓嚟計，即係差唔多對十算左右，都咪話唔犀利，據聞下星期二會再有大批貨返，相信價錢會回落到$260-$270左右，如果唔係超級心急嘅Fans，不妨稍為等等。</p><p><spanclass><fontstyle>FF系列全紀錄《FinalFantasyBible》  &#13;<br> 唔經唔覺SQUARE嘅《FinalFantasy》由第一集到𠵱家第十一集足足有成十年喇，由任天堂紅白機、超任到SONY嘅PS、PS2，可謂陪住機迷成長，當年SQUARE由任天堂過檔到PS，喺PS推出《FinalFantasyVII》，亦引來業界的風風雨雨，甚至影響主機的銷售成績，可見此遊戲的江湖地位。&#13;<br> 遊戲紅就自然可以出周邊精品，《FinalFantasy》各集角色Figure、文具、鎖扣等精品層出不窮，日本近日就推出咗一套原裝DVD紀念版，入面包含所有十一集《FinalFantasy》遊戲精采場面及攻略指南，3DVD加特靚包裝，市價約$850左右，抵唔抵見仁見智，但Fans自然就唔慳得呢八百幾蚊啦。</fontstyle></spanclass></p><p><spanclass><fontstyle>本周新價PS2  &#13;<br> 《SWITCH》$380-$410&#13;<br> 《猛將傳》$310-$380&#13;<br> 《真．三國無雙2PremiumPack》(雙DVD)	$590-$630&#13;<br> 《GIGANTICDRIVE》	$320-$330</fontstyle></spanclass></p></body></html>