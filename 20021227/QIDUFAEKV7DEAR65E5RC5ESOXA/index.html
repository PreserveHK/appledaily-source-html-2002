<html><header><meta charset="utf-8"><title>　　徐四民89歲拒連任 - 李八方</title></header><body><h1>　　徐四民89歲拒連任 - 李八方</h1><p>人大改選完畢，下個月到政協改選，政協常委徐四民對八方話，佢呢個月尾八十九歲生日，所以一定唔會再連任。&#13;<br> 政協常委已經定咗下個月二十日喺北京開埋呢屆最後一次會議，新政協委員嘅名單相信會公布，徐老叫八方唔使心急，到時會知道邊個上到位。&#13;<br> 一直有傳聞陳永棋唔選人大，係因為想更上一層樓做政協常委，但係老政協雲大棉就話冇人知佢係咪一定做到，因為新政協主席都未宣布。&#13;<br> 路邊社消息就話賈慶林已穩坐政協主席個位，咁就要睇吓棋哥有冇本事冧到賈主席喇。不過徐老就睇好棋哥，話佢有機會，反正佢老哥同一班八、九十歲嘅老人家包括莊世平等今次一定退，大把位，唔使爭。&#13;<br> （圖）徐四民話睇好陳永棋可以上位。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>