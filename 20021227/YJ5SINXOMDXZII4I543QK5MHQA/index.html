<html><header><meta charset="utf-8"><title>聖誕檔期三大主機互片</title></header><body><h1>聖誕檔期三大主機互片</h1><p>話咁快聖誕節就過咗喇，今年PS2同XBOX兩大代理都喺聖誕有大搞作，PS2會展搞Show，XBOX就派Promoter落大小商場做Promotion，平安夜重喺尖沙嘴搞美女Show，真係各自各精采。至於銷情方面，PS2喺大量強勁軟件陣支持下依然一枝獨秀，好似《WinningEleven6FE》就吸引到好多人出機，而主機甚至要配給先有貨，XBOX好在有《PanzerDragoon》同《紅之海》支持，不過有唔少機迷都因為《SplinterCell》延期推出影響咗買機意欲，GAMECUBE就過咗《BioHazard0》個出機浪，《Zelda》唔係咁能夠谷起部機嘅銷量。</p><p><spanclass><fontstyle>日本新年前大決算要錢唔要貨  &#13;<br> 每年臨日本新年前，好多批發都會大清貨，部份大作都不能幸免出現大跌價，好似GC《Zelda》跌到$300有找，好多一線舊Game都跌到$200有找，不過當中亦有唔少遊戲止跌回升，PS2《WINNINGELEVEN6FE》就開始斷貨，市價現約$390左右。主機方面，XBOX就約$1,560-$1,590，PS2就$1,580，GC就$1,250-$1,280左右。</fontstyle></spanclass></p><p><spanclass><fontstyle>下年新作預告  &#13;<br> XB	DeadOrAliveXVolleyBall	1月13日(行貨)&#13;<br> GC	BioHazard2,3	1月23日&#13;<br> PS2	DevilMayCry2	1月31日&#13;<br> PS2	ZOE2	2月13日&#13;<br> PS2	龍珠Z	2月13日&#13;<br> PS2	櫻大戰Remark	2月27日&#13;<br> PS2	StarOcean3	2月27日&#13;<br> PS2	ArcTheLad精靈之黃昏	3月20日&#13;<br> PS2	頭文字DSpecialStage	3月27日</fontstyle></spanclass></p></body></html>