<html><header><meta charset="utf-8"><title>文熙俊拍拖有罪</title></header><body><h1>文熙俊拍拖有罪</h1><p>今時今日，重有好多女fans會因為偶像有女友而同偶像反面，所以偶像派要拍拖真係諸多掣肘。&#13;<br> 好似韓國男歌手文熙俊咁，佢幾日前喺一個電視節目上承認同一位圈中女星拍咗拖三個月，沐浴喺愛河嘅佢話好渴望同愛侶喺大街上手拖手行街。&#13;<br> 不過文熙俊死都唔肯講圈中女友係邊個，話講咗大批fans退出歌迷會，碟都賣少好多喎，咁佢都好誠實啫！</p></body></html>