<html><header><meta charset="utf-8"><title>海外車訊：<br>長陣旗艦奧迪A8L4.2Quattro</title></header><body><h1>海外車訊：<br>長陣旗艦奧迪A8L4.2Quattro</h1><p>喺嚟緊1月初舉行嘅美國底特律車展上，德國奧迪車廠將會展出全新、並有望於2003年中推出嘅A8L4.2Quattro長陣旗艦級豪華轎車；此車除外形保留有新款A8車系原來嘅豪邁氣派外，較普通版長多130mm嘅軸距，更能令車廂空間變得寬敞闊落。不如今日就趁新車未響車展正式展出前，一齊嚟先睹為快啦！&#13;<br>記者：鄭達基</p><p><spanclass><fontstyle>造型依舊豪邁吸引  &#13;<br> 屬旗艦級嘅全新奧迪A8L4.2Quattro豪華轎車，其造型設計與新近推出嘅A8車系相同；但由於屬長陣版，故此車長達5181mm，比普通版A8嘅5051mm多出130mm，再加上斯文成熟嘅形象，從而令人望落倍添有一份豪邁氣派之感呢！</fontstyle></spanclass></p><p><spanclass><fontstyle>軸距增長空間倍增  &#13;<br> 由於呢部A8L4.2Quattro長陣版嘅軸距，比普通版A8增多咗130mm（達3074mm），故此能為後排乘客營造出更闊落嘅車廂空間，而低重心車身設計亦方便乘客上落；另外，用上高級真皮鑲嵌嘅座椅，可予人有頗高嘅乘坐舒適性之餘，用家更可選擇為後排座椅配上電控獨立調校，從而增強乘坐舒適性，而且重可以加設按摩、電熱及透氣功能㖭！當然唔少得重有高級音響、車廂四周嘅桃木裝飾，以及電鍍門檻等配備啦！</fontstyle></spanclass></p><p><spanclass><fontstyle>4.2公升偈強勁有力  &#13;<br> 與普通版一樣，A8L4.2Quattro仍會以一台4.2公升V8DOHC引擎作配搭，輸出強勁充裕外，輔以一套6前速Tiptronic半自動波箱，更可予人有駕駛自動波車嘅方便，同埋操控手波車嘅樂趣；另外，新車更備有奧迪獨有嘅Quattro四驅系統，加上一套氣壓懸掛系統，亦能令其有不俗嘅路面循迹性，同埋給予車上乘客有舒適嘅乘車環境呢！而經過強化嘅制動系統，亦可予人有不俗嘅制動表現。&#13;<br> &#13;<br> <b> 奧迪A8L4.2Quattro規格</b> &#13;<br> 引擎：	4172ccV8DOHC&#13;<br> 馬力：	335ps/6500rpm&#13;<br> 扭力：	43.9kgm/3500rpm&#13;<br> 傳動：	6前速Tiptronic半自動波，恒式四驅&#13;<br> 懸掛：	（前）四連桿；（後）雙搖臂&#13;<br> 制動：	（前）透氣碟；（後）碟式（ABS）&#13;<br> 輪胎：	235/55R17&#13;<br> 尺碼：	5181×1894×1455mm&#13;<br> 軸距：	3074mm；車重：1835kg&#13;<br> 0-100公里：6.4秒；極速：250km/h&#13;<br> 平均耗油：	11.9L/100km&#13;<br> 新車售價：	約港幣120萬&#13;<br> 查詢：	合迪汽車（25281862）</fontstyle></spanclass></p></body></html>