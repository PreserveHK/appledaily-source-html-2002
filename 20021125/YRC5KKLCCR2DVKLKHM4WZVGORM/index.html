<html><header><meta charset="utf-8"><title>　　皇仁仔仕途失意馬場得意 - 李八方</title></header><body><h1>　　皇仁仔仕途失意馬場得意 - 李八方</h1><p>周日跑馬，巫斯義發威殺足四場，捧埋「其士盃」。可惜八方飛晒佢，結果不問可知。冇錢收惟有四圍「八」，問吓主席夏佳理點解唔嚟頒獎，要搵陳祖澤代；又問吓點解唔見新董事許仕仁，想同佢講吓「皇仁仔」嘅古仔都見唔到人。&#13;<br> 許仕仁及鄺其志先後引退，皇仁仔仕途失意，但馬場得意。馬友話，皇仁班舊生，一共有三個團體抽到馬，其中「皇仁賽馬團體」隻馬已改咗名叫「皇仁之光」，係五十二分之南半球馬，養在希斯馬房。馬主包括馮載祥、林中麟、許仕仁等十一人。另一隻編號C182之南半球馬則屬於「皇仁精神團體」，經理人係區啟光、陳榮裕、何君堯，亦養在希斯馬房。至於林中麟、許仕仁亦有份之「皇仁舊生賽馬團體」則明年才有馬，經理人為陳永燊、秦肇陽、黃嘉謀。<br> &#13;<br> <spanclass>許仕仁暫時唔遞信 &#13;<br> 講開老許，馬友話，呢位在皇仁奉旨考第一之「橋王」，早決定劈炮，離開強積金管理局。佢本來一早遞辭職信，但碰正馬會選董事。由於馬會素來不喜歡「新聞人物」，於是老許收埋封信，等選到做董事先再遞，的確計劃周詳。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>