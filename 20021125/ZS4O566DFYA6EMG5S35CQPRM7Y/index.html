<html><header><meta charset="utf-8"><title>暫別公仔箱搵真銀<br>陳慧珊拿完獎死而無憾</title></header><body><h1>暫別公仔箱搵真銀<br>陳慧珊拿完獎死而無憾</h1><p>陳慧珊日前喜獲無綫「本年度我最喜愛的女主角」大獎，她前晚表示得到此獎已死而無憾，稍後她會專注唱片工作，暫停拍劇兩個月。</p><p>陳慧珊（Flora）、陳慧琳（Kelly）、陳奕迅、梁詠琪、李國祥、韋綺姍及陳德彰等前晚到電視城錄影《勁歌金曲》。<br> &#13;<br> <spanclass>想拍古裝 &#13;<br> 陳慧珊日前在無綫台慶勇奪「本年度我最喜愛的女主角」大獎，她領取獎項時喜極而泣，Flora前晚接受訪問時說：「假如我聽日死咗，都冇乜嘢好後悔。不過我重係未拍過古裝，以前我力爭拍古裝劇，但自己個樣又鬼鬼哋，所以冇得拍囉。」&#13;<br> Flora透露她得獎翌日與蔡少芬及一班朋友吃飯，為朋友慶祝生日，本來Flora欲埋單請客，但給蔡少芬阻止，最後二人夾份埋單。&#13;<br> Flora前晚染了一頭新髮色示人，不過唱歌時卻失準，要三度NG重唱，她表示因傷風致狀態欠佳。<br> &#13;<br> <spanclass>換新形象 &#13;<br> 稍後兩個月，Flora都不用拍劇，專注唱片、宣傳及登台工作，積極搵真銀，Flora說：「唔使拍劇咪換下新形象囉，本來我想染橙色，個髮型師重保守過我，紅色又唔襯我喎。」&#13;<br> 另外，Kelly前晚透露她本於下月出碟，但因選曲問題可能要押後，不過她早已買了十多頂帽，準備做宣傳時佩戴，Kelly說：「我宣傳唔只十幾次，不過啲帽戴完可以再戴嘛，我唔怕人話我翻炒，最緊要靚。」&#13;<br> 採訪：王崇穎&#13;<br> 攝影：仇志中</spanclass></spanclass></p></body></html>