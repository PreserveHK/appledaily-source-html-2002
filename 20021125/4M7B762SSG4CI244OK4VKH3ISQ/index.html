<html><header><meta charset="utf-8"><title>　　馬會傑作玻璃纖維馬 - 李八方</title></header><body><h1>　　馬會傑作玻璃纖維馬 - 李八方</h1><p>特別報道：本港鬧市出現十六隻奇怪駿馬……大家唔使驚，牠們全部都係馬會嘅傑作。&#13;<br> 馬會為慶祝下個月十五號舉行嘅四場國際賽事，專登搞咗個「全城去馬」活動。由噚日起至賽事舉行當日，喺本港十六個旅遊點同人流多嘅地方，分別擺放十六隻各有特色嘅玻璃纖維駿馬雕像。全部駿馬都有唔同嘅主題，有啲喺馬身上畫咗好多國旗，代表多個參加國際賽事嘅國家；有啲就畫上不同運動，展現體育精神。&#13;<br> 市民當然唔止可以睇咁簡單，你重可以扮鬼扮馬，同駿馬一齊影番張搞鬼嘅相，參加攝影比賽同埋參加大抽獎。如果你咁啱影嗰隻馬嘅編號，同最後喺香港盃嘅冠軍馬匹編號相同，而你又獲抽中嘅話，咁就發達啦。你可以得到環遊世界機票兩張，咁就可以去勻全世界歎個夠，重可以順便睇吓世界各地唔同嘅駿馬㖭。想參加就去網址<ahref http:>www.horsesacrosshk.com 睇吓啦。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>