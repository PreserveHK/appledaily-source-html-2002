<html><header><meta charset="utf-8"><title>未發售先造勢XBOX重量級宣傳</title></header><body><h1>未發售先造勢XBOX重量級宣傳</h1><p>　　鐵人喺遊戲界打滾咁多年都未試過好似呢兩年咁熱鬧，之前SONY為PS2行貨造勢嘅宣傳攻勢，已經令好多唔玩遊戲機嘅人加入遊戲市場，今次XBOX殺到香港，以微軟嘅財力，都必然要搞到真係好好睇睇，相信好多讀者近日行過Game舖都有見過啲人咁高嘅POP宣傳板，而且好多報紙雜誌地鐵都有廣告宣傳，希望除咗咁強勢嘅宣傳，加上軟件配合，XBOX可以打破一機獨大嘅局面。&#13;<br>&#13;<br>文：打機鐵人</p><p><spanclass><fontstyle>CAPCOM重頭戲由聖誕打到新年  &#13;<br> CAPCOM喺呢兩個月推出嘅Game真係唔少，隻GC《BioHazard0》已經搞到Game場熱鬧非常，甚至出現排隊買GAMECUBE嘅情況，12月13日又喺PS2出隻《ClockTower3》，到1月23日《BioHazard》2同3又喺GC重出，1月31日年二十九（今年無年三十）重有隻《DEVILMAYCRY2》打到過年，真係少啲時間都搞唔掂。</fontstyle></spanclass></p><p><spanclass><fontstyle>大細超PS2&#13;<br> 《WINNINGELEVEN6FINALEVOLUTION》跑先過GC  &#13;<br> 年年例出嘅《WINNINGFINAL》系列，今年除咗PS2有之外，連GC都有份，不過PS2就12月12日有得玩，隻GAME重對應網絡下載功能（注意！重未係網上對打），即係可以用PS2隻HDD下載新球會資料，入球重播等，而且今集球員球衣上會有鐵人好耐之前已經希望廠商加嘅球員名稱，《WE》Fans真係冇得抗拒，不過GC版就慘，要1月30日先有得玩。&#13;<br> &#13;<br> <spanclass><fontstyle>本周必買Game  &#13;<br> PS2　SDGUNDAMG-GENerationNEO行貨　$342&#13;<br> PS2　TalesofDestiny2行貨　$342&#13;<br> PS2　NBALIVE200日本版　$380</fontstyle></spanclass></fontstyle></spanclass></p></body></html>