<html><header><meta charset="utf-8"><title>　　半島酒店全球排名第二 - 李八方</title></header><body><h1>　　半島酒店全球排名第二 - 李八方</h1><p>做酒店排名做到出晒位嘅「AndrewHarper'sHideawayReport」，最近又發表新一期排行榜。今年三月一度喺世界排名跌落第四位嘅香港半島酒店，今勻威番次，反彈上第二位，屈居於法國佐治五世四季大酒店（FourSeasonsGeorgeV）之下。呢間位於巴黎嘅宮殿級豪華大酒店，上次都係第一。&#13;<br> 半島能夠躋身世界十大酒店，香港人都算與有榮焉。皆因十大中只有兩間亞洲酒店，另一間嘅曼谷東方酒店重跌到落第八位。其他八間都係歐陸名牌，法國巴黎佔咗三間，英國倫敦重巴閉，佔咗四間。從呢個數字，唔多唔少都反映咗邊個城市最受國際旅客歡迎，睇嚟香港還要加把勁。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>