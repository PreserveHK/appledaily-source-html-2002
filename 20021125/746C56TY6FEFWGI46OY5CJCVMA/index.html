<html><header><meta charset="utf-8"><title>新車速報：<br>豐田WiLLCypha外形夠玩嘢　</title></header><body><h1>新車速報：<br>豐田WiLLCypha外形夠玩嘢　</h1><p>由多間聯營公司創製嘅WiLL品牌，自推出首部WiLLVi汽車以來，可謂形象鮮明突出，今趟屬第3彈嘅WiLLCypha，集Cyber同Phaeton意念於一身，加上豐田車廠不計較銷量嘅緣故，因而令新一代車迷有機會響天馬行空之下，接觸到呢部至In又有型嘅新車。惟WiLLCypha跟Echo為同屬一個底盤設計，唔知你會揀前者嘅大膽意念，定係後者嘅踏實迷你小車路向呢？&#13;<br>記者、攝影：陳偉林</p><p><spanclass><fontstyle>出位包裝討人歡喜  &#13;<br> 筆者唔敢評價WiLLCypha嘅設計，皆因佢係有別傳統汽車意念嘅產物，惟大膽創新嘅包裝，倒響缺乏新意嘅汽車世界中添上一份姿彩，亦可謂響講求銷量嘅汽車市場中一個反叛嘅寫照，實在值得欣賞。</fontstyle></spanclass></p><p><spanclass><fontstyle>多媒體G-Book體驗耳目一新  &#13;<br> 由於香港未有網絡供用商聯繫嘅關係，呢套用響汽車嘅嶄新G-Book多媒體電腦，變得形同虛設，惟據日本資料所知，G-Book系統係經由「豐田」名譽會長豐田章一郎嘅長男AkioToyoda所屬嘅Gazoo網上平台建立，集無線（Wireless）個人電腦、PDA及無線電話嘅互動資訊聯繫，可透過G-Book功能知道部車本身嘅所在位置，並可預校家居電器開關㖭！G-Book響日本係由KDD提供CDMAOne1X傳輸服務，其傳送速度達144kbps，而作業系統則為Microsoft度身訂做嘅WindowsCEforAutomotive。</fontstyle></spanclass></p><p><spanclass><fontstyle>G-Book功能逐樣睇  &#13;<br> 1.安全及保障：當遇上交通意外時，內置緊急求救裝置，會即時通知G-Book中心你所在嘅地方，就算車輛被偷，賊人嘅行蹤亦會無所遁形。&#13;<br> 2.導航服務：跟現行GPS衞星全球定位系統類似，惟日本全國地圖僅存放在一張由Toshiba及Panasonic共同開發嘅SD卡（容量265M）中，並可在全國達6,262個E-Tower終端機下載及更新資料，並且可下載由UniversalMusic、BMG、Victor同Avex等唱片公司提供嘅音樂，重有Sega嘅遊戲軟件㖭！&#13;<br> 3.通訊服務：讓你隨時隨地，都可以收發E-Mail同短訊。&#13;<br> 4.資訊服務：由日本多家報社提供即時新聞、金融行情及天氣等資訊。&#13;<br> 5.娛樂服務：除可下載音樂之餘，重可以Download流行Karaoke背景音樂同上網聊天㗎！&#13;<br> 6.電子商貿服務：響日本可透過Gazoo平台進行網上購物，並利用電子貨幣及信用卡付帳。&#13;<br> &#13;<br> <spanclass><fontstyle>記者點睇部車  &#13;<br> 呢部新車並非以性能取悅用家，而係以一身CyberLook及多媒體電腦作賣點，由於底盤跟同廠Echo屬共用設計，故可看作為Echo以外嘅另類CityCar！</fontstyle></spanclass></fontstyle></spanclass></p><p><spanclass><fontstyle>豐田WiLLCypha1.3規格  &#13;<br> 引擎：1298cc直4DOHC&#13;<br> 馬力：87ps/6000rpm&#13;<br> 扭力：12.3kgm/4400rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立；（後）扭力連桿&#13;<br> 制動：（前）透氣碟；（後）鼓式（ABS）&#13;<br> 輪胎：175/65R14BridgestoneB391&#13;<br> 尺碼：3695×1675×1535mm&#13;<br> 軸距：2370mm；車重：990kg&#13;<br> 平均耗油：18.0km/L&#13;<br> 新車售價：$137,600&#13;<br> 車輛提供：富利堡汽車（23330747）</fontstyle></spanclass></p><p><spanclass><fontstyle>豐田WiLLCypha都有SportKit包裝  &#13;<br> 雖然呢部WiLLCypha賣點唔在外表，而係一套多媒體G-Book電腦，但心思縝密嘅豐田車廠，仍一視同仁地看待呢位WiLL系列第3彈嘅Cypha；既有度身訂做嘅前後包圍，又有CyberFeel嘅油箱蓋、座艙及尾廂電鍍門枕，同埋泊車感應器㗎！想知多啲嘅朋友，就不妨Click去<ahref http:>www.will-cypha.com 睇睇喇！</ahref></fontstyle></spanclass></p></body></html>