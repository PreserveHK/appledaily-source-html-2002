<html><header><meta charset="utf-8"><title>海外車訊：<br>絕密曝光第二代豐田Harrier</title></header><body><h1>海外車訊：<br>絕密曝光第二代豐田Harrier</h1><p>繼全新豐田LandCruiserCygnus同Prado車系之後，車廠嚟緊重會推出第2代Harrier（即港版凌志RX300）車系；呢部響北美市場被稱為RX330嘅新一代SUV，究竟能否抗衡當地流行嘅歐洲製SUV，又或者快將打入北美嘅日本新SUV對手呢？有幸我哋取得廠方「社內秘」嘅第一手資料，各位車迷不如一齊嚟先睹為快啦！&#13;<br>特約記者、攝影：李勤&#13;<br>&#13;<br>&#13;<br><spanclass><fontstyle>形象突出　有新鮮感&#13;<br>呢部快將面世嘅新一代豐田Harrier（即港版凌志RX300），體積較上一代龐大，車長增加咗155mm（達4730mm）、闊度加多30mm（達1845mm），而高度亦有15mm增幅（有1680mm），就連軸距亦有100mm裨益（有2715mm），令新車看來份量十足之餘，重充滿時代感，尤其一對附設AFS（AdaptiveFront-LightingSystem）嘅Xenon頭燈，配襯上電鍍鬼面罩，以及渾然一體嘅泵把組合，重有附加電動索掣嘅尾門兩旁，重有跟頭燈相呼應嘅尾燈編排，都好吸引㗎！</fontstyle></spanclass></p><p><spanclass><fontstyle>空間闊落　寧靜有好享受  &#13;<br> 講到車廂布局，除空間闊落舒適外，增設嘅隔音設計，重令置身其中嘅乘客感受愜意舒適；兩排五座位獨立組合，既方便存放不同尺碼嘅物件，而後排座墊重有前後移動及收摺下潛結構，大可放平令尾廂容量倍增。再者，全新鋪排嘅中控台，兩旁電鍍銀白面板奪目富High-tech味外，三個獨立圓表亦見悅目又有易於閱讀嘅好處呢！&#13;<br> &#13;<br> <spanclass><fontstyle>加入5前速半自動波　好玩  &#13;<br> 據知，出口北美嘅新款Harrier，會配置3.3公升V6偈，而本土版卻沿用2.4公升及3.0公升V6偈組合，輸出數值不變，惟換裝5前速半自動波裝置，更能切合路面情況及慳油嘅好處外，懸掛系統重加入自動平衡尾擔裝置，重有車高調校組合，予人坐得舒服重有平穩流暢嘅駕駛感㗎！呢啲部件都係取材自原有LandCruiser車系，自然有一定可靠同說服力呢！</fontstyle></spanclass></fontstyle></spanclass></p><p><spanclass><fontstyle>豐田Harrier3.0AIRS規格  &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：5前速半自動波，前輪驅動&#13;<br> 懸掛：（前）柱式獨立&#13;<br> 　　　（後）扭力連桿&#13;<br> 制動：（前）透氣碟&#13;<br> 　　　（後）碟式（ABS）&#13;<br> 輪胎：235/55R18&#13;<br> 尺碼：4730×1845×&#13;<br> 　　　1670mm&#13;<br> 軸距：2715mm&#13;<br> 車重：1800kg&#13;<br> 平均耗油：9.7km/L&#13;<br> 新車售價：約港幣45萬&#13;<br> 查詢：富利堡汽車（23330747）&#13;<br> </fontstyle></spanclass></p><p><spanclass><fontstyle>汽車入口商點睇新款Harrier  &#13;<br> 新一代豐田Harrier，快將於一月嘅美國底特律車展正式登場，當地會以3.3公升V6偈作主打，而東瀛本土市場卻以原有2.4公升及頂級3.0公升V6偈作賣點。豐田車廠選擇響呢個時間，推出第2代Harrier新車，主要係來自有同屬日本嘅本田同日產，亦會有新款SUV型號引入北美市場競爭所致。惟新Harrier加入有全天幕式Paramount玻璃車頂，重有電子自動升降尾懸掛設計，加上有跟LandCruiserCygnus不少共用裝置同零件，令新車本身更見可靠之餘，車價亦能維持響一個吸引嘅水平，而香港車迷好快就會跟新一代Harrier見面，大家不妨拭目以待。</fontstyle></spanclass></p><p><spanclass><fontstyle>升級版Harrier有型突出  &#13;<br> 新一代Harrier雖然未正式登場，但原來廠方經已為其準備有一系列強化部件及包圍，有興趣嘅朋友不妨留意吓。&#13;<br> &#13;<br> <spanclass><fontstyle>AdvancedHarrier活力見時尚  &#13;<br> 呢套改裝組件有前後包圍、裙腳，重有尾定翼同附有指揮燈嘅門邊鏡，增添一份活力感外，亦不失原車豪邁一面。&#13;<br> &#13;<br> <spanclass><fontstyle>ImpressiveHarrier剛性SUV體驗  &#13;<br> 呢套包圍更見有一份辣味感，尤其以電鍍出現兼富High-tech味嘅鬼面罩，配襯四輪大口徑18吋跑車合金胎軨，形象更見突出。&#13;<br> </fontstyle></spanclass></fontstyle></spanclass></fontstyle></spanclass></p></body></html>