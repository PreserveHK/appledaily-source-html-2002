<html><header><meta charset="utf-8"><title>低糖低脂蛋糕食完身材唔走樣</title></header><body><h1>低糖低脂蛋糕食完身材唔走樣</h1><p>蛋糕，女士們身材的大敵，卻又是提神醒腦的良方妙品，實在叫人難以取捨，又愛又恨。想滿足口腹之慾，健康得來，身材唔走樣?!不妨參考Amy的整蛋糕秘方。擁有十幾年整蛋糕資歷的Amy，因為自己本身對糖份有少許敏感，所以縱使愛吃，都要自行將份量調節，其中一個方法就是以牛奶取代部份砂糖，牛油也減少使用，但味道依然美味！&#13;<br>&#13;<br>記者：周麗懿　攝影：陳盛臣</p><p><spanclass><fontstyle>柑橘果蛋糕  &#13;<br> 充滿熱帶風情味道的蛋糕，蛋糕面鋪滿了橙片和檸檬片，食落啖啖鮮果味，加上糖漿的味道，一酸一甜的口感實在叫人停唔到口，不過望見蛋糕面的糖漿始終未能令我放懷大嚼，問Amy可不可以輕手一點，她說：「有糖漿至有呢個效果，份量唔可以減少，不過蛋糕部份已減少牛油、砂糖嘅份量，雞蛋亦只係用3隻全蛋加2隻蛋白。」噢！聽完之後，胃口又回來了。&#13;<br> &#13;<br> <b> 柑橘果面材料：</b> &#13;<br> 水　11/4杯&#13;<br> 砂糖　3/4杯&#13;<br> 橙　1個&#13;<br> 檸檬　1個&#13;<br> &#13;<br> <b> 蛋糕底材料：</b> &#13;<br> 植物牛油　3/4杯&#13;<br> 砂糖　3/4杯&#13;<br> 雞蛋　5隻&#13;<br> 自發粉　13/4杯&#13;<br> 呍呢拿油　1茶匙&#13;<br> 牛奶　3/4杯&#13;<br> &#13;<br> <b> 做法：</b> </fontstyle></spanclass></p><p><b> 鋪錫紙唔怕燶</b> &#13;<br> 好多香港家庭都不似外國廚房般有大焗爐，而使用小焗爐的話，較易出現焗燶餅的情況，Amy說通常會在蛋糕焗至一半時觀察一番，若發現有燶，便以錫紙封好蛋糕面繼續焗，這樣蛋糕就不會焗燶面，不致白費心機。</p><p><spanclass><fontstyle>朱古力蛋糕  &#13;<br> 朱古力蛋糕是許多女生的心頭好，這款朱古力蛋糕既容易整之餘，Amy亦將砂糖份量相應減少，務求達到吃得健康，她還說這款朱古力蛋糕稍為冷藏會更為滋味。&#13;<br> &#13;<br> <b> 蛋糕底材料：</b> &#13;<br> 水　半杯&#13;<br> 奶　半杯&#13;<br> 砂糖　3/4杯&#13;<br> 植物牛油　半杯&#13;<br> 朱古力粉　2湯匙&#13;<br> 梳打粉　1/2茶匙&#13;<br> 自發粉　11/2杯&#13;<br> 雞蛋　2隻&#13;<br> &#13;<br> <b> 可可糖漿材料：</b> &#13;<br> 植物牛油　50克&#13;<br> 水　2湯匙&#13;<br> 朱古力粉　2湯匙&#13;<br> 糖霜　3/4杯</fontstyle></spanclass></p><p><b> 做法：</b> &#13;<br> 1.將水、砂糖、植物牛油、朱古力粉、梳打粉一齊煮，當煮溶糖時，不冚蓋以中火滾一陣後，將材料倒入大碗內略為攤凍。&#13;<br> &#13;<br> 2.把自發粉、雞蛋加入大碗內，用打蛋器攪勻，倒入蛋糕盆內，以180℃焗約40分鐘。焗好後將蛋糕倒出，以底為面。</p><p>3.製作可可糖漿。加水以慢火溶植物牛油，用小筲箕過濾至糖霜及朱古力粉攪勻，倒入碗內，蓋上保鮮紙放入雪櫃冷藏至少許硬身，最後用大木匙攪一會，平均鋪在蛋糕面便可。</p></body></html>