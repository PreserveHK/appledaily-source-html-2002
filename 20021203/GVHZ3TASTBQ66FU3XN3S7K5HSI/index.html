<html><header><meta charset="utf-8"><title>北上雜誌：<br>珠海最新中藥谷唐代建築群中浸餐飽</title></header><body><h1>北上雜誌：<br>珠海最新中藥谷唐代建築群中浸餐飽</h1><p>最近有朋友報料，珠海圓明新園在十一月初新開了一個叫中藥谷的主題公園，場內共有四十一個浴池，其中十九個更在池水中加入了不同的中藥，成為具有不同療效的中藥池。我們今次特別邀請了有鋪浸溫泉癮的Irene試浸，睇吓究竟去唔去得過！&#13;<br>記者：黃希知　&#13;<br>攝影：陳良&#13;<br>ImageGirl：Irene&#13;<br></p><p>我們一行人跟着服務員經過大堂一路上客房，沿途經過一條露天的短廊，站在這裏可以望見中藥谷的自然美景，古色古香的唐代設計加上園林景致，未浸已興奮。負責人表示，中藥谷的浴池所用的水，都是來自山上流下來的泉水，配合藥粉，各有不同的療效。&#13;<br> &#13;<br> <spanclass><fontstyle>女士必浸美白鳳仙湯  &#13;<br> 這個鳳仙湯的藥池有美白護膚的作用，池水帶紅，其中藥成份乃來自武則天女兒太平公主美容的化妝品，有活血潔膚的作用。「周圍環境好靚，重有陣陣清香的中藥味，浸完成個人精神晒，皮膚重好滑，一定要試！」Irene興奮的說。</fontstyle></spanclass></p><p><spanclass><fontstyle>度身訂做中藥沐桶  &#13;<br> 另一必試是這裏的特色沐桶，首先畀駐場的中醫師把脈，再按照個人狀況開出不同的藥粉浸浴，藥粉價錢由?38至?68不等。Irene說：「醫師話我氣虛，開了藥粉給我浸浴，佢話藥力會透過熱力滲入體內達至指定的療效。」&#13;<br> &#13;<br> </fontstyle></spanclass></p><p><b> 試浸直擊</b> &#13;<br> 「木桶有成個人咁深，服務員將一小壺的藥粉用熱水開溶再慢慢倒入桶內，我即時聞到一陣好強烈的中藥味，可能只浸了一陣的關係，療效唔係好覺，不過浸木桶感覺好新鮮！」</p><p><spanclass><fontstyle>至啱拖友情侶池  &#13;<br> 喺鳳仙湯的右面，發現有三個分成一格格的小浴池，服務員話這個是專為情侶而設的SPA按摩情侶池，每個鐘?98，包鮮花、鹽浴、藥包、精華油，浴池雖小但勝在夠靜局。</fontstyle></spanclass></p><p><spanclass><fontstyle>至豪客房每晚?1,680  &#13;<br> 唔想來去匆匆，可以租間雙人豪華套房住番晚，房內的浴室有晒私人乾、濕桑拿室同獨立按摩浴池，每間房會另送?98的藥包一個，不過每晚房租要?1,680，略嫌昂貴。</fontstyle></spanclass></p><p><spanclass><fontstyle>特色藥膳好味健康  &#13;<br> 浸完成個人鬆晒，肚空空走去搵食，但原來這裏只供應藥膳菜式，起初以為好食極有限，點知當侍應一一捧上時，單是賣相已相當吸引。&#13;<br> &#13;<br> <b> 雲南特色竹筒飯</b> &#13;<br> 以前都食過雲南竹筒飯，但加入赤豆、綠豆、花生同其他配料煲成的竹筒飯還是首次食，飯粒咬落口感較豐富，啖啖都有竹筒清香，食完重可以補血同清熱解毒。</fontstyle></spanclass></p><p><b> 靈芝皂角仁</b> &#13;<br> 聽人話靈芝可以有助新陳代謝，皂角仁又可以令頭髮烏黑，將兩者連同其他配料一齊燉五、六個鐘，用來做甜品，滋潤又夠補。</p><p>珠海中藥谷&#13;<br> 地址：珠海市九洲大道圓明新園&#13;<br> 電話：(756)8661113&#13;<br> 入場費：成人?70，一米三以下小童半價&#13;<br> 開放時間：二十四小時&#13;<br> 備註：以上介紹的藥膳菜式，已包括在套餐內，套餐價錢由?38至?98不等。&#13;<br> &#13;<br> 點樣去？&#13;<br> ＊由中港城碼頭搭船到珠海九洲港，後轉乘的士，由碼頭坐的士到圓明新園約?25。&#13;<br> ＊康泰旅行社有舉辦$299起的兩天團及$749起的三天團，行程除了中藥谷外，另有龍井坊、百萬葵園、泉林山莊等景點，團費並未包括任何入場票，查詢電話：21088888。&#13;<br> 鳴謝：康泰旅行社、珠海海通旅行社、保捷旅行社</p></body></html>