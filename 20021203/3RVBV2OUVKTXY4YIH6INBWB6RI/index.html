<html><header><meta charset="utf-8"><title>與霆鋒成績差不入勁爆十強<br>新城譏王菲輸唔起</title></header><body><h1>與霆鋒成績差不入勁爆十強<br>新城譏王菲輸唔起</h1><p>「新城勁爆頒獎禮2002」昨日舉行記招，並宣布「全球勁爆歌手」十強名單，謝霆鋒及王菲都十強不入。新城娛樂台總監直言王菲因為輸不起，所以沒有報名競逐，而霆鋒則因「頂包案」影響成績。</p><p>本月二十九日在香港會議展覽中心舉行的「新城勁爆頒獎禮2002」，其中最受矚目的獎項就是「新城全球勁爆歌手」，此獎會頒發給三位歌手。新城總結全年所有歌星的歌曲播放率，昨日在黃埔舉行記者會時率先公布十強名單，包括楊千嬅、Twins、李克勤、陳慧琳、梁詠琪、許志安、容祖兒、陳奕迅、鄭秀文及劉德華。<br> &#13;<br> <spanclass>盧巧音拔頭籌 &#13;<br> 而新聞人物謝霆鋒和其愛侶王菲竟一齊落選，就連天王級人馬郭富城及張學友都未能入選全球勁爆歌手十強，反而霆鋒舊愛盧巧音昨日憑《好心分手》一曲，先拔頭籌奪得「新城勁爆播放指數大獎」。&#13;<br> 昨日新城娛樂台總監朱明銳出席記者會時，問他為何天后王菲十強不入，朱明銳說：「阿菲輸唔起，冇報到名，就算入到候選名單都明知唔得，實唔夠人爭，出咁少歌一定蝕底。」</spanclass></p><p><spanclass>「說話冇智慧」 &#13;<br> 至於霆鋒未能入選十強之列，朱明銳就說：「霆鋒發生事，啲歌停晒，俾件事影響啲成績，如果唔係佢實入十大，𠵱家佢都係排十二、十三左右。」王菲與霆鋒可謂同病相憐，除了不入「全球勁爆歌手」十強外，就連「勁爆男、女歌手」及「勁爆歌曲」的候選名單都相繼落空。&#13;<br> 而問到學友及城城亦不入時，朱明銳說：「學友都唔攞獎，而且正東（應為上華）冇幫佢報名。城城就有報，不過入唔到十大。」&#13;<br> 王菲經理人陳家瑛對於朱明銳指王菲「輸唔起」之言，昨日透過電話回應說：「我唔相信一個電台嘅高層會講埋啲咁冇智慧嘅說話，阿菲今年冇出唱片，又何來有資格角逐？輸唔起又從何而來？」&#13;<br> 採訪：陳梅香、駱華齡&#13;<br> 攝影：仇志德、陳志嵐</spanclass></p></body></html>