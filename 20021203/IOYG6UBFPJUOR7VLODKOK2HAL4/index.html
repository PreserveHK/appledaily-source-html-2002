<html><header><meta charset="utf-8"><title>一味窩輪：太A輪9475睇45仙</title></header><body><h1>一味窩輪：太A輪9475睇45仙</h1><p>恒指彈升135點，每類股票都有代表，「綜合企業」股有九倉（004），前市升30仙，昨日再升60仙，收17.05元，兩日升幅5.6%。大市輪流炒，太A（019）都要留意吓，因為大家都係「綜合企業」股，落後大市好多，遲早會跟番大隊。&#13;<br> 太A昨日升20仙，收32.20元。隻熱門太ACall輪9475收26.5仙，冇升到，更加抵買。9475明年5月到期，溢價10.3%，槓桿率12.2倍，正股見番35元，隻輪可見45仙。&#13;<br> 電訊股亦有勢，聯通（762）再升3.4%，中移動（941）升得慢過佢，得2.4%。<br> &#13;<br> <spanclass>9532博賺3成 &#13;<br> 電訊Call輪揀嚟炒，中移動Call輪9532，明年3月夠鐘，現價20.6仙，溢價5.7%，槓桿率10.3倍，最博得過，易買賣。中移動跟聯通炒上，揸9532博3分錢利潤，冇乜大困難。9532同9526係中移動Call輪中最活躍嘅1對，幾乎同日夠鐘，9532行使價低過9526行使價20仙，數據上，9532靚過9526少少。&#13;<br> 地產股平均跑輸恒指，恒地（012）收27.80元，只係爬高10仙。恒地近期走勢穩步向上，好多炒家吼隻Call輪9475，昨日成交由前市嘅12球大增至56球，要昅住。隻輪明年5月夠鐘，現價26.5仙，溢價10.3%，槓桿率12.2倍，正股已接近8月高位，隻輪有機會上試30仙。&#13;<br> 章盛</spanclass></p></body></html>