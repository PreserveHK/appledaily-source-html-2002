<html><header><meta charset="utf-8"><title>　　中港一家親 - 李八方</title></header><body><h1>　　中港一家親 - 李八方</h1><p>中國武警軍樂團同香港警察銀樂隊喺升旗禮合作完，噚晚再次聯手演出，實行中港一家親。一連四晚嘅「警察之夜」，噚日由行政長官擔任檢閱官員，所以又叫做「行政長官之夜」，認真擦鞋！除咗武警軍樂團同香港警察銀樂隊，重有「前朝遺風」嘅蘇格蘭風笛演奏，加上步操、機動部隊及特警示範，觀禮者包括各國領事、行政會議成員、立法會議員同商界代表，相信都好滿意。&#13;<br> 政府𠵱家緊縮開支，呢個活動亦好慳家，唯一要使錢嘅，只有個大型背景板，上面寫住「服務為本　精益求精?WeservewithPrideandCare」，原來都係由商界熱心人士贊助。黃建通攝&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>