<html><header><meta charset="utf-8"><title>人氣水著菊川怜率10師妹網上賣大包</title></header><body><h1>人氣水著菊川怜率10師妹網上賣大包</h1><p>日本二十三歲人氣女優菊川怜，日前帶領同樣以水着少女出身的十位師妹，齊齊出席一新網站BroadwayChannel的網上日劇台DreamBroadway開幕記者會，宣傳嶄新的網上收費日劇。<br> &#13;<br> <spanclass>3分鐘收6蚊 &#13;<br> 此網站將在下月十一日開始接受預訂，十四日正式播放日劇，十位菊川師妹會輪流主演一套三分鐘的短篇日劇，收費為每套一百日圓（約港幣六元），可謂非常賣大包。雖然十位水着少女人氣微弱，但劇集的製作班底卻非常鼎盛，全是有份參與《大和撫子》、《庶務二課》等日劇的編劇及導演，保證水準可和電視日劇看齊。&#13;<br> 而菊川雖沒有主演其中任何一套日劇，但在記者會上卻拋磚引玉地說：「想見我，你哋就要訂晒十套劇嚟睇啦！因為我都唔知會出現喺邊套度㗎，我重會以唔同嘅形象出現。網上日劇係新嘅娛樂方式，我身為代言人都好開心。」<br> &#13;<br> <spanclass>電子狗贈fans &#13;<br> 菊川在記者會上，更即時抽出一名fans，送出她飼養了三十日的電子狗寵物，視該電子狗如命的菊川叮囑fans說：「你千祈唔可以教壞我隻狗㗎！」&#13;<br> DreamBroadway網址：<ahref http:>www.brochan.net </ahref></spanclass></spanclass></p></body></html>