<html><header><meta charset="utf-8"><title>加拿大嘗新鮮楓糖玩雪狗拉車</title></header><body><h1>加拿大嘗新鮮楓糖玩雪狗拉車</h1><p>變化萬千的楓葉一直是加拿大魅力所在，但原來鮮豔奪目的背後，楓樹莖流出的楓糖更是很多加拿大人引以自豪的致「富」本錢，「富」者不僅止於金錢，我親身感受的還有他們心靈的豐盛，能夠嘗一口新鮮冰涼的楓糖，我大約了解為甚麼經歷逾百年，Fulton's一家仍然一直堅守製造楓糖的祖業，同時又創造更多致「富」的機會，讓我們這些陌路人也享受他們的快樂！&#13;<br>	&#13;<br>文、攝：記者李莉&#13;<br>鳴謝：加拿大旅遊局、美國大陸航空</p><p><spanclass><fontstyle>生活就是工作  &#13;<br> 「我哋喺渥太華種植楓樹，製造楓糖已經差唔多160年(自1840年起)，我好細個就已經幫屋企手做楓糖，我同我哥哥甚至係用自己製嘅楓糖賣嘅錢嚟讀大學。不過，我從來唔覺得辛苦，甚至覺得好自豪，對無原糖嘅加拿大嚟講，發現楓糖簡直就像奇迹一樣，所以我成個Family都好珍惜可以有機會做楓糖。更加開心嘅係，我哋可以將生活同工作連埋一齊，每日工作做嘅都係自己鍾意嘅嘢，呢種生活又點會唔令人滿足？」&#13;<br> &#13;<br> <spanclass><fontstyle>新噱頭發展楓糖事業  &#13;<br> 從她的笑面看，我很相信她並非只為錢而去經營生意，「我不過係想同唔同嘅人分享加拿大嘅寶藏，呢度種咗成5000棵楓樹，一到秋天就好似變咗世外桃源，顏色好靚好靚。當然，要畀多啲人知道楓糖嘅價值，呢幾年我哋不斷諗多啲唔同嘅玩意。1969年我哋加咗個廚房，用楓糖煮Pancake，效果好理想。Setup咗第一間Pancakehouse之後，我哋都好熱衷繼續發展多啲同楓糖有關的產品。」</fontstyle></spanclass></fontstyle></spanclass></p><p><b> 160年的楓糖農莊</b> &#13;<br> <spanclass><fontstyle>第5代傳人笑面迎人  &#13;<br> 沿着冰天雪地走，人煙愈見稀少，剩下的是片片光禿禿地披上白雪的樹林，以及偶然的一兩棟小屋子，是典型的明信片感覺。兩小時多的車程我無法打瞌睡，眼前白茫茫的世界對香港人來說，實在有無比的吸引力。直至車子駛入一棟木製小屋前，我才能從雪嶺中甦醒。一下車就看見笑臉迎人的Fulton's第5代傳人Lorraine，年輕如二八年華的她，已經是2個小孩的母親。問她是否說謊，她的答案很例牌卻又誠懇：「都只因吃楓糖之故吧！」看她的笑容，真令我有種親切感。&#13;<br> &#13;<br> <spanclass><fontstyle>歎熱騰騰楓香Pancake  &#13;<br> 或者大家經過長途跋涉的關係，早已飢腸轆轆，尤其陣陣Pancake的楓香，更令大家急不及待，沒有禮貌的自顧自搶吃熱騰騰的Pancakes。軟軟的Pancake呷在口中，香而不膩，肚子餓得很，但仍忍不住問起Lorraine有關楓糖的歷史，她也津津樂道談起一段段讓她自豪又滿足的家族歷史來……</fontstyle></spanclass></fontstyle></spanclass></p><p><spanclass><fontstyle>楓糖家業代代相傳  &#13;<br> 突然Lorraine的媽媽走了出來，淘氣地笑着說：「𠵱家我哋已經將事業分為3個方面，除咗原本生產楓糖嘅生意外，10年前我哋又組織咗一啲可以visit附近唔同細farm嘅團，例如參觀聖誕樹農莊、花園農莊等等……而最後嘅生意就係4年前開始嘅，主要利用我哋呢度160hectare嘅自然環境，幫一啲公司或者組織一啲訓練課程，幫助佢哋建立自信同領導能力吖咁囉。」&#13;<br> 有女初長成，希望她們也可以繼續祖業吧！「當然希望啦，我亦已經準備咗屬於細路仔嘅生產楓糖小機械，等佢哋學我同哥哥一樣，由細培養對楓糖嘅熱愛。」再看着她臉上流露的幸福，我也相信他們的楓糖家業可以代代相傳下去。</fontstyle></spanclass></p><p><b> 玩雪狗拉車叫不停</b> &#13;<br> 談完一輪，又盡享口福以後，Lorraine和她的哥哥亦準備了一連串精采的節目讓我們去嘗試。在茫茫白雪下，無論是玩雪上電單車抑或參觀楓糖製造工場，我都很踴躍。但最興奮的還是一嘗雪狗拉車的滋味，有型有款的雪狗，又乖又聽話，載着我穿梭楓樹間，真的忍不住嘩嘩大叫起來，而口中的楓糖也揮之不去，陣陣清甜與冰涼的感覺讓我回味至今。</p><p><b> Fulton'sPancakeHouse&amp;SugarBush最新情報</b> &#13;<br> 網址：<ahref http:>www.fultons.on.ca &#13;<br> 電話：(1)613-2563867&#13;<br> 地址：RR#1Pakenham,OntarioCanadaKOA2XO&#13;<br> 只接受團體探訪，每團至少24人。&#13;<br> 部分價錢參考：PancakeMeal：C$3-C$10（Pancake之外亦有其他食物供應）&#13;<br> 租藤雪鞋：C$6&#13;<br> 雪狗拉車：成人C$30　130?小時&#13;<br> 楓糖拖啡：每枝C$2&#13;<br> Naturewalk：C$60/hr&#13;<br> &#13;<br> <b> 出門提一提</b> &#13;<br> 簽證：不論持BNO、特區護照均毋須簽證，持CI者則須辦理。加拿大領事館：28104321&#13;<br> &#13;<br> 機票：乘美國大陸航空經紐約來回渥太華，$5,350(30日有期，但紐約可選擇去程或回程作單程停留。查詢：23900421(學聯旅遊)&#13;<br> &#13;<br> 住宿：ChateauLaurier，地址：1RideauSt,Ottawa，Tel：(1)613-5627031，雙人房C$2,692。</ahref></p></body></html>