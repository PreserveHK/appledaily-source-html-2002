<html><header><meta charset="utf-8"><title>《雷朋三世》最新Figure打孖上</title></header><body><h1>《雷朋三世》最新Figure打孖上</h1><p>MEDICOM陸續推出動畫《雷朋三世》12吋Figure，最新登場有第7集出現嘅雷朋二世及女角GinkoFujinami。雷朋二世外貌基本上與三世一樣，骨架依然有26處可動關節，除身上一襲黑色西裝外，更附送大斗篷及披肩，十分型仔。女角Ginko除關節靈活外，其柔軟Body令到其胸部更具立體質感，成為該系列嘅賣點。</p><p><spanclass><fontstyle>台灣限量版陳冠希搪膠公仔  &#13;<br> 本地創作人EricSo設計嘅陳冠希搪膠Figure，由於乃替台灣某書店製作，版權又只准喺台灣會場限售3天，限量500套十分渴市。家陣有水貨返，Figure約6吋高，造型唔單止維肖維妙，Eric更設計到可除掉Figure外套，露出Q版Edison赤裸裸嘅正斗身材。另外，其史納莎愛犬都做埋搪膠公仔，更令Fans着迷。</fontstyle></spanclass></p><p><spanclass><fontstyle>港日狂掃《美少女戰士》公仔  &#13;<br> 上周六才開始發售嘅扭蛋公仔中，以《美少女戰士》最好賣；試過有好幾個Fans6、7套係咁入貨，搞到舖頭要配額發售，每人限買一套。最新消息日本亦全面冇貨，呢套扭蛋日後必炒無疑。整套6款扭蛋包括主角月野兔、火野麗、水野亞美、愛野美奈子及木野真琴，另外月野兔與禮服幪面俠誕下嘅女兒小小兔亦長大成人，成為Blacklady公仔之一。</fontstyle></spanclass></p><p><b> 店舖一覽</b> &#13;<br> 超人玩具&#13;<br> 電話：23662688&#13;<br> 地址：旺角西洋菜街1N兆萬中心2樓222號舖&#13;<br> &#13;<br> 宇宙船&#13;<br> 電話：23902708&#13;<br> 地址：旺角奶路臣街19號H地下&#13;<br> &#13;<br> 玩具狂熱&#13;<br> 電話：23884677&#13;<br> 地址：旺角西洋菜街1N兆萬中心2樓217號舖</p></body></html>