<html><header><meta charset="utf-8"><title>2002adidas最新波鞋率先睇全部玩高科技</title></header><body><h1>2002adidas最新波鞋率先睇全部玩高科技</h1><p>今年可以話係adidas最揚眉吐氣一年，先有adidasX山本耀司波鞋推出，再有世界盃大力推銷其新足球鞋，之後又有大量Original復刻狂出，而唔少日本牌子更同佢玩CrossOver！相信今年想唔紅都幾難，試問點可以唔入番一兩對。至於新一季有乜好嘢，睇睇行貨上半年時間表就發現全部玩高科技同埋物料，即將推出就有CLIMACOOL同埋a3，設計有別於以前土樣，而a3更勁似NIKEAir，唔通要爭做一哥？&#13;<br>&#13;<br>記者：馮彥彰　攝影：楊錦文</p><p><spanclass><fontstyle>行版高科CLIMACOOL率先睇  &#13;<br> 行版CLIMACOOL又有E形鞋之稱，正如其名對鞋個大E字，因為鞋身冇鞋帶，以一個E字的魔術貼打孖做成，都算係波鞋新科技。至於個鞋正式名叫：CLIMACOOL，自然又係專有新物料，科技嘢唔講咁多，但簡單一句：CLIMACOOL係一層透氣超薄唔吸汗物料，使着上身更舒服更透氣，而日後會有大量以CLIMACOOL推出嘅鞋，分別有跑鞋，籃球鞋同埋網球鞋，而當中唯獨跑鞋會保留E形設計。</fontstyle></spanclass></p><p><spanclass><fontstyle>CLIMACOOL360o透風鞋料  &#13;<br> CLIMACOOL用料超薄，可以360°全透氣，(只有鞋底小部分被底膠遮住)，着上身後一路行一路透風，連鞋底都舒服埋，絕對係波鞋史上新科技，不過咁設計的話，如果行去濕滑地方時咪好大劑？</fontstyle></spanclass></p><p><spanclass><fontstyle>行版顏色率先睇  &#13;<br> 今次行版都有唔少獨家色推出，而到六月為止，總共會有五款顏色推出，有部分只係女裝獨有色，所以入貨要小心，買錯男裝鞋就失禮死人，而以香港人買鞋習慣而言，相信白色同埋藍色會最受歡迎，加上着上後又好舒服，而且鞋身超輕；跟埋日本仔興風玩魔術貼同埋顏色，相信今個夏天，係MustHaveItems！不過落雨着出街一定後悔！大家記住過埋下個月，四月中好排定隊入貨。</fontstyle></spanclass></p><p><spanclass><fontstyle>a3新鞋力撼NIKE  &#13;<br> 今年adidas另一主力a3將會係四月後adidas全力推出新系列，到時重會有唔少活動迎接佢，據知佢會成為日後主力鞋系列。至於佢又有幾特別───就係鞋底部分加入Air！十足十NIKE　Air一樣，真係橋唔怕舊最緊要受，而adidas就的Air叫做a3，就更加多功能，除可以作保護作用及緩震功能外，重有導向功能！</fontstyle></spanclass></p><p><spanclass><fontstyle>a3新鞋全面睇  &#13;<br> 到今年上半年為止，a3會推出三種色，暫時主力跑鞋方面，而最搶眼都係對紅白色版，另外藍銀都OK，相信推出時會同NIKE有得爭。至於鞋款就男女裝都有，不過要成$1,000大元，都算係adidas少有貴價跑鞋了。</fontstyle></spanclass></p><p><b> 售賣點：</b> &#13;<br> adidas&#13;<br> 地址：尖沙嘴海港城2202店&#13;<br> 電話：27306685</p></body></html>