<html><header><meta charset="utf-8"><title>　　劉德華上市活動曇花一現 - 李八方</title></header><body><h1>　　劉德華上市活動曇花一現 - 李八方</h1><p>近年成為票房靈藥的電影導演杜琪峰，將間製作公司銀河映像上市。銀河近年的作品經常成為十大賣座電影，好似前年嘅《孤男寡女》；舊年既《瘦身男女》都有好好嘅成績，今年暑假檔期套《我左眼見到鬼》都好賣座，做咗一個月票房過咗二千萬，成為今年少數過二千萬嘅電影。以發行價每股三毫子，銀河市值大約值一億七千萬。<br> &#13;<br> <spanclass>冇現身記者會 &#13;<br> 講番銀河上市，班主事人噚日下晝同班投資界食完飯，之後再見記者。八方聽講揸住銀河一成股權嘅第二大股東劉德華都有出席喺港麗酒店召開嘅投資者推介會，但記者會就冇現身。八方好少喺財經活動記者會見到華仔，自然想見一見明星，忍唔住向銀河「投訴」。佢哋話華仔工作編得密麻麻，佢喺投資者午宴都只係同主席杜琪峰一齊主持揭幕，坐咗十幾分鐘就走，都冇同班機構投資者講生意。&#13;<br> 既然係咁，加上同華仔緣慳一面，八方就同幫銀河上市嘅保薦人講，八月二十六日嘅上市儀式，可唔可以搵華仔去交易所大堂，同班上市代表打個招呼，咁股價肯定會有支持，起碼班歌迷都會入番一兩手，佢話佢會盡力向有關方面反映喎。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></spanclass></p></body></html>