<html><header><meta charset="utf-8"><title>　　葉劉淑儀：反恐有損經濟 - 李八方</title></header><body><h1>　　葉劉淑儀：反恐有損經濟 - 李八方</h1><p>民望最高嘅問責局長葉劉淑儀上星期放完假返工，佢放假期間去咗花旗，其間去過史丹福等大學訪問，同當地經濟學家交流咁話，而且放假期間重心繫反恐。佢到當地考察交流後評估形勢，認為一日未搞掂啲恐怖分子，世界經濟唔會好，因為美國花咗唔少精神同資源落去反恐，咁樣經濟自然受影響。咁講法，香港有排冇運行，因為唔少專家都話反恐呢家嘢，唔係搞一、兩年可以搞得掂。&#13;<br> 重有一個月唔夠就到「九一一」一周年，據聞啲負責保安嘅部門都會提高警覺。聽講警隊內部有個負責處理緊急事宜嘅委員會，由副處長劉玉權主持，反恐已經成為呢個委員會例行會議嘅必然議題，可見政府幾咁重視。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>