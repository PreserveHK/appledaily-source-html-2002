<html><header><meta charset="utf-8"><title>新車速報：<br>起亞Carnival細車價錢大車配搭</title></header><body><h1>新車速報：<br>起亞Carnival細車價錢大車配搭</h1><p>香港汽車市場競爭激烈，其中備受日本及歐洲車款佔上絕大部份嘅MPV級別中，想突圍而出可謂談何容易；然而，韓國起亞最近運嚟全新Carnival入門標準版，既有七個座位，兼且重係雙趟門設計，加上2.5公升V6引擎配搭，但售價唔使13萬，若你正想擁有一部多用途MPV，又唔嫌設備配搭只屬一般的話，Carnival絕對係近期嘅超值車款㗎！&#13;<br>記者、攝影：陳偉林</p><p><spanclass><fontstyle>設備踏實乘坐舒適  &#13;<br> 講到車廂陳設方面，三排七座位改用絲絨鑲嵌，雖然稍嫌欠缺一份貴氣，但仍予人有寬敞闊落之感，而尾排不但可收摺騰出較大空間之餘，另外重可以配搭埋中排座椅，演變成闊大嘅卧鋪㗎！設備配搭又見齊全，除車門電窗、門邊電鏡及中央門鎖外，另外重有前後獨立送風嘅原廠冷氣同埋音響組合，配搭都可算係一應俱備㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>雙趟門設計上落方便  &#13;<br> 雖然呢部起亞Carnival唔算係新車款，之不過以其成熟、簡樸同趨時嘅包裝，至今仍予人有不落俗套感；再者，佢除咗有闊大嘅車身尺碼之餘，兼且重採用上時款嘅雙趟門掀背設計，從而令乘客上落車變得更方便㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>2.5公升V6偈動力突出  &#13;<br> 以一部大型MPV細價定位，竟然配置有一台2.5公升V6引擎，加上4前速自動波組合，就算滿載七名成人，動力仍見綽綽有餘；而歐式底盤設計，重有不俗嘅循迹表現。傳統不過嘅前碟後鼓制動系統，亦能予人有一份可靠安全感。</fontstyle></spanclass></p><p><spanclass><fontstyle>記者試後簡評  &#13;<br> <b> 試後簡評</b> &#13;<br> 賣相成熟趨時並以一台2.5公升V6偈作配搭，車價亦不過係13萬，作為家庭MPV確實超值。&#13;<br> &#13;<br> <b> 缺點：</b> &#13;<br> 車廂陳設只屬一般，而只有單氣袋及沒有ABS配備，略嫌失色一點。&#13;<br> &#13;<br> 起亞Carnival2.5V6規格&#13;<br> 引擎：2497ccV6DOHC&#13;<br> 馬力：175ps/6500rpm&#13;<br> 扭力：22.5kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱&#13;<br> （後）拖曳臂&#13;<br> 制動：（前）透氣碟&#13;<br> （後）鼓式&#13;<br> 輪胎：215/70R15KumhoRadial798&#13;<br> 尺碼：4925×1895×1730mm&#13;<br> 軸距：2910mm&#13;<br> 車重：1903kg&#13;<br> 新車售價：$129,000&#13;<br> 車輛提供：起亞汽車（27609933）</fontstyle></spanclass></p></body></html>