<html><header><meta charset="utf-8"><title>股壇瀏覽器：中移動多數唔派息</title></header><body><h1>股壇瀏覽器：中移動多數唔派息</h1><p>港股噚日下午無情情急升，收10100，升140點。買盤主要集中在長和系及中移動（941），擺明係有芬佬趁港股成交薄弱之際挾淡倉。&#13;<br> 黑客話，港股連續3個月期指結算都係由淡倉主導，搞到散戶冇晒癮，紛紛離場，今次輪都輪到好倉主導，吸引散戶重新入市。市場現時留意中移動會否派中期息，不過都係冇得派居多，因為中移動發債一事到𠵱家都未搞掂，當然會留番多點現金喺身邊。<br> &#13;<br> <spanclass>兆晉傳復牌後大炒 &#13;<br> ｉ師傅話，上周四停牌嘅兆晉國際（491）副主席劉國輝手貨將被沽出，有新股東入駐，兆晉將於本周復牌。由於大股東押股事件告一段落，新幕後人亦會隨之入市維持秩序，據聞復牌後股價有可能大幅挾高，先來一個下馬威，增強散戶上車信心，阿虎即管拭目以待。其實好多有實力嘅莊家，經過細價股股災之後，到𠵱家都冇意思搞搞震，免得抽高股價，放生散戶手上嘅蟹貨。&#13;<br> 生命科技（1180）據聞又話要請芬佬及財經界到山東睇廠，相信又係為咗威海賽洛金藥業引入資金鋪路。據Cookie話，一旦成功引入策略性投資者，生命科技股價隨時會抽上去0.30元水平。&#13;<br> 吉林化工（368）股價噚日插水，跌10%，收0.61元。此股將於下周四公布中期業績，首季已蝕逾億元人民幣，市場估計今次中期會繼續錄得虧損，由於此股於2000年及2001年已錄得虧損，今年若未能扭虧為盈，A股將要進入除牌程序，可能因此有人偷步沽貨。不過，由於佢嘅母公司係中石油（857），若果阿媽肯幫佢重組，吉化相信可以逃過除牌一劫。&#13;<br> 阿虎</spanclass></p></body></html>