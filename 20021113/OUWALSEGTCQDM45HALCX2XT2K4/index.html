<html><header><meta charset="utf-8"><title>由頭靚到腳　紀香有碇企<br>米倉施髮術捧第十個獎</title></header><body><h1>由頭靚到腳　紀香有碇企<br>米倉施髮術捧第十個獎</h1><p>現年二十七歲的日本女星米倉涼子，近兩年成功取代藤原紀香成熟時代女性的地位，幾乎囊括所有與時裝打扮有關的獎項。前日米倉便捧走了她第十個時裝獎項，取代去年的得獎者菊川怜，成為「2002年最佳髮型名人」。<br> &#13;<br> <spanclass>自信增美感 &#13;<br> 米倉自去年年底起，已不斷獲頒「最美指甲女優」、「最佳衣着藝人」、「側面最靚女星」及「穿牛仔褲最有型人士」等獎項。而今次的髮型選舉，是由日本全國的髮型師投票選出，於前日在山形縣舉行的全日髮型師大賽上頒獎。米倉特意以一身黑色裝扮配襯其棕色鬈髮現身。評審員審評米倉的髮型時說：「米倉均勻嘅身材配合充滿自信嘅表情，同佢甚有光彩嘅長髮好配合。」&#13;<br> 米倉則回應說：「其實我一向對自己啲頭髮好有自信，有獎攞當然特別開心。獎項對我嚟講係一種好嘅動力，最好畀我繼續攞落去，因為啲獎會令我更有決心做個靚女人！」&#13;<br> 談到護髮秘訣時，米倉說：「最緊要當然係清潔，每日早晚全身做運動，增加血液循環。留咗咁多年長髮，都係時候剪短佢。」&#13;<br> 此外，米倉與男星宮本武藏合作的大型古裝劇《武藏MUSASHI》，將於明年一月播放，有傳米倉更因拍此劇而獲得擔任年尾「紅白歌唱大賽」評判的機會。</spanclass></p></body></html>