<html><header><meta charset="utf-8"><title>澳門香車唔夠美人揮<br>張燊悅派相Fans互撞鬥搶</title></header><body><h1>澳門香車唔夠美人揮<br>張燊悅派相Fans互撞鬥搶</h1><p>張燊悅與無綫藝員唐寧日前同赴澳門，為車展擔任表演嘉賓，同場舉行攝影比賽，惹來數十名拍友舉機狂影。當二人大派簽名照給現場觀眾時，有拍友為搶相用相機撞人，情況十分混亂。</p><p>張燊悅與唐寧日前同往澳門，為日產車展任表演嘉賓。主辦單位展出六架新車，又安排六位分別穿上露背裝、露臍裝及短裙的女模行catwalk，養眼程度更勝張燊悅和唐寧。<br> &#13;<br> <spanclass>保安護駕離開 &#13;<br> 當日車展在室內商場舉行，吸引約二百多人圍觀。首先出場的唐寧穿上高貴晚裝行catwalk，然後輪到張燊悅演唱，更有香港fans拉隊到澳門為她打氣。&#13;<br> 由於主辦單位同場舉行攝影比賽，現場有不少拍友帶同相機到來。當節目至尾聲時，唐寧和張燊悅大派簽名相給觀眾，豈料觀眾一擁而上，紛紛衝上台，其間有人用相機撞人，令場面一度十分混亂，幸好保安人員立即保護唐寧和張燊悅返回後台。<br> &#13;<br> <spanclass>「周圍都係手」 &#13;<br> 事後張燊悅和唐寧均表示不知道有人以相機撞人，張燊悅說：「頭先啲人係咁衝埋嚟，我周圍都係手，淨係見到有個女仔俾兩個男人迫喺中間，夾住個女仔條頸。」唐寧亦說：「我都見到嗰個女仔俾人迫得好緊要，頭先係有少少亂，但係冇乜嘢呀，啲人熱情啫。」&#13;<br> 記者朱芷瑩澳門直擊</spanclass></spanclass></p></body></html>