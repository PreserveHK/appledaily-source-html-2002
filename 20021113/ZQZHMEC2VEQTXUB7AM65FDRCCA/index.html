<html><header><meta charset="utf-8"><title>新車速報：<br>萬事得Mazda2有型好玩實用3合1</title></header><body><h1>新車速報：<br>萬事得Mazda2有型好玩實用3合1</h1><p>一直期待已久嘅全新萬事得Mazda2車系，剛於上個周末正式抵港，除入門版嘅1.3公升型號外，至受矚目相信會係同級首次引入嘅1.5公升型號。由於新車屬頂級Sport版本，既有HID大燈、又有原廠霧燈同15吋合金胎軨，重有尾定翼裝置；家陣若購買現貨，重多送你半皮半桃木軚環跟桃木門壁裝飾；以十萬多啲嘅價錢，就可以擁有一部咁時尚嘅CityRV，又真係幾吸引噃！&#13;<br>&#13;<br>記者：陳偉林　攝影：陳偉強&#13;<br>ImageGirl：Natalie</p><p><spanclass><fontstyle>時尚迷你RV個性突出  &#13;<br> RV熱潮方興未艾，而用作入替原有Demio嘅萬事得Mazda2，亦秉承有呢股風氣，既講求迷你車嘅小巧實用性，又具備有RV嘅多變特質，自然更為車迷所容易受落；而具備FamilyLook嘅造型設計，匹配時款富辣味嘅尾燈編排，重帶出有多一份新鮮感呢！</fontstyle></spanclass></p><p><spanclass><fontstyle>車廂多變豪華媲美轎車  &#13;<br> 既係新車設計，車廂明顯較上一代Demio更為闊落實用，兩排座椅用上雙色高級絲絨配襯，色調悅目見暖意；尾排既可收摺令容量倍增外，兩排相互組合更會變成一張闊大嘅卧鋪呢！難得鑲以銀白面板嘅中控台上，除備有原廠冷氣外，重有6碟CD連MD嘅高級音響，大有媲美轎車嘅觀感㗎！</fontstyle></spanclass></p><p><b> 記者</b> &#13;<br> 點睇部車性能表現&#13;<br> 呢部Sport版嘅Mazda2，裝有一台1.5公升DOHC偈匹配4前速自動波，可算係同級之冠，明顯有更強性能演繹；而穩紮底盤及懸掛設計，重有唔錯嘅行車穩定性同循迹力㖭！&#13;<br> &#13;<br> <b> 靚女</b> &#13;<br> Natalie點睇部車&#13;<br> 部車一身SpicyOrangeMica顏色好Sharp，好有一份時尚活力感，而車廂鋪排則用上CornBeige雙色配襯，既特別又見暖意，座椅組合靈活空間又闊落，想唔到重有大車嘅寧靜度㗎！&#13;<br> &#13;<br> <spanclass><fontstyle>1.5公升偈同級之冠  &#13;<br> 一般同級車均以1.3公升偈作主打，惟今趟新引入嘅Mazda2，卻以1.5公升引擎作號召，明顯性能要高出一截。新車底盤結構穩紮可靠，匹配大碼15吋胎軨組合，令行車倍見穩定暢順感；再者，重有車架低重心嘅好處，有助轉彎抹角外，重有ABS連EBD裝置，更予人有收放自如嘅制動效果呢！</fontstyle></spanclass></p><p><spanclass><fontstyle>萬事得Mazda21.5  &#13;<br> 引擎：1498cc直4DOHC&#13;<br> 馬力：113ps/6000rpm&#13;<br> 扭力：14.3kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：185/55R15ToyoTranpathR27&#13;<br> 尺碼：3925×1680×1555mm&#13;<br> 軸距：2492mm；車重：1111kg&#13;<br> 平均耗油：16.0km/L&#13;<br> 新車售價：$109,990&#13;<br> 車輛提供：萬事得汽車（24813363）</fontstyle></spanclass></p><p><b> 同級對手比較</b> &#13;<br> <spanclass><fontstyle>本田Jazz  &#13;<br> 引擎：1339cc直4SOHC&#13;<br> 馬力：86ps/5700rpm&#13;<br> 扭力：12.1kgm/2800rpm&#13;<br> 尺碼：3830×1675×1525mm&#13;<br> 軸距：2450mm&#13;<br> 新車售價：$117,800（HeVersion）&#13;<br> 查詢：合群汽車（23802231）&#13;<br> 短評：近期大受車迷追捧嘅City迷你車，既有討好嘅外形，加上有原廠SportKit包裝，以及一台低轉有好表現嘅1.3公升i-DSI偈，口碑不俗。惟性能跟1.5公升版Mazda2相比，卻要寄望明年1.5公升新版嘅出現喇！</fontstyle></spanclass></p><p><spanclass><fontstyle>豐田EchoVerso  &#13;<br> 引擎：1299cc直4DOHC&#13;<br> 馬力：86ps/6000rpm&#13;<br> 扭力：12.6kgm/4400rpm&#13;<br> 尺碼：3860×1690×1715mm&#13;<br> 軸距：2500mm&#13;<br> 新車售價：$109,000（豪華版）&#13;<br> 查詢：皇冠汽車（28661020）&#13;<br> 短評：擺出一副CityRV格局，車廂空間闊落多變，好啱一般小康之家作日常代步之用；惟推出已有一段日子，加上僅得一台1.3公升組合，寄望明年新款ist入替，會有一番新景象。</fontstyle></spanclass></p></body></html>