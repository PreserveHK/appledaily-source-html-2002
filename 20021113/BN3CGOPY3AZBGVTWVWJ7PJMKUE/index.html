<html><header><meta charset="utf-8"><title>績優息高<br>股路縱橫：愛高不妨候低加碼</title></header><body><h1>績優息高<br>股路縱橫：愛高不妨候低加碼</h1><p>大市觀望氣氛濃厚，恒指大部份時間在窄幅內爭持，收市9613，升32點，成交只得40億元，但期指表現強勢，升90點，轉為高水7點。&#13;<br> 藍籌股個別發展，一波調低內地兩隻電訊股評級，但中移動（941）反上升0.15元，收19.35元，中國聯通（762）則平收5.25元，兩者並無受不利因素影響。本地薑電訊盈科（008）更俏升，高收1.23元，升4仙，成交更大增至9700萬股，今次有動力配合，料可衝破1.26元的高位，向初步上升目標1.37元推進。&#13;<br> 電盈有消息，計劃分拆物業組合上市，包括香港和北京的項目，估值逾80億元，分拆有助電盈減債。另外，電盈間接持有15%的新加坡流動電話商第一通亦安排上市，集資33至47億元，由於全數是舊股，由現有4名股東按本身股權比例沽出，電盈攤佔所得估計有5至7億元。&#13;<br> 銀行股以恒生銀行（011）最靚，高收85.5元，高息股始終吸引較多資金流入，滙豐控股（005）亦不俗，有1個位進帳。政府救市措施未公布，地產股繼續在窄幅內上落。大市暫時受制於10日線（9636）同20日線（9647）阻力，但暫時只係二三十點距離，只要重上其上，形勢又可轉危為安。<br> &#13;<br> <spanclass>息率6厘勝過做定期 &#13;<br> 最近呢半個月，有一隻冷門股，由0.9元起步，升到上噚日的1.06元，升幅17.7%，佢就係愛高集團（328）。本欄於7月底時曾作推介，當時股價0.83元，話值得耐性收集，揸到𠵱家，利潤都算可觀。不過，噚日愛高低收1.03元，短期可能會出現調整，若然去番1.0元水平，不妨再加碼，有成6厘息，勝存銀行好多。&#13;<br> 愛高主要產品包括影音、影視、電訊產品同塑膠製品，02年度（3月年結）營業額35億元。本年度業務唔錯，美國市場更有突出表現，公司已預計上半年度營業額有雙位數增長，下半年度更係行業旺季，表現將會更佳。&#13;<br> 03年度，估計集團營業額可上升15%，盈利增長更達20%，至1.18億元，每股盈利23仙，預測PE4.47倍，全年估計派息7仙，周息率6.8厘。揸愛高一年半載，可望財息兼收。&#13;<br> 郭兆誠&#13;<br> </spanclass></p></body></html>