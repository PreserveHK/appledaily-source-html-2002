<html><header><meta charset="utf-8"><title>PanasonicGD88全港首部內置變焦鏡兼玩貼紙相</title></header><body><h1>PanasonicGD88全港首部內置變焦鏡兼玩貼紙相</h1><p>Panasonic視GD88為本年度重頭作，又點會只得65,000色彩芒同16和弦鈴聲咁簡單。內置鏡頭可影相當然是賣點之一，但影相的同時重有得ZoomInZoomOut，而且重可以將相片加框、變黑白，甚至成張變啡色扮懷舊Feel，無論內置或外置鏡頭，怕且家陣無一部影相手機好似GD88玩到咁多花臣。三言兩語未必可以講得明，睇完以下呢個即場試玩示範就知部機有幾好玩！&#13;<br>&#13;<br>記者：招佩珊　攝影：陳穎　ImageGirl：Joey</p><p><spanclass><fontstyle>GD88Profile  &#13;<br> 制式：GSM900/1800/1900三頻&#13;<br> 尺寸：97.5×49×23mm&#13;<br> 重量：103克&#13;<br> 屏幕顯示：132×176Pixels；65,000色&#13;<br> 通話時間：1.6?小時&#13;<br> 備用時間：75?20小時&#13;<br> 功能：WAP1.2.1、GPRS、MMS、16和弦鈴聲、收發電郵、對話錄音、免提對講&#13;<br> 售價：$5,000?6,000&#13;<br> 上市日期：12月&#13;<br> 查詢：信興科技有限公司（23130666）</fontstyle></spanclass></p><p><center> <spanclass><fontstyle>新機多面睇  </fontstyle></spanclass></center> </p><p><br> &#13;<br> <center> <spanclass><fontstyle>3色來電背光燈  </fontstyle></spanclass></center> </p><p><br> &#13;<br> <spanclass><fontstyle>變焦加框加效果玩法多  &#13;<br> 影相手機未算好玩，GD88配備的11萬像素鏡頭更有得ZoomInZoomOut，雖則得一級變焦，但亦可由大頭Zoom到得番對眼，唔使行前行後就位夠方便。GD88亦有如懷舊、黑白及負片等拍攝效果，以及10款預設的外框圖案，加工後張靚相可作Wallpaper之餘，亦可以MMS或電郵Send畀朋友欣賞。相片分經濟(4KB)、普通(7KB)及精細(25KB)3種Size，以普通Size來計有132×176Pixels，晒3R相就未必夠，做貼紙相或SendMMS都夠用。另外，影相時唔記得加效果唔緊要，皆因可後補。</fontstyle></spanclass></p><p><br> &#13;<br> <spanclass><fontstyle>機面裝鏡兼校時間玩自拍  &#13;<br> 影相度位唔使估估吓，機面鏡頭下方有塊鏡仔，見到個樣即對啱位，玩自拍都可以影到個樣夠「四正」。若然要擺個靚Pose而無手拎機，只要Set好部GD88然後啟動「自動計時」功能，10秒後「卡擦」一聲咁就影完相，而時間掣嚮影合照更大派用場。</fontstyle></spanclass></p><p><br> &#13;<br> <spanclass><fontstyle>MMS玩盡靚彩芒  &#13;<br> Wallpaper、圖像功能表、遊戲及MMS均是彩芒機Show靚色的最佳途徑，然而GD88的MMS功能就更有聲有色，有聲有圖有動畫的訊息固然是指定動作，連MMS的背景及文字顏色亦可自行選擇以不同顏色顯示，市面上無乜邊部MMS手機會有呢個功能，GD88不但備有最Top級數的65,000色彩芒，而每項功能亦將個彩芒用到盡。</fontstyle></spanclass></p><p><br> &#13;<br> <center> <spanclass><fontstyle>街頭直擊：年輕人至啱玩  </fontstyle></spanclass></center> </p></body></html>