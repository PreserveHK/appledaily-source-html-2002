<html><header><meta charset="utf-8"><title>一味窩輪：9030莊家有入冇出</title></header><body><h1>一味窩輪：9030莊家有入冇出</h1><p>個市怪怪哋，恒指由升變跌，午市沽壓一度好大，最後幾分鐘有維持秩序隊伍落場，例如和黃（013）最低71.50元，收72.25元，只係唔見50仙。照昨日計劃，喺80仙邊邊買入和黃Call9050。和黃Call中，呢件最值得博。&#13;<br> 滙豐（005）最高88元，收87元，冇升跌。滙豐主角Call9030，收80仙，跌1仙，高低相差4仙，波幅唔大。&#13;<br> 9030數據非常靚，8月到期，溢價5.0%，槓桿率10.9倍。恒指由上月高位計已經調整1232點，滙豐亦已回落10元。馬年來臨前，滙豐有機會升番上9字頭，9030見1字頭。&#13;<br> 9030發行價89.1仙，𠵱家入貨，同第一手接貨者比較，有9折。&#13;<br> 新輪行莊家制，經紀冧把係9字頭。9030昨日只見莊家買入，個個位都掛牌，但沽盤方面，則1個牌都冇，係唔係好現象？<br> &#13;<br> <spanclass>9015溢價高買唔過 &#13;<br> 新輪中，利豐Call9015跌幅最大，唔見21%。半年期，現價1.19元，溢價19.2%，槓桿率8.4倍。咁嘅溢價過高，你買埋我份。</spanclass></p></body></html>