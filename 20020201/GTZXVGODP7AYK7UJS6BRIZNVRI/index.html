<html><header><meta charset="utf-8"><title>　　耀科股東放棄闢謠 - 李八方</title></header><body><h1>　　耀科股東放棄闢謠 - 李八方</h1><p>剛公布話班董事或高級管理層均無俾人拉俾人查的上市公司耀科國際（143），昨日舉行股東會，對公司來說原本是一個以實際行動再進一步闢謠的上佳機會，殊不知公司不但是避見傳媒，耀科大股東兼分別出任公司正、副主席的施爭輝及施懿庭居然未有出席一年一度、唯一與小股東接觸及接受其提問的機會，真係令人費解。&#13;<br> 八方由於想八多啲料，惟有在場呆等，終於半個鐘頭後公司秘書出來說幾句門面說話，公司執行董事余司國亦趁機離開，一個箭步竄上的士，另一名小股東重黑過八方，佢由於未登記，冇得開股東會，最後與公司公關對峙了數分鐘後悻悻然離去。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>