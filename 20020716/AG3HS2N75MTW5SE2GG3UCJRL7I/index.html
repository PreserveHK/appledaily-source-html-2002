<html><header><meta charset="utf-8"><title>星級教室：<br>陳啟泰教你做百萬富翁竅門</title></header><body><h1>星級教室：<br>陳啟泰教你做百萬富翁竅門</h1><p>亞視新一輯嘅《百萬富翁》下星期一推出，為咗等大家更容易有機會贏取呢一百萬獎金，由今日開始一連五日，我陳啟泰都會喺「星級教室」呢個環節，教大家玩呢個遊戲嘅竅門。</p><p>今日，我想同大家講吓面試嘅情況，唔好以為喺面試嗰陣，要答中晒嗰十五條問題先至可以參加遊戲，靜靜哋話畀你哋知，如果你面試時表現生鬼，同埋有幽默感嘅話，分分鐘會加分㗎！因為參賽者生鬼，節目錄影時咪會生動啲囉。今次我準備咗五條面試時出過嘅問題，大家不妨好好參考吓。&#13;<br> （五之一）&#13;<br> 口述：陳啟泰　筆錄：戴彩煥<br> &#13;<br> <spanclass>面試熱門題目 &#13;<br> 1.龍鼓灘位於香港十八區中哪一區？&#13;<br> 2.十字軍東征是為了收復哪個被回教徒佔領的城市？&#13;<br> 3.十二星座中，獅子座和天秤座中間的是甚麼星座？&#13;<br> 4.美國國旗上的每粒星是代表甚麼？&#13;<br> 5.文藝復興三大巨匠是拉斐爾、米高安哲羅與誰人？&#13;<br> <b> 答案</b> &#13;<br> 1：屯門區　2：耶路撒冷　3：處女座　4：美國的每個州　5：達文西</spanclass></p></body></html>