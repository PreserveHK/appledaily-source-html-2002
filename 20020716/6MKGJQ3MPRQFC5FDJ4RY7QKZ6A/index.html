<html><header><meta charset="utf-8"><title>英國紳士新配搭　積架X-Type2.1V6</title></header><body><h1>英國紳士新配搭　積架X-Type2.1V6</h1><p>早前，剛正式面世嘅全新積架X-Type2.1V6型號，經已運抵香港喇！以唔到30萬嘅預售價開賣，有一定號召力之餘，新車用上一台全新2.1公升V6偈，匹配前輪驅動模式，表現柔韌有力之外，起跑加速亦較一般同級2.0公升偈來得更強，加埋積架車一份獨特尊貴嘅車廂鋪排，真可謂魅力沒法擋呢！&#13;<br>&#13;<br>記者：陳偉林　&#13;<br>攝影：陳偉強　&#13;<br>ImageGirl：Suki</p><p>&#13;<br> <spanclass><fontstyle>乘坐舒適設備齊  &#13;<br> 樣靚之餘，車廂陳設亦見豪邁吸引，高級皮椅匹配桃木裝飾，空間闊落又見乘坐貼服舒適；既有齊電窗、電鏡及電天窗外，重有原廠一體式恒溫冷氣連高級音響組合，難得重有免提式電話功能，以及車廂前後共6個安全氣袋連充氣簾幕組合，配備可謂一應俱全㗎！</fontstyle></spanclass></p><p><spanclass><fontstyle>賣相倍添活力感  &#13;<br> 呢部新版積架X-Type2.1V6型號，除引擎跟傳動裝置有變之外，造型亦力求加添有多一份活力感；四盞雙圓車燈，匹配原廠霧燈外，重有四輪時款16吋合金胎軨配搭，倒真係魅力十足。</fontstyle></spanclass></p><p>&#13;<br> <spanclass><fontstyle>V6偈表現出眾有力  &#13;<br> 然而，新車至為矚目會係一台新加入嘅2.1公升V6引擎，低轉時反應柔韌有力之餘，難得重見有寧靜暢順感，較一般2.0公升直4偈，有過之而無不及；全新前輪驅動設計，匹配一套5前速自動波組合，重見有起跑加速嘅凌厲性呢！四輪碟式制動重輔有ABS連EBD裝置，以及一套電子TractionControl，走彎時倍見穩妥可靠。</fontstyle></spanclass></p><p>&#13;<br> <spanclass><fontstyle>同級對手比較  </fontstyle></spanclass></p><p><spanclass><fontstyle>記者試後簡評  &#13;<br> <b> 優點：</b> 全新2.1公升V6偈反應出眾柔韌有力，加上改用前輪驅動，令起跑加速更見剛勁。&#13;<br> <b> 缺點：</b> 車廂以高級真皮配襯桃木裝飾，表現典雅吸引，惟較同級對手，卻稍欠一份活力時尚感。&#13;<br> &#13;<br> <spanclass><fontstyle>積架X-Type2.1V6規格  &#13;<br> 引擎：2099ccV6DOHC&#13;<br> 馬力：156ps/6800rpm&#13;<br> 扭力：20.0kgm/4100rpm&#13;<br> 傳動：5前速自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：205/55R16PirelliP6000Powergy&#13;<br> 尺碼：4672×1789×1392mm&#13;<br> 軸距：2710mm&#13;<br> 車重：1485kg&#13;<br> 0-100公里：10.8秒&#13;<br> 極速：205km/h&#13;<br> 平均耗油：10.0L/100km&#13;<br> 新車售價：$288,000&#13;<br> 車輛提供：積架香港（25200989）</fontstyle></spanclass></fontstyle></spanclass></p></body></html>