<html><header><meta charset="utf-8"><title>教你裝部變相汽車CD機</title></header><body><h1>教你裝部變相汽車CD機</h1><p>家陣啲新車，原裝跟車最低限度都會有部單碟機，可以畀你聽吓CD，有啲中價或以上嘅汽車甚至會有一套10碟CD機㖭，但一啲較為舊款嘅車種就未有呢啲先進設備，車主想話聽吓CD或者MD嘅唯一選擇，就係要換過一套汽車音響喇；但要買套有番咁上下嘅套裝機，最少都要千幾蚊，有啲較新嘅MD同MP3機頭，更加要接近3千蚊先有一套，對一啲駕車只為代步嘅車主嚟講，實在係一項龐大嘅支出。&#13;<br>假如想以低成本，而又能夠解決上述問題，其實都有一個比較簡單嘅辦法；大家只需要去音響器材或電器舖，購買一個如圖一所示嘅卡式帶型外置CD轉換器，然後插入原裝機頭卡式帶位（如圖二），而另一邊耳筒機插頭，就可以接駁到CD、MD或MP3手提播放機，咁你就只需付出約$80，就可以喺座駕上聽到CD啦！&#13;<br>&#13;<br>文、攝：李志強</p></body></html>