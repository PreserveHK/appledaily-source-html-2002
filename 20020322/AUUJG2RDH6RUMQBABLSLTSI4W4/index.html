<html><header><meta charset="utf-8"><title>TVB三大最紅花旦面和心不和<br>佘詩曼、郭羨妮、向海嵐冇偈傾</title></header><body><h1>TVB三大最紅花旦面和心不和<br>佘詩曼、郭羨妮、向海嵐冇偈傾</h1><p>佘詩曼、郭羨妮及向海嵐三位被無綫點名力捧的新晉花旦，昨日為投資二千多萬元的重頭劇《帝女花》試造型。但劇集尚未開拍，已是非不斷，昨日為阿佘裝身的工作人員數目及戲服費用，均力壓其餘兩人，現場所見三人更未有交談。</p><p>佘詩曼（阿佘）、郭羨妮、向海嵐、邵美琪、劉錦玲、馬浚偉及魏駿傑等演員，昨日於電視城為無綫古裝劇《帝女花》試造型，由於該劇投資高達二千萬元以上，故無綫在選角方面亦不敢掉以輕心，特別安排佘詩曼、郭羨妮及向海嵐三位備受力捧的新晉花旦攜手演出。<br> &#13;<br> <spanclass>戲服分等級 &#13;<br> 無綫本透露三位女角的戲分會相當平均，但就昨日現場所見，阿佘在服裝費上已略勝一籌，昨日她所穿着的戲服連頭飾已價值五萬元，足足超出其餘兩人一倍半之多。三位新晉花旦昨日雖同場出現，但卻完全未有交談。&#13;<br> 昨日無綫更出動三位工作人員為阿佘裝身，但身旁的郭羨妮卻連化妝亦要親力親為。為隆重其事，無綫製作部副總監曾勵珍昨日亦有到場監督，並親自為三位女主角打點戲服，曾勵珍不時教阿佘造手影相，更提點向海嵐配合造型應該搽指甲油。而無綫方面將會安排阿佘與馬浚偉合唱主題曲，可見無綫對阿佘之器重。<br> &#13;<br> <spanclass>太興奮失言 &#13;<br> 昨日阿佘未知是否過於興奮，於現場不慎說錯話，笑指《帝女花》感覺有點悶，事後她解釋說：「我意思係話《帝女花》以前俾人嘅感覺比較悶，年輕人唔係咁啱睇，但係我哋今次會以時裝劇嘅手法去拍，監製重話係古裝版《鐵達尼號》。」&#13;<br> 問阿佘備受無綫器重，會否怕招人閒話時，她即尷尬地說：「公司對每個演員都好重視，我只係其中一個，唔知點解會有是非。而且今次咁多女仔一齊拍會好開心。」而另一女主角郭羨妮對於爭寵一事，她說：「首先我覺得唔好咁諗先，好多嘢唔係咁，我哋大家都冇嘢。」<br> &#13;<br> <spanclass>力撐鄧萃雯 &#13;<br> 此外，邵美琪對於前緋聞男友林志豪與好友鄧萃雯手拖手一事，她笑說：「手拖手代表啲咩？我哋係朋友，我冇睇過篇報道，唔識答，雯女都有幫我攞衫去洗，又煮嘢畀我食，同我瞓埋一齊，咁我哋係乜呀？幫忙係唔分男女性別嘅。」&#13;<br> 採訪：王崇穎　攝影：仇志中</spanclass></spanclass></spanclass></p></body></html>