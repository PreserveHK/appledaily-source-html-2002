<html><header><meta charset="utf-8"><title>新車速報：<br>標緻206CC1.6Passion至啱型男索女</title></header><body><h1>新車速報：<br>標緻206CC1.6Passion至啱型男索女</h1><p>向來大受年輕新一派追捧嘅標緻206CC開篷跑車，為要迎合至In潮流，近期新推出咗全新Passion布質座椅配搭，大玩色調配襯之餘，車價更較前便宜多一萬蚊；踏入夏季想做至In新人類嘅你，佢自然會係你嘅最佳座駕選擇啦！	&#13;<br>記者：陳偉林　&#13;<br>攝影：陳偉強　&#13;<br>ImageGirl：Vicki</p><p><spanclass><fontstyle>造型至In性格誘人  &#13;<br> 標緻206CC自推出以來備受各地車迷追捧，今番呢部新版Passion嘅206CC則大玩色調配襯，務求營造有至In嘅性格嘛！加上高聚焦大燈、原廠霧燈及四輪16吋跑車合金軨組合，更教人留有深刻印象呢！</fontstyle></spanclass></p><p><spanclass><fontstyle>Passion多色座椅有個性  &#13;<br> 除車身大玩奪目色調外，車廂更用上多色布椅配搭，予人性格鮮明之餘，原來新車重加入有不少新配搭㗎！諸如自動感光大燈、緊急煞車自動死火燈閃動、中控台頂置多功能顯示屏，列出平均耗油及時計等資料外，本身至為矚目當然會係一按式自動摺叠硬頂配搭，就算係嬌俏嘅可人兒，都可以操作自若㗎！</fontstyle></spanclass></p><p><spanclass><fontstyle>歐式車架結構穩紮  &#13;<br> 呢部新版206CCPassion，用上一台1.6公升直4DOHC偈，匹配一套4前速自動波，除操控順暢外，附加Sport模式選擇，重可以有多一分小跑車嘅勁度㖭！而一套歐式懸掛設計，加上四輪高效能碟式制動，亦畀到你有可靠及安全感㖭！</fontstyle></spanclass></p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：趨時吸引兼大玩時尚色調配搭，予人有深刻印象。&#13;<br> 車廂：全新多重色調布質座椅配搭，獨特又見貼服。&#13;<br> 設備：全自動摺叠硬頂組合，同級開篷跑車中見突出。&#13;<br> 操控：一台1.6公升直4偈配4前速自動波，加上歐式懸掛配搭，走彎循迹性高。&#13;<br> &#13;<br> <b> 缺點</b> &#13;<br> 1.大玩色調配襯，布質座椅變平實。&#13;<br> 2.後排空間較狹迫，尤其關上硬頂更甚。</fontstyle></spanclass></p><p><spanclass><fontstyle>標緻206CC1.6Passion規格  &#13;<br> 引擎：1587cc直4DOHC&#13;<br> 馬力：110ps/5750rpm&#13;<br> 扭力：15.2kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱&#13;<br> （後）扭力連桿&#13;<br> 制動：（前）透氣碟&#13;<br> （後）碟式（ABS）&#13;<br> 輪胎：205/45ZR16PirelliP6000&#13;<br> 尺碼：3835×1673×1373mm&#13;<br> 軸距：2442mm&#13;<br> 車重：1177kg&#13;<br> 新車售價：$173,000（標準版）&#13;<br> 車輛提供：靈獅汽車（28663000）</fontstyle></spanclass></p></body></html>