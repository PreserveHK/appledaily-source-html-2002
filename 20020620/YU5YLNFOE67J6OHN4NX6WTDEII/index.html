<html><header><meta charset="utf-8"><title>當年投考講波佬碰壁<br>何靜江豆沙喉累事</title></header><body><h1>當年投考講波佬碰壁<br>何靜江豆沙喉累事</h1><p>何靜江說，入行擔任講波佬，多少與「老鑑」有點關係，他說：「我們幾兄弟自細就好喜歡足球，細細個已經常去球場睇波。記得大約七四年，當時我做緊生意，碰巧港台招聘講波，自己又有興趣，便去應考一試，可惜因為豆沙喉未獲取錄。」&#13;<br> 「過了不久足總主辦一項賽事是上演兩場比賽，當時港台只得『老鑑』同林尚義兩個，需要搵人幫手做替工，咁啱我就在現場，叫我臨時頂替，而港台高層聽過我現場講波後，覺得講得幾有神髓，我就是這樣開始差不多三十年的講波生涯。」何靜江說。<br> &#13;<br> <spanclass>響亮聲線乃父遺傳 &#13;<br> 何老鑑及老靜兩兄弟講波多年給球迷印象最深，除敢於批評及現場感十足外，肯定是兩人響亮的聲線，「老靜」笑言，可能與遺傳有關，他說：「父親以前在戲班裏做戲，可能我哋幾兄弟遺傳了他的聲線，而我大哥何柏江則是做粵劇。」</spanclass></p></body></html>