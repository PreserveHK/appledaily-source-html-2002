<html><header><meta charset="utf-8"><title>新車速報：<br>平治SL500很帥喔！</title></header><body><h1>新車速報：<br>平治SL500很帥喔！</h1><p>自去年10月，平治代理率先響濠江預展全新SL500開篷跑車後，右軚版新車最近終於抵港；全新SL500無論造型、車廂陳設同性能，均較上一代有過之而無不及。想一睹呢部平治旗艦級新車嘅風采的話，就不妨一齊嚟睇睇喇！&#13;<br>&#13;<br>記者：陳偉林&#13;<br>攝影：陳偉強&#13;<br>ImageGirl：王穎</p><p><spanclass><fontstyle>SuperCar貴氣盎然  &#13;<br> 繼早前平治CLK轎跑車，正式登陸香港後，右軚版全新SL500開篷跑車，亦經已運抵香港喇！新車流暢而圓渾嘅線條，要較上一代更具吸引性同魅力，一對雙圓聚焦Xenon頭燈倍見引人入勝；而兩旁魚鰓式透氣柵隔，加上四輪18吋AMG跑車合金軨組合，一份SuperCar嘅貴氣，可謂油然而生㖭！</fontstyle></spanclass></p><p><spanclass><fontstyle>陳設講究見豪邁  &#13;<br> 賣相吸引外，講究嘅車廂鋪排，加埋四周高級嘅桃木修飾，予人貴氣中見個性。當中一雙高級真皮跑車桶椅，重附有全方位電控同記憶裝置㗎！然而，新車至吸引嘅地方，莫如只需16秒開合嘅電動硬摺頂，以及更見安全感嘅防滾架上落操作。重有會係車內原廠左右恒溫冷氣及高級音響配搭㗎！</fontstyle></spanclass></p><p><spanclass><fontstyle>5.0公升V8偈強悍有力  &#13;<br> 再者，全新SL500一台5.0公升V8DOHC偈，匹配5前速半自動波箱，有驚人起跑及加速勁度外，本身一套電子ABC主動懸掛裝置帶出嘅高循迹性，以及高吸震同反應力，亦予人有如履平地嘅觀感㖭！其次，全新SBC制動系統嘅Brake-by-wire電子系統，取代傳統液壓式操作，反應更敏銳直接之餘，要響高速下駕馭呢部開篷跑車，重給人有收放自如嘅可靠感呢！</fontstyle></spanclass></p><p><spanclass><fontstyle>記者試後簡評  &#13;<br> 優點：新車造型時尚中見豪邁，性能表現超卓又見易於駕馭，完全演繹出豪華SuperCar貴氣一面。&#13;<br> 缺點：剛勁嘅開篷跑車設計，僅得兩個座席編排；而尾廂空間有過半預留作放置硬摺頂之用，載物容量一般。</fontstyle></spanclass></p><p><spanclass><fontstyle>平治SL500規格  &#13;<br> 引擎：4966ccV8DOHC&#13;<br> 馬力：306ps/5600rpm&#13;<br> 扭力：46.9kgm/2700-4250rpm&#13;<br> 傳動：5前速半自動波，後輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）255/40ZR18MichelinPilotSport（後）285/35ZR18MichelinPilotSport&#13;<br> 尺碼：4535×1815×1298mm&#13;<br> 軸距：2560mm；車重：1845kg&#13;<br> 0-100公里：6.3秒；極速：250km/h（有限制）&#13;<br> 新車售價：	$1,355,000&#13;<br> 車輛提供：	仁孚行（28957288）</fontstyle></spanclass></p></body></html>