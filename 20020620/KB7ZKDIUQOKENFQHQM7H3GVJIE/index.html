<html><header><meta charset="utf-8"><title>一味窩輪：9097細注博反彈</title></header><body><h1>一味窩輪：9097細注博反彈</h1><p>恒指散178點，Call輪雞毛鴨血，Put輪大領風騷。最低嗰陣，恒指見10612，收10673，似乎4月份低位10610有支持，𠵱家已經唔適宜睇得太淡。10600若然失守，下一關係2月低位10393。&#13;<br> 和黃（013）係近期跌勢比較急嘅大藍籌，昨收60.75元，再跌1.75元。4月低位64.25元同2月底位63元，先後失守。昨日最低60.25元，睇嚟6字齊頭關口，發揮心理支持作用。9RSI得番14.5，重低過911時嘅16.3，由於超賣，有機會技術性反彈。&#13;<br> 和黃Call輪，唔使問，呢排勁跌，有啲1個月內縮剩1成，溢價好高，當然槓桿率亦好大。揀呢類Call輪博反彈，回報可以好厲害，但萬一睇錯正股，因為溢價高，亦會散得好恐怖。最實際嘅，係搵啲溢價低嘅，萬一睇錯正股，衰起上嚟都有渣拿，最佳博反彈對象係9097，細細注好嘞。<br> &#13;<br> <spanclass>恒指若再跌　買9045 &#13;<br> 恒指Call輪9045收10.3仙，散21%。恒指Put輪9049，收18.6仙，升21%。留意萬一恒指10600守唔住，再跌一二百點嘅話，要博就博隻9045，買入價大約係8.5至9仙。&#13;<br> 章　盛</spanclass></p></body></html>