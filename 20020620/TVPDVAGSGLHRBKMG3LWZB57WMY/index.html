<html><header><meta charset="utf-8"><title>鮮甜清爽蘋果菜</title></header><body><h1>鮮甜清爽蘋果菜</h1><p>日一蘋果，醫生遠離我。」蘋果四季都幾乎食到，品種更遍及世界各地，有五顏六色品種任揀。以下就等小記同大家逐一介紹，唔同嘅蘋果重可以煮出不同嘅中西菜式，令菜式增添一份鮮甜及清爽，有興趣亦可以跟住做。亦以這些健康蘋果菜式恭賀蘋果日報七歲生日快樂，繼續與讀者健康地成長。	&#13;<br>記者及示範：陳冰麗&#13;<br>攝影：陳穎</p><p><spanclass><fontstyle>蘋果汁豬扒  &#13;<br> 將攪碎嘅蘋果拌以茄汁、檸檬汁做成一個酸甜蘋果醬汁，用作蘸任何肉類都咁惹味，配以呢個蘋果醬汁，更有助減低食肉嘅肥膩感。&#13;<br> &#13;<br> <b> 材料：</b> &#13;<br> 王林蘋果1/2個&#13;<br> 姬娜蘋果1/2個&#13;<br> 豬扒2-4件&#13;<br> 檸檬汁適量&#13;<br> 茄汁&#13;<br> 麵粉少許&#13;<br> 蛋1隻&#13;<br> &#13;<br> <b> 調味料：</b> &#13;<br> 鹽1/2茶匙&#13;<br> 糖1/4茶匙&#13;<br> 紹酒少許&#13;<br> 生粉1/2茶匙&#13;<br> &#13;<br> <b> 做法：</b> &#13;<br> 1﹒豬扒洗淨，以刀背略拍，再加入調味料醃約20分鐘。&#13;<br> 2﹒雞蛋拂勻，豬扒先蘸上適量蛋汁，再蘸上適量麵粉，放入油內炸至金黃熟透，取出瀝乾油。&#13;<br> 3﹒蘋果㓟去皮，去芯後放攪拌機內攪成茸，倒入鑊內與檸檬汁及茄汁拌勻煮成醬汁，拌以豬扒同食。&#13;<br> &#13;<br> <b> 小貼士：</b> &#13;<br> 1﹒揀蘋果以色澤光亮、聞落帶香味、果實堅挺、有果柄嘅為佳，食落必爽脆。&#13;<br> 2﹒蘋果以爽脆最好食，放耐咗會帶粉，入口軟綿兼且會較乾身及無乜味。&#13;<br> 3﹒㓟咗皮嘅蘋果好快會變鐵銹色，如非即刻食可將其浸喺淡鹽水內，以保存營養無咁易流失。</fontstyle></spanclass></p><p><spanclass><fontstyle>蘋果焗魚柳  &#13;<br> 以蘋果片夾雜魚柳及火腿扒同食，感覺好清新。蘋果汁嘅酸甜更有助辟除魚柳嘅腥味，而火腿扒嘅鹹香味又能點綴魚柳嘅淡口味，令鮮味更突出，三者互相配合。&#13;<br> &#13;<br> <b> 材料：</b> &#13;<br> 急凍龍脷魚柳2條&#13;<br> 陸奧蘋果1個&#13;<br> 火腿扒1/2件&#13;<br> 洋葱1/4個&#13;<br> &#13;<br> <b> 調味料：</b> &#13;<br> 鹽1/2茶匙&#13;<br> 糖1/4茶匙&#13;<br> 黑椒粉少許&#13;<br> &#13;<br> <b> 做法：</b> &#13;<br> 1﹒將魚柳洗淨，切件，喺魚肉上斜切一刀，但切勿將魚肉切斷，加調味料略醃。&#13;<br> 2﹒蘋果洗淨後去芯，一半切片，另一半連同洋葱攪碎；火腿扒切薄片。&#13;<br> 3﹒取一件魚柳，夾入蘋果片及火腿扒各一件。&#13;<br> 4﹒預熱焗爐，以180度焗約5-10分鐘即可。將蘋果茸及洋葱煮滾，加少許鹽調味，淋上魚面同食。</fontstyle></spanclass></p><p><spanclass><fontstyle>蘋果酸辣湯  &#13;<br> 炎炎夏日食少少辣有利食慾，呢款加入咗蘋果及辣椒一齊煮成嘅酸辣湯，好啱家陣飲用，湯酸辣之餘又帶清香味，再配以五顏六色雜豆，賣相亦相當吸引，必能誘發食慾。&#13;<br> &#13;<br> <b> 材料：</b> &#13;<br> 青蘋果、華盛頓蘋果各1個&#13;<br> 豬肉或雞肉6両&#13;<br> 辣椒粒1隻&#13;<br> 雜豆3湯匙&#13;<br> 豆腐1件&#13;<br> &#13;<br> <b> </b> 調味料：&#13;<br> 鹽1/2茶匙&#13;<br> 糖1/4茶匙&#13;<br> 胡椒粉、麻油各適量&#13;<br> 豆瓣醬1湯匙&#13;<br> &#13;<br> <b> 做法：</b> &#13;<br> 1﹒青、紅蘋果分別洗凈，然後切粒備用。豆腐洗淨，切丁。&#13;<br> 2﹒豬肉或雞肉洗淨，切粒，加適鹽、糖、胡椒粉、油少許略醃。&#13;<br> 3﹒煲滾適量水，先加入豬肉粒或雞肉粒、蘋果粒及辣椒粒煲約10分鐘，然後加入豆腐、雜豆再煲至滾，加入調味料，最後以生粉水打芡即可以趁熱飲用。</fontstyle></spanclass></p></body></html>