<html><header><meta charset="utf-8"><title>一味窩輪：9045有權升1倍</title></header><body><h1>一味窩輪：9045有權升1倍</h1><p>港股今鋪唔跟美股散，恒指低見10583後回升，收10754，升81點。新地（013）升4%、滙豐Call輪9030升7仙，跑贏滙豐（005）好多、利豐（494）彈升4.3%，都係良好指標，指住個市上番去。&#13;<br> 好多人睇圖話恒指要見今年2月10400低位，其實未到呢個位，已經開始入市，呢啲行動叫做偷步。&#13;<br> 個市既然可以睇番好啲，就要諗吓隻恒指Call輪9045。恒指昨升0.8%，9045有成23倍槓桿率，收10.6仙，升幅只係3%，未升得夠。隻輪溢價1.6%，槓桿率22.5倍，抵買。一個唔覺意，6月底基金做WindowDressing，恒指彈升5%，隻輪就係升1倍。&#13;<br> 9045下月底至夠鐘，到下月底恒指比較𠵱家高5%，隻輪亦都係有權升1倍。&#13;<br> 和黃（013）冇郁，但隻槓桿率勁爆嘅Call輪9050，就升31%，收3.4仙，有16球轉手。和黃殘，Call輪行先唔出奇。<br> &#13;<br> <spanclass>9110細注博佢癲癲哋 &#13;<br> 博呢類仙輪發癲，可以諗隻9110，收6.2仙，冇升，溢價13.6%，槓桿率98倍，條件正過9050。正路揀和黃輪，則揀昨日所講嗰件9097。&#13;<br> 章　盛</spanclass></p></body></html>