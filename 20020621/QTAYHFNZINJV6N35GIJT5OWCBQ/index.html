<html><header><meta charset="utf-8"><title>海外試車：本報記者法國實地測試<br>標緻206SW2.0實用好玩</title></header><body><h1>海外試車：本報記者法國實地測試<br>標緻206SW2.0實用好玩</h1><p>由98年下半年至今年3月，法國標緻206車系全球共賣出250萬部新車，成績驕人。有見及此，廠方繼三門、五門掀背及206CC開篷小跑車後，最近更落實推出一款近乎SportWagon嘅206SW五門版旅行車，既實用又見有活力感。而廠方早前更廣邀世界各地傳媒，遠赴法國Lauragais作實地測試，究竟新車有何過人之處呢？大家不如一齊嚟先睹為快啦。&#13;<br>&#13;<br>特約記者、攝影：張以中&#13;<br>協力：《Men'sMachines》雜誌周國寧</p><p><spanclass><fontstyle>賣相討好見活力  &#13;<br> 新車造型跟原有206車系相近，惟增長咗190mm嘅車體上，既加有車頂標準行李架，同埋全新直立式尾燈組合，令呢部個子小巧嘅206SW，活現出一份RVFeel呢！</fontstyle></spanclass></p><p><spanclass><fontstyle>2.0公升偈配手波好玩  &#13;<br> 新款206SW共分有四台電油引擎配搭，惟最有機會引入香港嘅，會係1.4公升、1.6公升同2.0公升型號。惟於當地作測試時，我哋僅分配到配用5前速手波嘅2.0公升頂級版；雖然新車尺碼給伸延多190mm，惟前後軸距相若，加上由於懸掛系統給全面強化改良，轉彎時嘅操控性明顯更見穩紮及循迹性高，兼有一份柔韌有力嘅吸震效果。而前後四輪高效能碟式制動，亦見收放自如；惟未有機會響較高負載下測試，未知走彎時嘅循迹力能否保持呢？</fontstyle></spanclass></p><p><spanclass><fontstyle>尾廂實用設備齊  &#13;<br> 車廂鋪排亦跟原來車款近似，惟額外增大嘅車尾廂，令後排乘客倍見有闊落空間感之餘，實用嘅尾廂組合，遇有需要時重可以將尾排個別獨立收摺，令容量倍增㗎！由於暫時只係Pre-production嘅關係，所以全數206SW均屬硬頂設計，聽聞遲吓會有天窗組合㖭！除四門電窗、門邊電鏡及中央門鎖外，重有原廠高級CD音響及恒溫冷氣，頂級版重配備有導航儀㗎！</fontstyle></spanclass></p><p><spanclass><fontstyle>標緻206SW2.0規格  &#13;<br> 引擎：1997cc直4DOHC&#13;<br> 馬力：138ps/6000rpm&#13;<br> 扭力：19.4kgm/4100rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：205/45ZR16GoodyearEagleF1&#13;<br> 尺碼：4028×1673×1460mm&#13;<br> 軸距：2442mm&#13;<br> 車重：1117kg&#13;<br> 0-100公里：9.9秒&#13;<br> 極速：208km/h&#13;<br> 平均耗油：7.9L/100km&#13;<br> 新車售價：約港幣14萬起&#13;<br> 查詢：靈獅汽車（28663000）</fontstyle></spanclass></p></body></html>