<html><header><meta charset="utf-8"><title>新車速報：<br>新版紳寶9-3房跑車形象突出</title></header><body><h1>新車速報：<br>新版紳寶9-3房跑車形象突出</h1><p>最近，紳寶汽車推出咗新一代9-3車系，新車不但擁有一個流線型嘅車體外，全新嘅車廂布局及出色性能表現，亦係新車賣點所在，據聞新車快者可望於10月抵港。有興趣嘅朋友，就唔好錯過今日嘅介紹喇。&#13;<br>&#13;<br>記者：鄭達基</p><p><spanclass><fontstyle>設備齊全使用方便  &#13;<br> 車廂鋪排方面，除空間寬敞闊落，一雙前排仿桶形座椅亦見承托力甚豐，乘坐倍見貼服舒適；而設備配搭又見齊全，除有中央門鎖及車門電窗等設備外，中控台上更備有原廠音響及恒溫冷氣，兼且鋪排得簡潔有序，用落甚為方便。另一方面，車上更備有多項安全設備，如安全氣袋及三點式安全帶外，前排座椅更附有紳寶獨有嘅SAHR設計，可大大減低乘客於意外發生時受傷嘅機會。</fontstyle></spanclass></p><p><spanclass><fontstyle>引擎配搭選擇多  &#13;<br> 然而，廠方為迎合不同用家嘅需要，故特別提供有三台分別係1.8及2.0公升嘅Turbo引擎供用家選擇；當中頂級版一台2.0公升Turbo引擎，馬力輸出高達210匹，加上一套5前速自動波箱，因而令新車可有更出色嘅性能表現。</fontstyle></spanclass></p><p><spanclass><fontstyle>房跑車造型注目度高  &#13;<br> 為塑造出房跑車嘅形象，故此廠方喺設計新版9-3時，特別為其設計出一個類似Coupe跑車嘅流線型車體設計，加上一套四輪大口徑胎軨作配搭，一派房跑車形象完全表露無遺；另外，新車嘅風阻系數更只有Cd0.28咋！</fontstyle></spanclass></p><p><spanclass><fontstyle>紳寶9-32.0T規格  &#13;<br> 引擎：1988cc直4DOHCTurbo&#13;<br> 馬力：210ps/5500rpm&#13;<br> 扭力：30.6kgm/2500rpm&#13;<br> 傳動：5前速自動波&#13;<br> 懸掛：（前）麥花臣支柱（後）四連桿&#13;<br> 制動：（前）透氣碟（後）碟式（ABS）&#13;<br> 尺碼：4635×1524×1466mm&#13;<br> 軸距：2675mm&#13;<br> 車重：1440-1490kg&#13;<br> 0-100公里：9.0秒&#13;<br> 極速：230km/h&#13;<br> 平均耗油：9.5L/100km&#13;<br> 估計售價：約港幣33萬起</fontstyle></spanclass></p></body></html>