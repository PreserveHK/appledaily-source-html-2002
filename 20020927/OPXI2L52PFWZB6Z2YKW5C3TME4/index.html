<html><header><meta charset="utf-8"><title>　　劉千石泰北送文具結情緣 - 李八方</title></header><body><h1>　　劉千石泰北送文具結情緣 - 李八方</h1><p>勞工界嘅立法會議員劉千石除咗關心工人嘅權益，重好關心泰國北部華人小孩子嘅情況，愛心爆棚嘅阿石幾個月前第三度去清萊嘅泰北山區，探訪嗰度嘅華文學校嘅師生。佢話𠵱家泰北重有九萬華人，佢哋重係難民身份，細路仔要讀華文，就要天濛光或者太陽落山後，喺設備簡陋嘅華文學校學習自己嘅文字同語言，聽到八方好心酸。&#13;<br> 阿石同泰北嘅情緣原自九五年首次參加「送炭到泰北」，佢將文具同教材送畀當地華人小孩，當時重有演藝界嘅張艾嘉等一班朋友。阿石更識咗位女攝影師，叫鄧志堅，佢用女性嘅溫柔同鏡頭捕捉咗泰北小朋友嘅童真，下星期三開始喺文化中心舉行攝影展。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>