<html><header><meta charset="utf-8"><title>　　葉劉淑儀權大如女希特拉 - 李八方</title></header><body><h1>　　葉劉淑儀權大如女希特拉 - 李八方</h1><p>噚日鄭家富同幾位學者去嶺南大學參加大學生論壇，討論《基本法》二十三條及公安法。富仔講到自己第一次體會到示威嘅威力，原來係讀慈幼中二時，當年啲師兄為咗抗議校方唔畀留長頭髮而靜坐，雖然最終成功爭取多一吋，但「煽動」靜坐嘅外籍老師就不獲續約。&#13;<br> 論壇上啲學生都好踴躍發言，其中一位嶺大學生措辭十分尖銳，直指諮詢文件賦予保安局局長葉劉淑儀太大權，令佢成個「女希特拉」咁。&#13;<br> （圖）葉劉淑儀：希特拉萬歲！　設計對白&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>