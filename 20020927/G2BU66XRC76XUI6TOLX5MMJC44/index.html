<html><header><meta charset="utf-8"><title>一味窩輪：和黃Call輪揀兩件</title></header><body><h1>一味窩輪：和黃Call輪揀兩件</h1><p>政府聲氣唔想地產市再衰落去，加埋美股又升，港股連跌6日後，卒之有反彈，主角地產股份，隻隻生猛。先兩日低位起計，信置（083）回升10.9%，新地（016）回升10.7%，恒地（012）回升9.5%。&#13;<br> 恒指收9270，升145點，守住9000大關，唔使低見去年911後低位8894咁醜怪。外圍如果冇乜壞嘢，前日9014可能經已見底，至少暫時見底。既然見底，搵啲落後藍籌瞄吓，大概冇壞。1年前，和黃（013）最低時都有50.25元，𠵱家至係47.30元，博佢有機會跟番個市。&#13;<br> 和黃昨升1元，Call輪9430、9464同9428，升幅17%至19%，呢3件窩輪高溢價、高槓桿率、小成交，唔係好博得過，正路要揀9516同9518，兩隻昨日只升得7%，追落去冇咁大風險。9516現價37仙，9518收36仙，都係明年2至3月夠鐘，溢價13%以下，槓桿率得13倍，交投亦相差無幾，揀邊件都一樣。<br> &#13;<br> <spanclass>中移動Call輪細注炒 &#13;<br> 中移動（941）升番45仙，較早前17.60元應證明見底，現價18.25元，有機會見19元嗰頭。搵啲Call輪小炒無妨。中移動Call輪隻隻都係高溢價，揀啲稍低而交投又旺嘅比較實際，9526同9532最適合，兩隻溢價都係20%以下。&#13;<br> 章　盛</spanclass></p></body></html>