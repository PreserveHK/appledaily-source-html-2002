<html><header><meta charset="utf-8"><title>　　伏明霞駕到阿松失蹤一夜 - 李八方</title></header><body><h1>　　伏明霞駕到阿松失蹤一夜 - 李八方</h1><p>全港狗仔隊又唔得閒，因為，伏明霞前晚十一點左右到咗香港。佢嚟做乜呢？當然冇人知，不過肯定會見阿松哥。所以，各大傳媒都好想影到佢兩人公開戀情之後第一張合照。&#13;<br> 有老友話，伏小姐住在朋友家中，你哋唔使去酒店搵。咁惟有跟住阿松啦，於是記者晨早六點幾去到壽山村道財政司司長官邸，七點五十分見佢個司機如常開架FS車嚟接佢。不過，等咗一粒鐘都唔見阿松，個司機就空車開走。&#13;<br> 阿松前晚去咗邊呢？八方真係好想知，但老友點都唔講，（各位讀者有料幫幫忙打個電話嚟），只係話上次伏小姐住喺香格里拉，而架FS車泊在酒店門口，幾乎被人發現。&#13;<br> 另外，阿松取消本月訪美行程，原因亦不明。官方只係話「香港的事務繁忙」。究竟有乜事咁忙呢？私事定公事呢？&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>