<html><header><meta charset="utf-8"><title>新車速報：<br>新版富士LegacyLancasterVCD多用途旅行車</title></header><body><h1>新車速報：<br>新版富士LegacyLancasterVCD多用途旅行車</h1><p>以日本車身分響北美市場贏得高銷量嘅富士LegacyLancaster型號，最近代理秘密引入全新Facelifted版抵港；不僅外形變得更成熟富魅力外，車廂鋪排同引擎配搭，更分別有新包裝同新改良，令人置身其中倍感愜意舒適之餘，性能重較前出眾得多。加上車價依舊，要令人覺得呢部新版多用途SUV，倍見有多一分誘人魅力㗎！&#13;<br>記者、攝影：陳偉林</p><p><spanclass><fontstyle>細意改良見分量  &#13;<br> 呢部新版LegacyLancaster型號，除本身有較高離地距（200mm），以應SUV嘅全天候需要外，車身Two-tone色調配襯，亦見瞄頭十足。再者，全新鬼面罩、頭燈、頭泵把連整流器，重有新款裙腳，以及造就有更佳前後車重比嘅輕鋁合金頭冚組合，看來佢又豈止Facelifted咁簡單呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> &#13;<br> <spanclass><fontstyle>座椅多變倍見豪邁  &#13;<br> 除咗外觀，原來車廂亦有好大變動，前後排座椅用上絲絨同麖皮配搭，可有更佳妥貼感外，亦見承托力充裕；改換上灰黑色調桃木裝飾，令車廂烘托有多一分High-tech同跑意外，筆者至欣賞會係可收摺放平，而又唔使拆除頭枕及尾排椅背設計，令尾廂可隨即有近倍增嘅容量外，前後排放平椅背成卧鋪，加埋雙天窗組合，可謂相得益彰㖭！設備方面，除電窗、電鏡、中央門鎖外，重有原廠恒溫冷氣同高級音響組合，加埋雙安全氣袋，配備可算一應俱全。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>改良引擎有更佳演繹  &#13;<br> 然而，筆者對改用上輕鋁合金頭冚，令車重比有更佳演繹外，一台新改良嘅2.5公升水平對向四汽缸DOHC引擎，表現亦較前有所增強，令起步加速倍見勁度之餘，廠方新加入一套電子VDC循迹牽引裝置，加埋原車一套恒式四驅系統，令呢部多用途SUV更見有全天候嘅駕馭能力呢！再者，後懸掛裝置重附有自動車高調控，可因應載物量而改變車高，就算遇事煞車仍能保持平穩嘅制動表現㗎！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>記者試後簡評  &#13;<br> <b> 優點：</b> &#13;<br> 車身Two-tone色調時尚有個性外，全新車頭鋪排更見吸引，好有一分SUV獨特美；而全新絲絨座椅鋪排突出之餘，新改良引擎輸出倍覺踏實好用。&#13;<br> &#13;<br> <b> 缺點：</b> &#13;<br> 造型離不開五門掀背旅行車包裝，車廂陳設亦稍欠一分貴氣；另保持原有4前速自動波，略見過於一般。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>規格：富士LegacyLancasterVDC2.5  &#13;<br> 引擎：2457cc水平對向四汽缸DOHC&#13;<br> 馬力：170ps/6000rpm&#13;<br> 扭力：24.3kgm/2800rpm&#13;<br> 傳動：4前速自動波，恒式四驅&#13;<br> 懸掛：	（前）柱式獨立&#13;<br> 	（後）多連桿&#13;<br> 制動：	（前）透氣碟&#13;<br> 	（後）碟式（ABS）&#13;<br> 輪胎：	215/60R16&#13;<br> YokohamaGeolanderG040&#13;<br> 尺碼：4720×1745×1550mm&#13;<br> 軸距：2650mm&#13;<br> 車重：1490kg&#13;<br> 平均耗油：11.8km/L&#13;<br> 新車售價：$258,888&#13;<br> 車輛提供：意美汽車（23968380）</fontstyle></spanclass></p></body></html>