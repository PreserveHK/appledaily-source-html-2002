<html><header><meta charset="utf-8"><title>掃平貨：<br>名廠冷氣機開倉包送貨包安裝</title></header><body><h1>掃平貨：<br>名廠冷氣機開倉包送貨包安裝</h1><p>經濟唔好，去到邊都見到減價開倉，睇都睇到悶。不過小記今次介紹呢個倉就相當吸引，清倉貨品主要係冷氣機，唔單止價錢平，而且更包埋送貨同鋁架標準安裝（離島區除外）。貨品款式全部係2002年新款機，絕對唔係倉底貨，同場更有多款抽濕機加入開倉行列，最啱對抗濕熱天氣。貨品全部係行貨，唔怕冇保養。&#13;<br>記者：張穎倫&#13;<br>部分攝影：陳偉強&#13;<br>ImageGirl：Kiji</p><p><spanclass><fontstyle>至抵買美的保養特長  &#13;<br> 做冷氣出晒名嘅國產品牌美的，價錢夠平不特止，而且質素更拍得住各大日本牌子，攞到一級能源效益標籤之餘，更有埋香港安全認證中心頒發嘅安全標誌，絕對冇將貨就價。而且美的今年率先推出全港最長嘅39個月保養，比其他牌子1-3年保養更抵用。&#13;<br> 型號：美的AW-07&#13;<br> 尺寸：W450×H346×D540mm&#13;<br> 製冷量：7000BTU&#13;<br> 匹數：3/4匹&#13;<br> 能源效益標籤：1級&#13;<br> 貨量：60部&#13;<br> 街價：$2,580&#13;<br> 開倉價：$1,505</fontstyle></spanclass></p><p><spanclass><fontstyle>樂信35分貝夠靜  &#13;<br> 同樂聲牌一齊都係松下製造嘅樂信，發展技術一向都與樂聲並架齊驅，好似特別耐用、防銹嘅藍鑽散熱器，以及35分貝超靜操作，樂信嘅冷氣機都一樣有齊，而且更率先採用COP高能源效益作為標準，效能更好。除咗3/4匹機外，重有50部1匹機以$2,445平價出售，適合不同用家。&#13;<br> 型號：樂信RC-C71Y&#13;<br> 尺寸：W450×H346×D580mm&#13;<br> 製冷量：7000BTU&#13;<br> 匹數：3/4匹&#13;<br> 能源效益標籤：1級&#13;<br> 貨量：100部&#13;<br> 街價：$2,858&#13;<br> 開倉價：$2,030</fontstyle></spanclass></p><p><spanclass><fontstyle>開利啱窗口細家庭  &#13;<br> 如果你屋企安裝冷氣機嘅地方唔係太大的話，呢部開利可以幫你慳番唔少位，事關佢嘅高度只得327mm，比一般3/4匹機細，啱晒窗口細嘅家庭。而且呢部機採用嘅靜電同活性炭過濾網，能有效吸收空氣中嘅微粒同污濁空氣，令室內空氣更乾淨。&#13;<br> 型號：開利51T7&#13;<br> 尺寸：W470×H327×D435mm&#13;<br> 製冷量：7000BTU&#13;<br> 匹數：3/4匹&#13;<br> 能源效益標籤：1級&#13;<br> 貨量：30部&#13;<br> 街價：$2,980&#13;<br> 開倉價：$2,010</fontstyle></spanclass></p><p><spanclass><fontstyle>樂聲4方位送風  &#13;<br> 若然要喺200平方尺嘅客廳裝冷氣的話，3/4匹機當然唔夠用，換部2匹18000BTU大馬力嘅機就啱啱好。呢部機夠凍之餘，亦有藍鑽冷凝器，而且更有4方位送風系統，包保送風角度夠晒闊，全廳冷氣夠晒平均。&#13;<br> 型號：樂聲CW-C180EA&#13;<br> 尺寸：W660×H428×D700mm&#13;<br> 製冷量：18000BTU&#13;<br> 匹數：2匹&#13;<br> 能源效益標籤：2級&#13;<br> 貨量：40部&#13;<br> 街價：$5,480&#13;<br> 開倉價：$4,300</fontstyle></spanclass></p><p><spanclass><fontstyle>優質之選：東芝出名耐用  &#13;<br> 呢部東芝窗口機唔單止有全港最靜嘅35分貝，更備有機前、機後共兩塊嘅藍色保護塗層，耐用程度加強2倍。而佢嘅過濾網亦含有氧化鈦，令過濾網喺陽光照射後循環再用，延長壽命達5年之久，𠵱家買機更送阿寶、翠兒擺設一個，最啱精打細算嘅朋友。&#13;<br> 型號：東芝RAC-07U-HX&#13;<br> 尺寸：W470×H345×D590mm&#13;<br> 製冷量：7000BTU&#13;<br> 匹數：3/4匹&#13;<br> 能源效益標籤：1級&#13;<br> 貨量：40部&#13;<br> 街價：$2,800&#13;<br> 開倉價：$2,215</fontstyle></spanclass></p><p><spanclass><fontstyle>抽濕機  &#13;<br> 除咗冷氣機抵買外，抽濕機亦係掃貨目標，價錢抵重包埋送貨（離島區除外）。自己攞貨走的話更可另減$50，更加抵玩。另外，更會加送掛襪架一個，方便抽乾鞋襪，不過數量有限，送完即止。</fontstyle></spanclass></p><p><spanclass><fontstyle>新款推介：東芝勁減$1,000  &#13;<br> 最新出品嘅靚仔抽濕機，除咗打明日本製造外，更採用三面出風設計，可同時向上、下不同方向吹風，又配以特窄機身，夠晒慳位。呢部機重有埋抗菌空氣淨化過濾網，有效減少污濁空氣，保障小朋友健康。&#13;<br> 型號：東芝RAD-210STC2&#13;<br> 除濕量：20公升?日&#13;<br> 貨量：30部&#13;<br> 街價：$3,680&#13;<br> 開倉價：$2,685</fontstyle></spanclass></p><p><spanclass><fontstyle>日立送外置盛水器  &#13;<br> 茶几式機頂設計，方便用家擺放茶杯或小擺設，一物兩用，再加上採用活動輪腳設計，就算冬天唔用都易於收納，夠晒方便。再加上呢部機送埋外置盛水器，可增加6.8公升盛水量，開足一日都唔使換水。&#13;<br> 型號：日立RD1820E&#13;<br> 除濕量：16.2公升?日&#13;<br> 貨量：20部&#13;<br> 街價：$3,678&#13;<br> 開倉價：$2,800</fontstyle></spanclass></p><p><spanclass><fontstyle>三洋全天候多功能  &#13;<br> 一部機有齊抽濕、冷風、暖風同風扇四項功能，一年四季都啱用。而且唔少朋友用過都讚佢效能唔錯，冷風夠晒凍，每日抽濕量更達20公升，堪稱周身刀張張利。再加上日本製造，品質亦有保證。&#13;<br> 型號：三洋SAD128H&#13;<br> 除濕量：20公升?日&#13;<br> 貨量：30部&#13;<br> 街價：$3,980&#13;<br> 開倉價：$2,660</fontstyle></spanclass></p><p><b> 開倉資料</b> &#13;<br> 電器消費者購物中心&#13;<br> 電話：25762368&#13;<br> 地址：旺角亞皆老街16號旺角商業大廈7樓703室&#13;<br> 開倉日期：即日起至4月30日&#13;<br> 時間：&#13;<br> 星期一至五9:00am-7:00pm&#13;<br> 星期六9:00am-6:00pm&#13;<br> 星期日及公眾假期休息</p></body></html>