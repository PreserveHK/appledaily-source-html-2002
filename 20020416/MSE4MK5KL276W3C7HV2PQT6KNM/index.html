<html><header><meta charset="utf-8"><title>一味窩輪：中石化輪冇乜得揀</title></header><body><h1>一味窩輪：中石化輪冇乜得揀</h1><p>上禮拜五晚紐約油價急跌，但3大石油股昨日並冇回落，其中中石化（386）升得最多，收1.39元，有3%進帳，理由係油價下跌，有利石化類生意。&#13;<br> 中石化個勢重有得去，不過要炒中石化Call輪冇乜得點揀，得隻9062。9062收34.5仙，升7.8%，明年1月到期，溢價負6.5%，槓桿率4倍。&#13;<br> 負溢價係因為正股派8分人民幣末期息，相等於股價5.4%。計埋除息因素，9062都重係負溢價1.1%，照計冇理由咁快實際負溢價。&#13;<br> 9062冇乜成交，昨日得1.3球易手，可能因為買賣唔易，啲炒家冇乜耐性做買賣。&#13;<br> 中石化其他Call輪9098同9227，一係冇成交，一係實際溢價高多啲，值博率比唔上9062。&#13;<br> 中旅（308）先幾日派成績表後散落嚟，昨收1.60元，升番4仙。<br> &#13;<br> <spanclass>中旅公司輪諗得過 &#13;<br> 中旅公司輪763只升半仙，收44仙。明年中到期，溢價3.8%，槓桿率3.6倍，有得諗。有隻消費籃子輪9256，成分有中旅，但啲數據唔得，冇得諗。&#13;<br> 章　盛</spanclass></p></body></html>