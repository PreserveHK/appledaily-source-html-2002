<html><header><meta charset="utf-8"><title>　　江素惠要做「江主席」 - 李八方</title></header><body><h1>　　江素惠要做「江主席」 - 李八方</h1><p>詩姐同江素惠都好有個性，不過相比之下，已經離開政府工作嘅江小姐，個性就可愛得多。好似噚日江小姐檔「香江文化交流中心」開幕，請到眾多名人出席，包括詩姐、黃至剛、徐四民、雲大棉、何志平同多國領事等，連遠在台灣嘅連戰、宋楚瑜同馬英九三人都送來花牌祝賀。&#13;<br> 八方問江小姐為何不見陳水扁總統花牌，點知江小姐快人快語，直言自己冇送帖子畀陳水扁，因為今次只會送帖畀好朋友。江小姐講說話百無禁忌，又講笑講到江澤民身上，話自己五年後想做「江主席」，因為希望到時事業發展，當上集團主席，而「江主席」這名稱冇特殊規範，只要姓江、有潛質嘅人都做得。&#13;<br> ﹙圖﹚兩位獨立女性，江素惠一襲奪目粉紅釘珠套裙，同一身深色套裝的詩姐相映成趣。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>