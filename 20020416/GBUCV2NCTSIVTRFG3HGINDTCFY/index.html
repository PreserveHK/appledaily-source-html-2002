<html><header><meta charset="utf-8"><title>　　張耀榮成功「復辟」 - 李八方</title></header><body><h1>　　張耀榮成功「復辟」 - 李八方</h1><p>「演唱會之父」張耀榮經過幾年周旋，終於奪回由他一手創立的上市公司耀榮明泰的控制權。噚日佢以股東身分召開股東特別大會，八方都有去八吓。張氏要求提高董事人數上限，以及委任包括他本人在內的二十一名人士進入董事局，均獲通過，現管理層雖然沒有親身出席，不過有派代表來投票，但敵不過張耀榮的支持者。其實，雙方的爭鬥可謂到最後一刻仍未停，因為現管理層昨晨發出通告，宣布委任三十四名人士進入董事局，但張耀榮指該項委任根本無效，因為受到董事人數不超過二十人的限制。&#13;<br> 雖然張耀榮今次成功「復辟」，但佢表明無意再做公司主席，只希望公司盡快重組及復牌。搞咗咁耐，佢錢都使咗唔少，但佢話近排的梁詠琪及梅艷芳演唱會都有錢賺，算係佢嘅救星咁話。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>