<html><header><meta charset="utf-8"><title>今日媽咪有禮</title></header><body><h1>今日媽咪有禮</h1><p>今日係母親節，作為子女的你，有無諗過向母親表達心意？嫌開口難為情，可以藉着一些小禮物傳達心意；唔知送乜的話，大可陪佢飲茶兼行街。經濟唔好？送支康乃馨或親自下廚整幾味亦花費無幾。總之這一天，只要拿出心思、誠意，阿媽一定會開心！&#13;<br>&#13;<br>記者：區佩嫦　&#13;<br>攝影：陳穎、陳偉強</p><p><spanclass><fontstyle>兆欽&#13;<br> 芝伶  &#13;<br> 媽咪好錫我哋，成日帶我哋去街，媽咪，ILoveYou！&#13;<br> 心水禮物：康乃馨</fontstyle></spanclass></p><p><spanclass><fontstyle>錫晒您水晶擺設  &#13;<br> 今日不妨借呢個水晶擺設，向媽咪講出心底話。菱形的水晶擺設上印有大大小小的心形圖案，不過最正係中間那句「錫晒您」，見到都覺得「冧」，媽咪睇到重唔錫到你燶！&#13;<br> 尺寸：9cm高　&#13;<br> 售價：$250（抒堂）</fontstyle></spanclass></p><p><spanclass><fontstyle>金屬相架表愛意  &#13;<br> 若想公開表揚對媽咪的愛，呢個相架就最啱啦！全個相架用金屬製成，灰灰銀銀的顏色，配上火紅的玫瑰同"ILoveMom"及"#1Mom"，再放上媽咪的3R靚女相，媽咪收到真係甜到入心。&#13;<br> 尺寸：16.5cm×12cm　&#13;<br> 售價：每個$499（Prince&amp;Princess）</fontstyle></spanclass></p><p><spanclass><fontstyle>濃情孝愛手表  &#13;<br> SWATCH特別為母親節推出名為「花不完的濃情孝愛」手表，表面及表帶以耀眼的金色為主，襯有花朵圖案，夠晒別致，最啱送畀愛花又追得上潮流的媽咪。此外手表更送上同樣印有花朵圖案的橙金色絲巾，重有教你打絲巾的小冊子，有手表又有絲巾，夠晒實惠。&#13;<br> 售價：$450（SWATCH）</fontstyle></spanclass></p><p><spanclass><fontstyle>手形戒指架  &#13;<br> 若然你的母親大人是貪靚鬼一名，耳環戒指一籮籮的話，呢個戒指架實幫到佢。戒指架用不銹鋼鐵線屈成雙手形狀，外形夠晒特別，可以將戒指套在「手指」上，方便存放之餘，又可以一次過Show晒啲戒指！&#13;<br> 尺寸：15cm高、5.5cm直徑&#13;<br> 售價：$80（TowngasAvenue）</fontstyle></spanclass></p><p><spanclass><fontstyle>揼骨好幫手  &#13;<br> 呢部OMRON電子脈動按摩器，用低頻電療法通過人體傳送低頻電流，使肌肉伸縮，消除頸梗背痛的感覺，亦可改善血液循環，有咗佢，媽咪晚晚都舒舒服服啦！&#13;<br> 型號：OMRONHV-F126&#13;<br> 售價：$550（各大百貨公司）</fontstyle></spanclass></p><p><spanclass><fontstyle>Ada&#13;<br> 單親、待業4個月  &#13;<br> Daddy走咗之後，媽咪要打成三份工養我同細佬，即使患上骨刺都要為口奔馳，令到我好感動。媽咪！我會好好做人，唔會俾人睇死！&#13;<br> 心水禮物：按摩器</fontstyle></spanclass></p><p><spanclass><fontstyle>Tommy&#13;<br> 男同性戀者  &#13;<br> 多謝媽咪一直支持我的性取向，你對我嘅愛，我一世都還唔清。多謝你定期捐款畀香港彩虹，我真係好感動，好多謝你！&#13;<br> 心水禮物：我無錢買禮物，不過今晚會同你食飯！</fontstyle></spanclass></p><p><spanclass><fontstyle>楊千女華&#13;<br> 藝人  &#13;<br> 每逢過時過節，我都要做Show，唔可以一家人食飯，今年終於有個少少嘅空檔同你慶祝母親節，喺度祝你母親節快樂、身體健康、萬事如意、心想事成……（下刪十幾句新年恭賀說話）。&#13;<br> 心水禮物：我已經預備咗送隻手表畀你，希望你鍾意！</fontstyle></spanclass></p><p><spanclass><fontstyle>Amy&#13;<br> 生命天使、自殺超過十次  &#13;<br> 一直以嚟媽咪都好似生命天使咁喺我身旁守護，雖然我倆的脾氣都非常火爆，但你都成日容忍我、支持我！我以後會珍惜自己嘅生命，努力克服食安眠藥的壞習慣，唔會再自殺，總之我真係好愛你！&#13;<br> 心水禮物：我會請你食飯，相信你會好開心！</fontstyle></spanclass></p><p><spanclass><fontstyle>Zoe&#13;<br> 反叛少女、現懷孕  &#13;<br> 佗住BB先識得珍惜母愛。媽咪，以前我咁反叛，嫌你囉囌又嫌你煩！𠵱家我知道你煩我都係想我好，想同你講聲對唔住，我好愛你㗎！&#13;<br> 心水禮物：今日我會同你影相，再送個相架畀你，等你日日見到我！</fontstyle></spanclass></p><p><b> 店舖資料：</b> &#13;<br> OMRON&#13;<br> 查詢電話：27962522&#13;<br> 抒堂&#13;<br> 太古城中心一期401號舖Log-on&#13;<br> 查詢電話：25270027&#13;<br> SWATCH（23763902）&#13;<br> 尖沙嘴廣東道30號地下GC舖&#13;<br> ThePalace,Prince&amp;Princess（28360887）&#13;<br> 銅鑼灣謝斐道509號銀座地庫商場40號舖&#13;<br> TowngasAvenue（23672707）&#13;<br> 尖沙嘴新世界中心地下L030室</p></body></html>