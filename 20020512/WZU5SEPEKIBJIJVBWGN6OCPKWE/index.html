<html><header><meta charset="utf-8"><title>　　破產王出書教人兼自救 - 李八方</title></header><body><h1>　　破產王出書教人兼自救 - 李八方</h1><p>人生起落真係好難講，最緊要係永不放棄，而且要食腦。好似二十三歲嘅王致生，佢自組公司搞商場直銷，去年尾被周刊捧為年賺二百萬嘅創業奇才，但係好快就蝕到趴喺度，欠債一百二十萬兼要執笠，重搞到破產。不過王致生好快又度到條還債橋，啱啱出咗本勵志兼教人逆境求存嘅新書，幾日就賣咗成二千本。&#13;<br> 佢本書係咪好好睇、好有商業智慧呢？八方唔敢亂講。佢噚日話畀八方知，有二十幾個讀者致電支持佢，所以佢食住個勢，唔單止準備再加印四千本新書，重話要寄埋畀特首董建華，同埋所有局長級高官睇，希望佢哋可以欣賞本書，幫佢推介下。&#13;<br> ﹙圖﹚破產的王致生出書教人逆境求存。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>