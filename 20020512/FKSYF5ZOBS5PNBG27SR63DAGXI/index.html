<html><header><meta charset="utf-8"><title>花絮</title></header><body><h1>花絮</h1><p><spanclass>兩代理大行後勤夠賣力 &#13;<br> 房協曉峯灣畔開售，代理為搶奪佣金，自然積極，而代理行後勤都好賣力，好似美聯物業就不斷透過傳呼機，向記者發布最新銷情，重請自己促成交易嘅買家一齊影相，然後可將相片派予傳媒，等自己公司個名可以見報；中原就因為要兼顧兩新盤，搞到要漏夜寫稿。睇嚟兩行老闆都要慰勞吓啲後勤員工。<br> &#13;<br> <spanclass>記者追訪買家慘遭推跌 &#13;<br> 房協馬鞍山曉峯灣畔一口氣推出逾千單位發售，惹起市場注目，所以各傳媒都前來採訪，其間二號籌買家黃生及黃太，在大批傳媒追訪下，黃生慘被推跌於地，好彩佢就冇受傷，唔係在場採訪記者都會好遺憾。<br> &#13;<br> <spanclass>發展商派傳單引向隅者 &#13;<br> 由於曉峯灣畔揀樓後會釋放大量客源，所以吸引其他發展商到場派單張，長實發展的長沙灣泓景臺、華懋發展的馬鞍山迎濤灣，甚至遠至筲箕灣嘅星灣峰，發展商泛海都有派人在曉峯灣畔售樓處門外派單張。<br> &#13;<br> <spanclass>恒隆董事稱賣樓好新鮮 &#13;<br> 恒隆地產執行董事吳士元新上任不久，因為他之前是在佐丹奴工作，故早前記者會時曾說賣樓如賣衫一樣、最緊要平。吳氏昨日見到記者，再補充一句話：賣樓好有新鮮感。</spanclass></spanclass></spanclass></spanclass></p></body></html>