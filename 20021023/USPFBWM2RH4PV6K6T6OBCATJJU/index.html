<html><header><meta charset="utf-8"><title>Bauhaus開倉排到出Lift口</title></header><body><h1>Bauhaus開倉排到出Lift口</h1><p>要講Bauhaus開倉首天盛況，先從地下的貨Lift開始，記者等了數分鐘，即兩架貨Lift上落的時間，才成功上到9樓開倉層，甫入門已聽到多位負責人用大聲公維持秩序，現場貨叠貨、人釘人，反應勁熱烈，大部份顧客都選購滿一籮衣服鞋物。雖說Bauhaus主攻型人服，但在場的顧客除卻in人以外，還有媽咪級及爸爸們，至特別係連遊客都踩場，睇睇佢哋執到乜嘢寶？&#13;<br>&#13;<br>記者：楊一凡　攝影：陳盛臣</p><p><b> 英國遊客：「收到傳單特來閒逛。」</b> &#13;<br> Hattie(左)：「收到傳單故此來閒逛，我買了一件黑色樽領粗冷毛衣，約一百元。&#13;<br> Katharine(右)：「這裏款式多，尺碼齊，我選了啡絨褲，因為質料很好。」</p><p><b> 型仔阿恒：「千五減到二百五！」</b> &#13;<br> 買咗件Replay夾棉風褸，銀色閃令令，夠暖身又幾厚身，着上身顯得我無咁瘦，原價要千五，現在平到二百五。</p><p>Bauhaus開倉最後掃貨機會重有本周五至下周一共四天，想趁平執筍貨必須要把握這次時機，因為Bauhaus對上一次開倉大約在兩年前，咁對落一次將會在何時？記者都答你唔到。</p><p><b> Bauhaus開倉特賣場（27538802）</b> &#13;<br> 日期：開倉至10月21日及10月25至28日&#13;<br> 時間：上午10時至晚上7時&#13;<br> 地址：觀塘開源道79號鱷魚恤大廈9樓全層（觀塘地鐵站B3出口）</p></body></html>