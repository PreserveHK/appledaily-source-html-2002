<html><header><meta charset="utf-8"><title>消費BestBuy：板仔店老闆<br>衛衣開倉必掃Champion/Hanes</title></header><body><h1>消費BestBuy：板仔店老闆<br>衛衣開倉必掃Champion/Hanes</h1><p>開倉往往有一個問題，就是面對大量堆積如山的貨品不知從何入手？怎樣才能揀到筍貨？今次美國品牌衞衣同風褸開倉，就由板仔衫專門店老闆兼潮流人亞Jim預先幫你揀番幾件必掃之選，等你可以一去到就重點出擊。&#13;<br>&#13;<br>記者：黃婉冰　攝影：楊錦文</p><p><spanclass><fontstyle>「最緊要摸上手質地夠舒服」  &#13;<br> Jim：「我覺得揀衞衣最緊要摸上手質地夠舒服，款式方面，今年較為興大學oldschoollook，沉色亦是主打之一，好似深綠同啡色都較hit。」亞Jim在尖沙嘴開舖已四年，間舖主要賣日本最有名的名牌衞衣、板仔衫褲，經常要去日本入貨，加上自己亦鍾情於買衫，講到揀衫當然難不倒他。&#13;<br> &#13;<br> <spanclass><fontstyle>揀衞衣小貼士：「小心混棉成身癢」  &#13;<br> 他說：「現時大部份衞衣都是混棉，洗完好少會起毛粒，但有些皮膚較易敏感的人，混棉可能會令皮膚痕癢，選擇時要小心。在清洗衞衣時將衫反轉，可以盡量避免印在衫上的圖案龜裂，同時衞衣不應放入乾衣機，否則衫身會縮水。」以下是他精選的幾款心水衞衣，讀者不妨參考一下。</fontstyle></spanclass></fontstyle></spanclass></p><p><spanclass><fontstyle>必掃今年興球衣款  &#13;<br> <b> Champion復刻球衣</b> &#13;<br> 原價$325開倉價$160&#13;<br> 亞Jim評語：今年興球衣款，加上大大個數目字，款式玩晒復刻，衫領label都係舊款字體同logo，質地唔會太厚，適合香港天氣。</fontstyle></spanclass></p><p><spanclass><fontstyle>1.撞色大行其道  &#13;<br> <b> Champion牛角袖衞衣</b> &#13;<br> 原價$359開倉價$210&#13;<br> 亞Jim評語：今年撞色同球類logo依然大行其道，這件以深藍色牛角袖撞粉藍色衫身，顏色配搭幾好，混棉加抓毛，質地OK，唔會走樣。</fontstyle></spanclass></p><p><spanclass><fontstyle>2.玩變色唔單調  &#13;<br> <b> Champion漸變logo圓領衞衣</b> &#13;<br> 原價$299開倉價$150&#13;<br> 亞Jim評語：心口印有棒球衫大數字，同樣是球衫款式，數字玩漸變顏色，唔會太過於單調，衫領位車V字車線，一樣係用番最原始舊款設計。</fontstyle></spanclass></p><p><spanclass><fontstyle>3.最煞食胸前圖案  &#13;<br> <b> Hanes舊款logo抓毛衞衣</b> &#13;<br> 原價$289開倉價$170&#13;<br> 亞Jim評語：全件最靚係個花，用番以前T恤用開個舊款logo做graphic，紅襯綠顏色較為鮮豔，啱晒女仔。</fontstyle></spanclass></p><p><spanclass><fontstyle>4.唔花巧易襯衫  &#13;<br> <b> Hanes凹凸圖案有帽衞衣</b> &#13;<br> 原價$319開倉價$190&#13;<br> 亞Jim評語：Hanes衞衣質料同Champion差唔多，款式同圖案夠basic，唔會太多花巧，較易襯衫，圖案玩effect，有凹凸感，比較特別。</fontstyle></spanclass></p><p><spanclass><fontstyle>5.最襟興美國味濃  &#13;<br> <b> Hanes拉鏈款</b> &#13;<br> 原價$339開倉價$200&#13;<br> 亞Jim評語：呢件好簡單，成件只得一個好經典美國式嘅logo，有好濃厚美國style，款式簡簡單單，同埋拉鏈款式都好襟興。</fontstyle></spanclass></p><p><spanclass><fontstyle>記者推介  &#13;<br> 今次開倉除了以上兩大衞衣品牌外，另外重有同樣係美國大牌子的運動服好似RussellAthletic、Adidas、Kappa，但記者各挑選了一款作介紹，讀者即管睇睇啱唔啱心水。</fontstyle></spanclass></p><p>店名：潮流易賣區&#13;<br> 電話：26270883&#13;<br> 地址：紅磡民樂街富高工業中心B座3樓28室&#13;<br> 開倉日期：今明兩天&#13;<br> 時間：中午12時至晚上7時半&#13;<br> 尺碼：齊碼</p></body></html>