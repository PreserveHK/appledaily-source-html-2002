<html><header><meta charset="utf-8"><title>家具廣場平實富品味</title></header><body><h1>家具廣場平實富品味</h1><p>鍾意款式較實際的家具，呢間以本地設計的家具廣場就最啱啦！家具廣場佔地2萬平方米，分三層，有齊家具、家品、布藝、水晶飾品等近百個品牌，配套十分完善。</p><p><spanclass><fontstyle>的骰木櫈連茶几  &#13;<br> 一上到四樓，我就被呢套木櫈連茶几吸引住，聽售貨員姚小姐話，呢套家具乃國內名牌，屬品質最好的AAA貨。佢張櫈附有一張矮矮的腳踏櫈，晾起雙腳睇報紙就最舒服，櫈以實木同馬來西亞的藤製成，配搭都算特別。</fontstyle></spanclass></p><p><spanclass><fontstyle>梳化床實淨取勝  &#13;<br> 行到落三樓，所見的家具大部份都熟口熟面，好似土瓜灣的家具，不過摸上手質料就較靚，好似呢張梳化床，只要拉高背部位置，便可變成一張梳化，不過我覺得好似張床咁嘅擺法係最型仔嘅。</fontstyle></spanclass></p><p>港客陸先生：「呢度啲家具款式唔錯，雖然價錢同香港差唔多，不過質素好過香港，加埋運費，價錢尚算合理。」&#13;<br> &#13;<br> <b> 注意事項</b> &#13;<br> 1）場內部分貨品不設訂做，不妨多問幾句。&#13;<br> 2）運費以貨品的重量計算，每公斤大約?3至?4，購買後廣場職員可代安排託運。&#13;<br> 3）送貨時間不定，由一個星期至半個月不等。</p><p><b> 好百年國際家居廣場</b> &#13;<br> 地址：深圳市洪湖路1號&#13;<br> 電話：（86）75525607720&#13;<br> 營業時間：9:00am-9:30pm（星期一至五）&#13;<br> 　　　　　9:00am-10:00pm（星期六）</p></body></html>