<html><header><meta charset="utf-8"><title>借音樂會圓港姐夢<br>千嬅肥知客摘冠狂笑</title></header><body><h1>借音樂會圓港姐夢<br>千嬅肥知客摘冠狂笑</h1><p>楊千嬅前晚演出商台的音樂會時，整晚只唱得九首歌，其餘時間進行搞笑版香港小姐競選，以圓千嬅的港姐夢。只見千嬅發胖不少，臉頰、手臂及腰肢都相當渾圓，她則自嘲穿上旗袍似酒樓知客，獲選「樂人谷小姐」後更不斷狂笑。</p><p>楊千嬅前晚於大學會堂在一班商台DJ的協助下，一圓當選港姐的童年夢想。DJ森美與Vani任大會司儀，阮小儀及Mini則陪千嬅一同參選，三人還被森美形容為「珍禽異獸」。<br> &#13;<br> <spanclass>粗魯大叫 &#13;<br> 只見千嬅發胖不少，臉頰變圓，腰部及手臂也十分粗壯，行為亦粗魯，千嬅回答問題時大叫：「問乜嘢呀？」森美即作弄她說：「梗係唔係問你唱K攬住人啲嘢啦！」實行影射千嬅被踢爆與舊愛鄭中基唱K一事，千嬅隨即氣憤說：「你再講就打你，我屋企開武館㗎。」&#13;<br> 而DJ小儀亦慘被森美取笑有一雙麒麟臂，又以「山東豹」來形容她。結果小儀得「最完美體態獎」，Mini得「國際親善小姐大獎」，主角千嬅則當選「樂人谷小姐」，她聞悉當選後，便假扮前港姐林良蕙的經典獲獎興奮動作，以手掩頭不斷狂笑，搞笑非常。<br> &#13;<br> <spanclass>只係水腫 &#13;<br> 問千嬅何以發胖，她說：「唔係肥，係水腫咋，我唔夠瞓呀。」提到選港姐的童年夢想，千嬅說：「大個發現自己同參選嘅要求相距太遠，咪冇去選囉。我着件旗袍好似酒樓知客咁，件衫喺老廟（廟街）買㗎，唔多啱身。」&#13;<br> 提到年尾頒獎禮，千嬅說：「我由前年喺叱咤頒獎禮得女歌手金獎俾人話係黑馬，到今年變成大熱，都好開心。」<br> &#13;<br> <spanclass>否認攞獎 &#13;<br> 有傳千嬅為無綫拍音樂特輯而成為「最受歡迎女歌星」獎大熱，而千嬅前晚演出《樂人谷音樂會》後，又將為林海峰拉闊音樂會任嘉賓，問她可擔心被指以演出換獎項，千嬅說：「成日都俾人講㗎啦，我舊年都冇獎攞啦，不過如果今年都冇獎攞先係君真。」&#13;<br> 採訪：駱華齡&#13;<br> 攝影：仇志德</spanclass></spanclass></spanclass></p></body></html>