<html><header><meta charset="utf-8"><title>德國顧客滿意調查豐田大勝</title></header><body><h1>德國顧客滿意調查豐田大勝</h1><p>總部設響美國嘅著名市場調查研究公司J.D.PowerandAssociates，最近喺德國進行咗佢哋史上第一次歐洲顧客滿意程度調查，結果發現豐田係大贏家，響8個項目中取得7個榜首位置。呢項調查喺德國訪問咗一萬五千名用家，車齡2至3年，並按汽車嘅使用經驗、代理商水準、以及用車成本嚟計算滿意度。調查涉及32個品牌，車款多達132種，所得出嘅結果如右表：</p><p>城市小車：豐田Yaris（即港版Echo）&#13;<br> 家庭房車：豐田Corolla&#13;<br> 中型房車：凌志IS200&#13;<br> 行政/豪華房車：日產Maxima（即港版Cefiro）&#13;<br> 跑車：豐田Celica&#13;<br> SUV：豐田Rav4&#13;<br> MPV：豐田Picnic&#13;<br> &#13;<br> 睇完結果之後，大家係咪覺得好驚訝，係唔係好似美國嘅同類調查報告結果呢？對歐洲廠家嚟講，呢個調查結果實在令人汗顏，而且德國係歐洲最大汽車市場，最具代表性；而呢個調查結果亦同時不但令人驚咗日本車，而且重會驚咗豐田㖭。&#13;<br> 究竟歐洲車各廠嘅排名去咗邊呢？下回再同大家講講。&#13;<br> &#13;<br> 文：陳自齊</p></body></html>