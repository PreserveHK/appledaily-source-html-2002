<html><header><meta charset="utf-8"><title>消費BestBuy：<br>限量版手表3折直擊樋口掃貨實錄</title></header><body><h1>消費BestBuy：<br>限量版手表3折直擊樋口掃貨實錄</h1><p>正所謂物以罕為貴，任何貨品只要印有一個「限量發售」的嘜頭，頓時升價百倍；如同幾咁名貴的手表，如果通街人人都手戴一隻，點睇都唔夠矜貴。聽日開始，銅鑼灣有一間上樓表行，將旗下獨家引入的各路時款手表，全部以低至3折發售，部份款式重係全球限量版，隻隻都刻晒靚冧巴保證限量發售，擔保唔怕同人撞到正，趁住聖誕將至，買定來送禮就啱晒啦！&#13;<br>&#13;<br>記者：尹珊珊&#13;<br>攝影：伍慶泉、黃子偉</p><p><spanclass><fontstyle>Aska揀表最緊要搶眼  &#13;<br> 來自日本的美少女樋口明日嘉(Aska)，雖然唔係天生儲表狂，但講到買表就意見多多：「揀表最緊要個款夠靚，要望埋去夠搶眼，同埋配合番自己身份，好似男裝表一定要感覺夠Man，價錢唔係太貴的話，唔會太講究有咩功能。」講到尾，原來全世界的女性都係一樣，買表都係以合眼緣為準，𠵱家就睇吓Aska會揀邊類型的手表送畀自己、男朋友同好朋友先！</fontstyle></spanclass></p><p><spanclass><fontstyle>送畀自己YuppiesTokyo女裝仿古石表  &#13;<br> 原價：$1,550　開倉價：$780&#13;<br> 如果大表面設計係男裝界代表，咁呢款長身酒桶形表面可算是女裝界的典範。呢隻全球限量30隻的YuppiesTokyo女裝石表，仿古設計，小巧的表面高貴典雅，一表兩帶，可以按自己喜好自由配搭，方便襯衫，而表身更鑲嵌有30粒捷克晶石。&#13;<br> Aska：「本身打扮都比較女性化，揀表送禮會偏向Lady一點的款式，呢隻仿古表雖然唔係真石，但係無損貴氣，就算去Party時佩戴亦唔失禮。」</fontstyle></spanclass></p><p><spanclass><fontstyle>送畀女友Mercury貝殼激凸面表  &#13;<br> 原價：$1,800　開倉價：$780&#13;<br> 全球限售100隻的Mercury貝殼面手表，表面以幻彩色的貝殼製成，配以捷克石砌成的數字，外形搶眼煞食，再加上表面蓋有激凸放大鏡，遠一遠都望得見，擺明款式行頭，功能其次，自問型男索女又點會錯過！&#13;<br> Aska：「我會揀呢隻表畀我個日本朋友仔Mari，一來佢平時戴開細表面的表，呢隻會好唔同，而且我鍾意佢顏色夠Sharp，個款又得意，襯番一身型女打扮就最適合。」</fontstyle></spanclass></p><p><spanclass><fontstyle>送畀男友全鋼表夠Man  &#13;<br> 原價：$3,200　開倉價：$880&#13;<br> 男裝表從來都以穩陣行頭，呢隻YuppiesTokyo全鋼表設有特大表面，食正今期潮流，又托得起男性的粗手腕。至於內涵方面，此表有三個計時小表盤、具防水及夜光功能，兼夾鋼水斤両十足，拎上手已感覺很有份量。此外，值得一提是此表全球限量僅30隻，頭15隻為銀色表面，其餘15隻為黑色表面，購買時不妨自選一個心水編號。&#13;<br> Aska：「始終覺得男仔戴大表面最好睇，畀人有男人味的感覺，其實自己都想買隻BoySize的手表，但係自己手腕幼，唔係咁好睇，都係買畀男友算了。」</fontstyle></spanclass></p><p><spanclass><fontstyle>YuppiesTokyo小檔案  &#13;<br> 日本手表品牌YuppiesTokyo只不過得短短四年貨仔，已發展出一套獨特風格，專攻年輕人市場，款式一味以young行頭，就算連表帶都唔放過，除了一般皮帶以外，重將其他物料如毛毛表帶、牛仔布帶等發揚光大，開宗明義屬典型後生仔女的飾物表。&#13;<br> 另一特點係每隻表款的產量一定唔會多，通常全球限售30隻至100隻，反而表款種類就比較多元化，近呢幾個月重出埋男裝全鋼計時表，似要打破飾物表予人中看不中用的感覺。與手表份屬同鄉的Aska就話：「印象中好多年輕人都鍾意呢類飾物表，但之前見親都係大表面，唔係咁啱自己。」</fontstyle></spanclass></p><p><b> 其他精選靚表</b> &#13;<br> <spanclass><fontstyle>AlvieroMartini招牌地圖皮表  &#13;<br> 原價：$3,200　開倉價：$980&#13;<br> 此表最特別是表帶以一塊印有意大利地圖的布裁製而成，呈凹凸立體的18K金表殼，無一般方形表咁呆板，獨立秒盤設在表面底下的設計，亦比一般手表少見，表面有黑、白兩色可選，情侶們重可以買齊男女裝以示恩愛。&#13;<br> &#13;<br> <spanclass><fontstyle>AlvieroMartini小檔案  &#13;<br> 講到意大利AlvieroMartini手表，大家可能唔係咁熟悉，不過如果提起多年前曾經風行一時的地圖袋，相信會喚起大家少少印象吧！意大利籍設計師AlvieroMartini除出產時裝同手袋之外，自89年開始已涉足手表界，近日才登陸香港。</fontstyle></spanclass></fontstyle></spanclass></p><p><spanclass><fontstyle>型人必備酒桶形鋁質表  &#13;<br> 原價：$3,200　開倉價：$880&#13;<br> 揀表款，其中一樣係睇表形，呢隻來自日本的YuppiesTokyo酒桶形手表，擺明車馬主攻年輕人市場，表肉有獨立秒盤，設計新穎之餘，同時兼顧計時功能。此表以鋁質製造，質料勁輕，較市面一般手表罕有，最適合戴唔慣表的人，再加上現時全球限量只有30隻，每隻表後面均刻有生產編號，就算買來收藏亦甚具價值。</fontstyle></spanclass></p><p><spanclass><fontstyle>OL追捧MarieClaire斯文女裝款  &#13;<br> 原價：$1,200　開倉價：$980&#13;<br> 揀表款最重要係切合自己一身裝扮，好似返開寫字樓工的OL們，平日衣着打扮講究斯文大方，一隻款式高貴的手表可謂最佳裝飾品。呢兩款由法國品牌MarieClaire生產的女裝手表，表肉同樣在有鐘表王國之稱的瑞士製造，具有一定的信心保證。性格斯文的OL可選鵝蛋形的晶石手表，側邊鑲滿天然水晶石，閃閃生輝，夠晒女人味，有黑色或白色漆皮帶可選。至於風格踏實的OL就最適合佩戴呢隻立體方形手表，表面精緻小巧，表殼比同類型女裝表款具立體感，表帶可自選杏色或黑色皮帶，開倉價同樣為$980。</fontstyle></spanclass></p><p><spanclass><fontstyle>簡約主義實心鋼表  &#13;<br> 原價：$4,800　開倉價：$980&#13;<br> 同樣是AlvieroMartini出品，比起地圖表帶的款式少了一份花巧，取而代之是以實用功能行頭。先說此表的質料以全實心鋼製造，配上穩陣的蝴蝶表扣，符合實淨襟戴的經濟原則，款式方面則以還原基本法為大前提，黑、白或銀色的表面刻有意大利地圖作裝飾，花花綠綠的圖案欠奉，屬長青又襟興之選，最適合買畀保守的成熟女性。</fontstyle></spanclass></p><p><b> STARWATCH</b> &#13;<br> 地址：銅鑼灣景隆街7號顯輝中心12樓全層&#13;<br> 電話：28219736&#13;<br> 開倉日期：12月5日至12月24日&#13;<br> 開倉時間：上午11時至晚上9時&#13;<br> 備註：所有表款均附有1年保養</p></body></html>