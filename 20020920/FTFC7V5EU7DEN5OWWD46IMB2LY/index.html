<html><header><meta charset="utf-8"><title>　　譚贛蘭臨別秋波去賞月 - 李八方</title></header><body><h1>　　譚贛蘭臨別秋波去賞月 - 李八方</h1><p>過檔做律政專員的數碼港統籌專員譚贛蘭，噚日履行承諾，帶班行家入數碼港睇下最新的建築進度，順便慶祝中秋節。&#13;<br> 今次係Annie任內最後一次帶隊參觀數碼港，佢同八方講，重未得閒諗調職感受。由於上頭有指示話需三個星期handover，所以更加唔敢諗放假先。&#13;<br> 講番噚日個中秋小聚，除咗有月餅、小型自助餐，重特登亮燈畀攝記影相，認真周到。八方所見，未天黑前就有無敵海景，天黑亮燈後就幾浪漫。據Annie講，已經有電影公司同電視台，申請在該處取景。&#13;<br> （圖）數碼港夜景，原來幾靚噃。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>