<html><header><meta charset="utf-8"><title>　　李智康去法國買家具 - 李八方</title></header><body><h1>　　李智康去法國買家具 - 李八方</h1><p>由於有證券行指數碼港要賣五千蚊一呎至打個和，剛加入電盈嘅李智康雖身在巴黎，亦即時澄清，話要收支平衡唔使賣咁貴，但幾多錢就唔方便講，因為有好多行家睇住。各位係咪好奇怪點解樓神去咗法國？佢話自己係用緊私人時間同金錢做緊公司嘅嘢，去法國買家具。&#13;<br> 數碼港係電盈基建業務的重頭戲，貴為基建業務阿頭，佢話個樓盤史無前例，有好多特點，交由承建商負責擔心達唔到要求，只好親自做買手為數碼港嘅示範單位同售樓處置家具，而家具全部都係最高級貨，屬museumstandard。&#13;<br> 李智康重向八方透露去法國買家具心得，若果以大老細身份去，一律公價；若以設計師身份則有七五折；佢話自己使出中國人講價本領，有七折。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>