<html><header><meta charset="utf-8"><title>拍完《乒乓》變老死<br>窪塚冇李燦森就唔來香港</title></header><body><h1>拍完《乒乓》變老死<br>窪塚冇李燦森就唔來香港</h1><p>日本光頭影帝窪塚洋介今年的力作電影《乒乓》，將於下月在香港上映，日前窪塚終已落實於下月二十一日訪港三天作宣傳。今次窪塚肯來港，皆因他的香港老友李燦森應承一定會帶他暢遊香港，而兩人更已計劃好到時到赤柱滑水，然後食海鮮。<br> &#13;<br> <spanclass>力撐好友正常 &#13;<br> 由窪塚、李燦森及ARATA主演的《乒乓》在日本收過十億日圓（約六千五百萬港元），窪塚及ARATA十月尾雖集中火力拍首套古裝電影《魔界轉生》，但亦答應短暫來港三天，但窪塚要求只出席首映及簡短訪問。&#13;<br> 而日前李燦森接受本報訪問時說：「佢話明如果我唔喺度，佢就唔嚟㗎！所以我已經留咗成日時間同佢去玩。」由於二人都是滑水愛好者，李燦森已計劃和窪塚到赤柱海灘滑水，之後到南丫島食海鮮。&#13;<br> 而近日日本報章不斷指窪塚「神神化化」，經常談神論鬼，更去結識年長女星，但李燦森覺得窪塚只是「細路仔一個」，他說：「佢好正常吖，佢一放工就帶我去打機同行相熟時裝店，一拍戲就好認真。」<br> &#13;<br> <spanclass>接受球技訓練 &#13;<br> 窪塚及李燦森因《乒乓》迅速成為好友，拍攝前更一同接受日本乒乓球國家隊訓練，但同樣只是「有姿勢冇實際」，李燦森表示：「因為套戲啲打波場面全部係用電腦合成，但係我哋公餘鬥波時，我打贏晒全部日本演員㗎！」&#13;<br> 此外，窪塚前日出席新片《凶氣之櫻》的宣傳TalkShow時，他身穿一件寫滿文字的T恤，藉此向傳媒抗議，對他們經常向其追問與叶姊妹的緋聞表示不滿。</spanclass></spanclass></p></body></html>