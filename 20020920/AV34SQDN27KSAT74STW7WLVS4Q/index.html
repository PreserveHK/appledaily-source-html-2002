<html><header><meta charset="utf-8"><title>消費BestBuy：<br>傳統燈籠換新裝　經典款式平兩成</title></header><body><h1>消費BestBuy：<br>傳統燈籠換新裝　經典款式平兩成</h1><p>今日是迎月的好日子，要享受中秋節人月兩團圓的氣氛，當然唔少得散發光芒的燈籠，雖然近年極流行電燈籠，但傳統燈籠仍然有一定捧場客。想買番個傳統燈籠應節，又想一次過睇晒所有款式，小記便推介靠近上環的皇后大道西一帶，短短的一段街已有近十間售賣燈籠的店舖，全部燈籠都掛在舖前，款式之多絕對令你眼花撩亂。今年傳統燈籠有新款設計出現，據老闆透露頗受街坊歡迎，而較經典的款式亦因而比往年跌價約兩成，你鍾情新款式還是經典款式呢？&#13;<br>&#13;<br>記者：區佩嫦&#13;<br>攝影：伍慶泉、黃子偉&#13;<br>ImageBoy&amp;Girl：光頭仔&amp;Kelly</p><p><spanclass><fontstyle>繽紛特大蝴蝶  &#13;<br> 還記得小時候所玩的蝴蝶燈籠，大部份均用玻璃紙製成，但近年絹布已取代了玻璃紙，好似這個大蝴蝶燈籠，就以絹布代替玻璃紙，感覺與十幾年前的大有不同，較富現代感。這隻大蝴蝶燈籠，顏色用上橙、黃兩色的布製成，翅膀位加上顏色鋁紙點綴，再加上觸鬚上以膠花裝飾，極之繽紛奪目。雖然這個燈籠夠晒靚，不過小記略嫌Size太大，拿出街確實有點不方便！</fontstyle></spanclass></p><p><spanclass><fontstyle>新色料螢光花燈  &#13;<br> 一般燈籠都用紅、橙、黃等顏色，雖然顏色搶眼，但還嫌不夠的話，這個用上螢光色料染製而成的花燈型燈籠一定適合你。這個造型較傳統的燈籠，款式較為平實，全個燈籠用上大量的流蘇點綴，被風吹起來感覺十分飄逸，此外，燈籠上印上花開富貴及嫦娥奔月等字句及圖案，傳統味十足。</fontstyle></spanclass></p><p><spanclass><fontstyle>金鱗魚意頭十足  &#13;<br> 這款金鱗魚燈籠，可蠟燭、電芯兩用，全條魚用粉紅色的絹布製成，透光度十足，魚身貼滿一塊塊用金紙製成的魚鱗，感覺金碧輝煌，即使唔點蠟燭，掛在窗旁亦甚為耀眼。這條金鱗魚燈籠還有超大尺寸，不過超大魚需要使用燈泡，最適合講意頭（年年有餘）的生意人放在公司應節。</fontstyle></spanclass></p><p><spanclass><fontstyle>懷舊兔仔　電芯蠟燭兩用  &#13;<br> 小記由小至大都愛兔仔燈籠，猶記得每年中秋也拖着小兔燈籠往公園賞月，當時感覺特別興奮，雖然心情難再，但小記至今仍然對兔仔燈籠情有獨鍾。今年的兔仔燈籠較往年特別，好似這款迷你版的兔仔燈籠，可以選擇使用蠟燭或電芯，無時無刻也可以燃放光芒，不過小記略嫌縐紙製的燈籠外殼透光度不足，未必能滿足閣下大放光采的心願。</fontstyle></spanclass></p><p><br> &#13;<br> <spanclass><fontstyle>跌價款式  </fontstyle></spanclass></p><p><spanclass><fontstyle>襟用經典布楊桃  &#13;<br> 講到傳統的燈籠造型，小記一想便想到楊桃燈籠，這個迷你版楊桃燈籠，佢選用絹布製成，楊桃邊則貼上令身花邊，加上楊桃旁的膠花點綴，感覺夠晒高貴，而且價錢較往年平$5，的確抵買。</fontstyle></spanclass></p><p><spanclass><fontstyle>輝煌剪影魚  &#13;<br> 除了楊桃燈籠外，這條以金魚剪影為賣點的紙燈籠亦可算是經典之作。這條剪影金魚，用上金色的卡紙製成，卡紙內則貼上紅色的玻璃紙，內裏燃點蠟燭時，具極佳的透光度，感覺最具氣氛，價錢雖平，不過小記略嫌紙燈籠較易爛，小朋友可能一次就玩完。</fontstyle></spanclass></p><p><spanclass><fontstyle>立體六角燈  &#13;<br> 小記小時候最愛動物型的燈籠，對這些設計成花燈型的燈籠興趣不大，但年紀稍長，則愛簡約的燈籠款式，好似這個六角形燈籠，六面均用絹布製成，加上顏色鋁紙圖案，其立體設計極具心思，不妨買多幾個，掛在公司或於家中點綴。</fontstyle></spanclass></p><p><spanclass><fontstyle>紙燈籠圖案選擇多  &#13;<br> 在眾多傳統燈籠中，小記最喜愛這些設計簡單的風琴紙燈籠。好似這幾個以星形及線條圖案為主的燈籠，設計簡單，而且價錢較平，$1.5就有一個，一晚燒爛幾個都唔會覺得肉痛。</fontstyle></spanclass></p><p><spanclass><fontstyle>生動布龍現眼前  &#13;<br> 小時候所見的坦克車燈籠已不復見，但以絹布為主的布龍卻仍然有售。全個燈籠用印上圖案的白絹布製成，由於手工較貴，雖然售價已較往年便宜約$5，但仍需$20一個，售價略嫌昂貴。</fontstyle></spanclass></p><p><spanclass><fontstyle>店舖資料  &#13;<br> 雄城行（25403993）&#13;<br> 上環皇后大道西156號地下&#13;<br> 俊城行（25474653）&#13;<br> 上環皇后大道西138-142號地下</fontstyle></spanclass></p></body></html>