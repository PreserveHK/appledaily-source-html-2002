<html><header><meta charset="utf-8"><title>北上雜誌：<br>東莞沙田千萬私人會所　騎馬出海任你玩</title></header><body><h1>北上雜誌：<br>東莞沙田千萬私人會所　騎馬出海任你玩</h1><p>住在石屎森林太耐，會否想遠離煩囂接近大自然多一點，尤其是想做吓戶外活動，騎馬、遊船河等玩意就最啱。但這些玩意在港收費昂貴，相反在東莞市則收費平得多，尤其可以在真正賽道大肆策騎，考驗自己的技術及能耐，甚為過癮。&#13;<br>&#13;<br>記者：梁煒　攝影﹕陳智&#13;<br>ImageGirl：阿Don　鳴謝：香島旅遊</p><p><spanclass><fontstyle>千萬私人會所　對外開放  &#13;<br> 無巧不成話，估唔到東莞市亦有個沙田鎮，而且一樣有馬騎，更可坐遊艇遊東江支流。原來東莞沙田遊艇俱樂部已成立10年，由港人投資逾1,000萬人民幣；之前為私人會所，最近才正式對外開放，而小記則第一個採訪。遊艇俱樂部佔地28萬平方呎，海面面積亦有160萬平方呎；原本需要成為會員才可享用所有設施（入會費每位$3,000），現在遊艇會已對外開放，一般人不用繳付入會費都有得玩。</fontstyle></spanclass></p><p><spanclass><fontstyle>全情投入學騎馬  &#13;<br> 俱樂部亦有小型馬場可提供騎術訓練。除了有業餘的馬術訓練外，同時另有騎師培訓課程，考得資格更可在國內上場比賽。自遊行來這處學騎馬，非會員每小時收費$150，若全情投入學騎馬，只需付上$398，就可參加根據國際騎馬協會規定的騎術課程，每月四課，每星期一次。這處的馬匹來自世界各地，其中亦有俄羅斯及中國混種馬。</fontstyle></spanclass></p><p><spanclass><fontstyle>標準馬場　感受真實  &#13;<br> 俱樂部現時已有20,000名馬會會員，除沙田鎮有場地練習外，相隔45分鐘車程的石排東莞馬會亦可提供場地比賽。這處每月均有大型賽事，除設獎杯外，首5位更可代表馬會出外比賽。東莞馬會投資達7,000萬港元，有齊看台、電算機及國際標準的閘廂等設備，且有一條1,650米的跑道，雖然沒有彩池冇得賭，但對一班熱愛騎馬人士來說，無疑是最佳練習場地。</fontstyle></spanclass></p><p><spanclass><fontstyle>租船出海　豐儉由人  &#13;<br> 遊艇俱樂部除有豪華遊艇出租外，亦有不同種類的船隻可供出海遊玩，例如快艇及觀光船，就以每15分鐘計算，每人收費由$20至$26不等，另7米長容納22人的觀光船，每小時租金$400。至於豪華遊艇，14米長的遊艇可容納18人，租金每小時收費$800；所以，租船出海，大有大玩細有細玩，確是豐儉由人。</fontstyle></spanclass></p><p><br> &#13;<br> <spanclass><fontstyle>北上小貼士  </fontstyle></spanclass></p><p><spanclass><fontstyle>東莞沙田遊艇俱樂部  &#13;<br> 地址﹕廣東省東莞市沙田鎮楊公洲管理區&#13;<br> 電話﹕（86-769）8681653&#13;<br> 交通﹕從羅湖關口乘中巴往東莞厚街，車程約60分鐘，車資?40，再從厚街乘的士往沙田鎮，車程約5分鐘，車資?30；或從羅湖乘的士往沙田鎮，車程約70分鐘，車資約?200。</fontstyle></spanclass></p><p><spanclass><fontstyle>石排東莞馬會  &#13;<br> 地址：廣東省東莞市石排鎮中坑管理區&#13;<br> 電話：（86-769）6527828&#13;<br> 住宿：俱樂部度假村木屋雙人房＄280一晚&#13;<br> 旅行團：東莞騎術訓練、遊船逍遙樂二天團──10月5日從羅湖出發，前往石排東莞馬會騎術/騎師訓練、高爾夫球練習場、夜遊東莞厚街、遊艇觀光、野外策騎，參觀名勝風景等，入住沙田遊艇俱樂部。&#13;<br> 團費：成人＄498，小童＄438，導遊司機領隊小費每天＄30&#13;<br> 查詢：23013318（香島旅遊）</fontstyle></spanclass></p></body></html>