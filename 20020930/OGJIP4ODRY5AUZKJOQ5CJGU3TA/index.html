<html><header><meta charset="utf-8"><title>新車速報：<br>靈巧敏捷　新版豐田</title></header><body><h1>新車速報：<br>靈巧敏捷　新版豐田</h1><p>早前，剛於日本面世嘅豐田Facelifted新版Celica，終於抵港喇！之不過，今趟率先抵埗嘅並唔係至強的190匹型號，而係入門版嘅145匹型號。或許你會覺得部車嘅爆炸力唔勁，但新車賣相仍有一定號召力之餘，重有唔錯嘅操控同靈巧反應，加上吸引嘅車價，看來亦有一定瞄頭噃！&#13;<br>&#13;<br>記者、攝影：陳偉林</p><p><spanclass><fontstyle>試完車喇，覺得部車點呀？  &#13;<br> 呢部Celica嘅全新造型予人耳目一新之外，重好有一份霸氣感；而一套4前速自動波配搭，更易為普羅車迷所接受㖭。不過，由於此車只配有一台較低檔次嘅1.8公升直4偈（馬力145匹），起跑加速表現不過不失，而懸掛系統偏重舒適性，亦稍欠一份支持力，四輪輪冚組合亦或許令不少車迷為之抗拒呢。&#13;<br> &#13;<br> <spanclass><fontstyle>簡約設計　帶來愜意空間  &#13;<br> 講到車廂鋪排，呢部2+2座位設計嘅三門掀背跑車，內裏空間極之闊落，或許以人體工學加上簡約嘅表板同按鍵鋪排，更能帶出愜意舒適嘅環境啦！再者，前排桶形座椅組合，不但有出眾嘅承托感外，後排左右獨立座席配搭，椅背重可以收摺放平，從而令尾廂空間有近倍增㖭！</fontstyle></spanclass></fontstyle></spanclass></p><p>&#13;<br> <spanclass><fontstyle>操控不俗見駕駛樂趣  &#13;<br> 一台1.8公升直4偈（馬力145匹），表現不過不失，惟匹配4前速自動波，加上不俗嘅底盤結構，馳騁於蜿蜒多彎嘅郊野道路上，卻帶來有不錯嘅駕駛樂趣，敏銳轉檔反應，重有VVT-i結構低轉有高扭力輸出嘅引擎反應，倒真的切合動靜皆宜兩面睇㗎！</fontstyle></spanclass></p><p><spanclass><fontstyle>賣相趨時又見成熟美  &#13;<br> 呢一代Celica都可算係突破豐田嘅傳統，前衞富個性嘅造型有別舊有型號外，兼且重凸顯出本身嘅一份個性感。而Facelifted新版更換裝有新款鬼面罩、車頭氣霸之餘，就連頭尾車燈亦係全新組合，令人望落有新鮮感外，另外重有一份成熟趨時嘅體驗㗎！&#13;<br> &#13;<br> <b> 新版Celica外觀有唔同</b> </fontstyle></spanclass></p><p><spanclass><fontstyle>豐田Celica規格  &#13;<br> 引擎：	1794cc直4DOHC&#13;<br> 馬力：	145ps/6400rpm&#13;<br> 扭力：17.4kgm/4200rpm&#13;<br> 傳動：	4前速自動波，前輪驅動&#13;<br> 懸掛：	（前）麥花臣支柱（後）雙搖臂&#13;<br> 制動：	（前）透氣碟（後）鼓式（ABS）&#13;<br> 輪胎：	195/60R15YokohamaAdvanA460&#13;<br> 尺碼：	4340×1735×1305mm&#13;<br> 軸距：	2600mm&#13;<br> 車重：	1110kg&#13;<br> 平均耗油：	13.0km/L&#13;<br> 新車售價：	$199,000&#13;<br> 車輛提供：	富利堡汽車（23330747）</fontstyle></spanclass></p></body></html>