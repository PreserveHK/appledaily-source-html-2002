<html><header><meta charset="utf-8"><title>　　職業網球賽因tom移師北京 - 李八方</title></header><body><h1>　　職業網球賽因tom移師北京 - 李八方</h1><p>沙龍嘅品牌持有人決定唔再贊助「沙龍職業網球公開賽」，故此明年這個在港舉行的職業網球賽唔知重有冇得睇。最有趣的是，「超人」旗下的tom啱啱公布會用一億元買入負責搞沙龍職業網球公開賽的體育推廣公司TMI的六成股權，而tom話呢個網球賽事佔了TMI今年逾一半的營業額，𠵱家唔辦，咁tom點樣先可以收番嗰一億元投資？&#13;<br> 一位消息人士話，其實TMI傾緊明年將呢項職業網球賽事移師北京，就算冇沙龍贊助，但既然喺「天子腳下」搞，可能更具號召力，甚至乎請得江主席出席開球禮（若佢老人家未退休），加埋tom仔同唔少金融機構關係良好，又何愁冇贊助商呢，比賽的收益可能重勁過喺香港㖭！&#13;<br> 此外，tom收購TMI有條件，就係要求賣出股份的創辦人保證今年起，四年內盈利有一定保證，所以佢哋唔會好蝕底。不過，tom一上場，明年就冇得去睇呢項公開賽，確實有點……&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>