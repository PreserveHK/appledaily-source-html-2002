<html><header><meta charset="utf-8"><title>學阿Rain最難　化妝師搞掂<br>Eason扮生仔嗌到失聲</title></header><body><h1>學阿Rain最難　化妝師搞掂<br>Eason扮生仔嗌到失聲</h1><p>陳奕迅（Eason）在《賤精先生》一片中，具有變身超能力，其中他要男扮女裝模仿DJ芝See菇Bi，又戴假髮穿tubetop扮嚇人版李彩樺，其後扮生仔時更要大嗌，十分辛苦。</p><p>陳奕迅主演的電影《賤精先生》已經上畫，而片中的Eason因具有超能力，只要他的右手接觸到別人，便會即時變成對方的樣子，故Eason的搞笑造型亦甚多。<br> &#13;<br> <spanclass>「對住我吹口哨」 &#13;<br> 除早前的心口黐毛及扮馬騮兩個造型之外，Eason更男扮女裝扮李彩樺（阿Rain）、盧巧音（Candy）、女DJ芝See菇Bi、黃牙阿嬸及黐鬚扮男演員林雪。其中Eason對扮阿Rain印象最深刻，Eason說：「阿Rain好難扮㗎，人哋咁靚女，但個化妝師同美術指導好犀利，扮完之後，啲工作人員對住我吹口哨，猛嗌我做靚女。」<br> &#13;<br> <spanclass>「冇吊帶真危險」 &#13;<br> 當日Eason扮阿Rain時要穿上tubetop加恤衫上陣，事後他苦笑做女人好慘，Eason說：「着tubetop好冇安全感，冇吊帶真係好危險。」不過Eason仍對他的妝容非常滿意，只略嫌自己的眼睫毛太短而已。&#13;<br> Eason在片中亦需扮演大肚婆Candy，所以他亦要裝假肚上陣，但最搞笑的是Eason要扮生仔慘叫，結果該場戲拍竣之後，Eason亦險告失聲。&#13;<br> 此外，Eason黐鬚扮林雪也搞到頻頻甩鬚，令他不斷NG。而Eason另一個扮阿嬸的造型亦十分神似，可謂新一代扮嘢高手。</spanclass></spanclass></p></body></html>