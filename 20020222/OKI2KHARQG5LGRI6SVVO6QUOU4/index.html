<html><header><meta charset="utf-8"><title>新車速報：<br>本田Mobilio慳油小型七人車</title></header><body><h1>新車速報：<br>本田Mobilio慳油小型七人車</h1><p>承襲家庭RV車走勢方興未艾，本田車廠繼推出Stream之後，早前佢哋一部講求時尚別致嘅Mobilio七人車，亦正式面世。雖然香港代理未有考慮引入，但呢部用上較Jazz高一級i-DSI新偈嘅Mobilio，經已有車行火速到港；賣相除入時夠Cute外，佢重有RV車同MPV車靈活及載客量高嘅長處，用佢嚟日常代步，自然係最佳拍檔喇！&#13;<br>&#13;<br>記者：陳偉林　攝影：陳偉強　ImageGirl：Natalie</p><p><spanclass><fontstyle>賣相別致又吸引  &#13;<br> 呢部有別一般家庭RV車嘅Mobilio，擁有方匣子嘅造型之餘，佢嘅車高重比普通RV車多出一點，形成一個車窗闊落又Cute嘅賣相外，難得佢重有電索式雙趟門組合，給後排乘客有上落方便嘅好處㖭！</fontstyle></spanclass></p><p><br> &#13;<br> <spanclass><fontstyle>座椅靈活多變好用  &#13;<br> 車廂三排七座位配搭，後排可以收摺於中排座墊下，令尾廂空間倍增，皆因佢用上跟Jazz近似嘅車架結構，而油箱亦同樣移前於車軸之間；若有需要，中、後排重可以放平成卧鋪㖭！除電窗、電鏡及中央門鎖外，原廠音響及冷氣一應俱全，重有雙安全氣袋同前後三排獨立房燈㖭！</fontstyle></spanclass></p><p><br> &#13;<br> <spanclass><fontstyle>i-DSI偈低轉扭力驚人  &#13;<br> 咪睇Mobilio咁高大，查實佢只係配用一台1.5公升SOHC偈而已；之不過，佢跟Jazz一樣，係用咗本田至新嘅i-DSI引擎組合，雖然馬力輸出一般，但低轉高扭力輸出特性，令佢起跑及加速，好有一分剛勁感。而穩紮及低重心嘅車架設計，重畀到人有循迹性高嘅走彎能力㖭！不過想部車保持爆力強及慳油的話，佢每汽缸雙火嘴編排，就要定時檢查及更換喇！</fontstyle></spanclass></p><p><center> <tableborder><tralign><tdcolspan><spanclass><fontstyle><b> 記者試後簡評</b>    <tralign>  <tdcolspan><spanclass><fontstyle><b> 優點</b>    <tralign><td> 外形：</td> <td> 高個子身形趣致，又具備多用途車嘅特點。</td>  <tralign><td> 車廂：</td> <td> 三排七個座位空間尚算闊落，日常代步購物至合意。</td>  <tralign><td> 設備：</td> <td> 一般家庭車配搭齊全，左右電趟門上落夠方便。</td>  <tralign><td> 操控：</td> <td> 高個子但有低重心編排，加埋一台低轉高扭力嘅1.5公升i-DSI新偈，起跑加速有力。</td>  <tdcolspan><spanclass><fontstyle><b> 缺點</b>    <tralign><td> 1.</td> <td> 車廂三排座椅設計，略嫌後座腳部空間狹窄，較宜孩童乘坐。</td>  <tralign><td> 2.</td> <td> 對應香港酷熱潮濕嘅炎夏，中、後排欠缺冷氣送風口。</td>   </tralign></tralign></fontstyle></spanclass></tdcolspan></tralign></tralign></tralign></tralign></fontstyle></spanclass></tdcolspan></tralign></fontstyle></spanclass></tdcolspan></tralign></tableborder></center> </p><p><tableborder><tralign><tdcolspan><spanclass><fontstyle><b> 本田Mobilio規格</b>    <tralign><td> 引擎：</td> <td> 1496cc直4SOHC</td>  <tralign><td> 馬力：</td> <td> 90ps/5500rpm</td>  <tralign><td> 扭力：</td> <td> 13.4kgm/2700rpm</td>  <tralign><td> 傳動：</td> <td> 無段變速CVT自動波，前輪驅動</td>  <tralign><td> 懸掛：</td> <td> （前）柱式獨立　（後）扭力連桿</td>  <tralign><td> 制動：</td> <td> （前）透氣碟　（後）鼓式（ABS）</td>  <tralign><td> 輪胎：</td> <td> 185/65R14YokohamaAspec</td>  <tralign><td> 尺碼：</td> <td> 4055×1685×1705mm</td>  <tralign><td> 軸距：</td> <td> 2740mm</td>  <tralign><td> 車重：</td> <td> 1260kg</td>  <tralign><td> 平均耗油：</td> <td> 17.0km/L</td>  <tralign><td> 新車售價：</td> <td> $146,000（標準版）</td>  <tralign><td> 車輛提供：</td> <td> 富利堡汽車（28776700）</td>   </tralign></tralign></tralign></tralign></tralign></tralign></tralign></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></p></body></html>