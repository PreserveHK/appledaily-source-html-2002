<html><header><meta charset="utf-8"><title>　　愛心騎馬明日有得玩 - 李八方</title></header><body><h1>　　愛心騎馬明日有得玩 - 李八方</h1><p>邊個話傷健人士唔可以騎馬？其實「香港傷健策騎協會」每星期都為一百七十位傷健人士提供免費騎術課程。&#13;<br> 聽日（十一月十七日）上午十點到下午五點，傷健策騎協會喺屯門公眾騎術學校舉行開放日，大家可以一嘗騎馬樂趣！&#13;<br> 呢個開放日節目非常豐富，除咗騎馬，重有騎術表演、攤位遊戲及與名騎師合照等，而且入場費全免。現場有美食亭，收益扣除開支後，會撥捐「傷健策騎協會」。&#13;<br> 大家可以搭59A、59M、59X及962號巴士，或者44號小巴（屯門碼頭至上水火車站）去玩，查詢可以打24613338。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>