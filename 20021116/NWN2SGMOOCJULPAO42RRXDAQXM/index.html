<html><header><meta charset="utf-8"><title>澳門格蘭披治賽車花絮</title></header><body><h1>澳門格蘭披治賽車花絮</h1><p><spanclass>有線catgirls殺晒 &#13;<br> 今年賽車女郎提前曝光，當中有份贊助鄧穎詩同李英健嘅一間美國偈油公司，搵咗有線其中兩個catgirls客串做賽車女郎，此招果然煞食，而一間有份贊助車隊嘅桑拿浴室噚日就換咗件新洋妞撐場。<br> &#13;<br> <spanclass>「神婆」出局車迷損失 &#13;<br> 噚日有傳聞綽號「神婆」嘅「盲亨」老婆林秀珠，會代夫喺東亞運動會盃同「濕地王」蕭建青鍊場牙骱戰，更話私片六十萬。問番兩位當事人，點知濕地王竟然話「兩架車一頭一尾，點鬥？」佢最後重叫記者唔好亂寫。至於在昨日排位賽出局的神婆就話：「聽都未聽過，有冇搞錯！」<br> &#13;<br> <spanclass>加強保安睇得放心 &#13;<br> 今屆賽會加強保安，賽前派出司警同保安人員好仔細咁檢查賽道嘅安全，而兩日試車亦冇放鬆，車迷入場先要通過嚴密檢查，睇吓有冇帶危險物品，咁樣做都無可厚非，此舉可令大家睇車睇得放心。</spanclass></spanclass></spanclass></p></body></html>