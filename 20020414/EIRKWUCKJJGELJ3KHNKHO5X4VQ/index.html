<html><header><meta charset="utf-8"><title>本周熱賣榜</title></header><body><h1>本周熱賣榜</h1><p><spanclass><fontstyle>望穿秋水《天使愛美麗》中文版DVD  &#13;<br> 之前講過好多人等緊套《天使愛美麗》出DVD，但係一直無乜聲氣，點知唔聲唔聲，泛亞靜雞雞響呢個星期出咗隻有中文字幕嘅３區《天》片。聽講一出，好多人都好奇點解咁突然，據小道消息講，原來泛亞諗住阿Amelie可以拿到奧斯卡，所以之前已做晒個3區中文版，可惜撻Q，換句話說，呢個中文版應該叫做遲咗出㗎喇！&#13;<br> 係唔係真有其事我畢仁都唔敢講，但隻DVD好賣就係珍珠無咁真，好多已經買咗VCD，都要再買隻DVD番嚟儲。&#13;<br> &#13;<br> 文：畢仁</fontstyle></spanclass></p></body></html>