<html><header><meta charset="utf-8"><title>地產多聲道：陳永傑年晚買寶翠園</title></header><body><h1>地產多聲道：陳永傑年晚買寶翠園</h1><p>新地今年賣樓大計多多，其中一個焦點將會係以青馬大橋食胡嘅馬灣珀麗灣，唔少行家同街外客都索緊料，但係新地就好口密吓，其實大家可以上佢個專用網頁睇吓先。&#13;<br> 據網頁上講，珀麗灣住宅發展部分佔地達130萬方呎，1期約800個單位將於今年中落成，單位面積由500至1500方呎，其中75%為1至2房設計，其餘則為3至4房設計……係咁多！至於景觀相等例牌嘢當然唔少得，有興趣可以到下列網址睇睇：<ahref http:> http://www.parkisland.com.hk/  &#13;<br> 另一方面，雖然臨近農曆年係傳統淡季，但係好多發展商都積極減價搶客，重吸引到唔少業內人士入市，好似噚日蘭西收到料，話中原陳永傑就買咗件西半山寶翠園貨尾，高層1500方呎單位，樓價大約700萬元，果然實力雄厚。&#13;<br> 蘭西</ahref></p></body></html>