<html><header><meta charset="utf-8"><title>新登場：<br>潮州滷味店50年陳滷汁坐鎮響客</title></header><body><h1>新登場：<br>潮州滷味店50年陳滷汁坐鎮響客</h1><p>年過半百的潮州滷汁，烏黑泛亮滷香四射，它是父子三代共同努力的心血，也是無數肥鵝慷慨獻身的成果，經陳滷炮製的肥鵝、豬腩肉和豬頭肉等，全都香濃無比，想見識「滷」人家的「味」力？不用跑到潮州，店主在紅磡開設滷水店，以親民價出賣招牌滷水鵝，一眾同鄉及本地滷迷聞風而至，已夠熱鬧。&#13;<br>記者：楊一凡&#13;<br>攝影：陳智良</p><p><spanclass><fontstyle>滷水鵝$48/斤日賣50隻  &#13;<br> 店內的滷水鵝只賣$48一斤，是巿價的七折。咁平，係咪將貨就價？潮州人做生意至均真，店主不但依足家法炮製，還大方公開滷製過程：</fontstyle></spanclass></p><p><b> 滷前鵝裝身：</b> &#13;<br> 在烹製滷水鵝前先要打滷，在大鍋裏加水煮溶紅糖，加入精鹽和醬油，用文火熬成黏稠的滷醬，將洗淨晾乾的肥鵝放入鍋中，讓鵝身沾滿棕紅的醬色，把打過滷的鵝取出，在鵝腹填入大蒜、葱頭和南薑。&#13;<br> &#13;<br> <b> 滷時鵝吊湯：</b> &#13;<br> 另一邊取八角、小茴香、丁香、豆蔻、桂皮、川椒及適量甘草，並用紗布紮好，與老醬油、魚露、高梁酒和五花腩肉汁等，加水入鍋，煮成滷汁。把鵝放入滷汁裏用文火慢煮，每20分鐘「吊湯」──把鵝撈出滷湯，再翻轉入鍋。&#13;<br> 每隻五斤重的滷水鵝約需一個半小時慢火煮至入味。</p><p><spanclass><fontstyle>豬腩肉$38/斤  &#13;<br> 滷腩肉的時間只要15至20分鐘，潮式滷水腩肉不似東坡肉般入口即化，店方只烚十數分鐘是要確保腩肉入味得嚟又爽口，層次分明豬腩肉伴白飯最可口，豬腩肉飯每客$20，外賣當然是一大碟啦！</fontstyle></spanclass></p><p><spanclass><fontstyle>滷水拼盤$40/例牌  &#13;<br> 拼盤成員有鵝翼、豬腸、滷水蛋和豆腐，其實組合隨你意，身為潮州人的廚師，極力推薦鵝翼，雖然翼位無乜肉，但勝在皮薄最快入味，加上翼位多骨，鵝骨髓也是精華所在，最滋味。</fontstyle></spanclass></p><p><spanclass><fontstyle>滷水豬腳$8/隻  &#13;<br> 正午12時左右，一盤盤滷水豬腳準時出場，滷水打底加蒜頭和冬菇等配料，色水深沉，味道濃郁，陳年滷汁在烹煮時混和了骨髓，偶爾匿藏在肉縫間，不經意一咬，肉香滷香汁香同時湧上，好吃得捨不得吞下。</fontstyle></spanclass></p><p><spanclass><fontstyle>福合埕三寶丸$15/碗  &#13;<br> 福合埕是一處美食區，牛丸最馳名，潮州肉丸一直堅持用銅棍將牛肉打成肉醬，再由人手揑製，手打牛丸口感超爽，彈力十足！每個牛肉丸煮熟後脹卜卜，香氣四溢。魚蛋的主要材料是鯊魚肉，貪其清甜，口感跟牛丸一樣咁彈牙。</fontstyle></spanclass></p><p><b> 潮州鮮丸日日送</b> &#13;<br> 店方在潮州自設工場打丸，每朝新鮮打製肉丸，7時完工後馬上坐車過關，下午二時駛到香港紅磡食店。</p><p><b> 一彈十吋</b> &#13;<br> 傳聞一個不小心讓潮州牛丸掉到桌上是會彈起的，小記拉好軟尺，隨手抽丸，往地上一摔，哇，彈上十吋高，隨手抽第二粒，第三粒，都係咁高。</p><p><spanclass><fontstyle>口福教室  &#13;<br> <b> 賞食滷水鵝</b> &#13;<br> 滷水鵝是潮州巿美食代表，難得見面，絕不馬虎，我們在吃的同時學埋賞和嘗靚鵝之道，這樣才算吃得有意思！</fontstyle></spanclass></p><p><b> 清幽滷水香</b> &#13;<br> 滷汁表面浮着一層薄薄的透明的油，它給滷汁保溫保味，讓鵝肉面泛油光，滷汁滲進肉縫後，透出幽幽的滷水香。</p><p><b> 油潤鵝骨髓</b> &#13;<br> 鵝骨裏是混了滷水香的油滑骨髓，店主深得家傳秘方之餘，在揀鵝時亦特別嚴格，鵝肉嫩滑，骨髓油潤，切開不會空洞洞，讓你感受食髓知味。</p><p><b> 標準半肥瘦</b> &#13;<br> Fit鵝要半肥瘦不可像鄭秀文般得棚骨，因為在滷製過程中，鵝身受熱會漏油，瘦鵝油盡漏，烚熟後肉質較嚡口，只有半肥瘦的，才能達至油滑口感。</p><p><b> 混濁蒜泥醋</b> &#13;<br> 蒜泥醋，醋色混濁表示蒜泥掏得勁爛，勁出味，只有酸而蒜香濃的蒜泥醋，才能誘發滷鵝真味。</p><p>店名：汕頭金記滷鵝店		&#13;<br> 電話：27650930&#13;<br> 地址：紅磡差館里1號地下(紅磡巿政大廈對面)&#13;<br> 座位：30個&#13;<br> 營業時間：上午9時至晚上8時&#13;<br> 付款方法：只收現金</p></body></html>