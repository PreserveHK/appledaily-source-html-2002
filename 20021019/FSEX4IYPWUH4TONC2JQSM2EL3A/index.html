<html><header><meta charset="utf-8"><title>親戚朋友輪住黐餐</title></header><body><h1>親戚朋友輪住黐餐</h1><p>下嫁香港人為妻的Pen姐，雖然離鄉別井達21年，但對家鄉泰國菜仍念念不忘，每天都會煮一味家鄉菜做餸，她最拿手的泰式咖喱豬腩肉，更是丈夫的心頭好。而好客的Pen姐，更會經常招呼親朋戚友及鄰居品嘗，差不多每個星期天都會高朋滿座，正宗的家鄉菜，自然令大家食過翻尋味啦！&#13;<br>記者：陳珮娟&#13;<br>攝影：伍慶泉　&#13;<br>讀者示範：讀者余太</p><p><spanclass><fontstyle>寄情家鄉菜解鄉愁  &#13;<br> 來港已21年的Pen姐，丈夫姓余，生了三個兒子，分別20歲、19歲及8歲。她說得一口流利的廣東話，更改了一個中國名字叫莉香。「後生嘅時候覺得泰國男仔好花心，經親戚介紹下認識了現時的老公，覺得佢為人老實，就毅然嫁來香港！記得剛到香港時，思鄉之情在所難免，於是寄情家鄉食品，每天也下廚煮泰國菜，久而久之，就練得一副好身手。」</fontstyle></spanclass></p><p><spanclass><fontstyle>出面食唔到  &#13;<br> Simon住喺Pen姐隔籬，「真係口福不淺，Pen姐煮嘅泰國菜好有風味，喺香港嘅泰國餐廳根本食唔到，平均每個星期都會食一餐，自己都有啲唔好意思！」</fontstyle></spanclass></p><p><spanclass><fontstyle>泰式咖喱豬腩肉  &#13;<br> 這一道泰式咖喱豬腩肉，用上味道極濃的泰式咖喱粉及辣椒膏，Pen姐話老公最喜愛，但由於三個兒子不能吃太辣，所以在辣度方面會稍為調低一點。選用椰糖令味道帶點椰香，但又不會太濃烈，若不喜歡椰子味的朋友，可以用片糖取代。&#13;<br> 小記試食：香料味跟咖喱味配合恰到好處，豬腩肉又腍又香，不過小記最欣賞其咖喱汁，淨係撈飯都可以食到一碗飯！&#13;<br> &#13;<br> <b> 材料</b> &#13;<br> 豬腩肉　1斤&#13;<br> 葱頭、蒜頭　各9粒&#13;<br> 咖喱粉　2湯匙&#13;<br> 辣椒膏　4湯匙&#13;<br> 蝦膏　2湯匙&#13;<br> 鹽　少許&#13;<br> 椰糖或片糖　2片&#13;<br> 薑切厚件　1碟&#13;<br> &#13;<br> &#13;<br> <center> <b> 做法</b> </center> </fontstyle></spanclass></p><p><spanclass><fontstyle>惹味肉碎包  &#13;<br> 基本上肉碎包的餡料很隨意，不喜歡吃內臟的朋友，可以只用肉碎做餡。醃料是整碟菜的神髓，只要將香料混和得恰當，便能帶出整碟菜的味道！&#13;<br> 小記試食：以多種香料醃過的肉碎非常惹味，但選用豬腸及豬橫脷作為材料，小記就略嫌太過肥膩！&#13;<br> &#13;<br> <b> 材料</b> &#13;<br> 豬肉碎　半斤&#13;<br> 辣椒粉　少許&#13;<br> 豬腸、豬橫脷　半斤&#13;<br> 胡椒粒　10粒&#13;<br> 蒜頭　3粒&#13;<br> 魚露　適量&#13;<br> 辣椒乾、乾香茅、芡西根　適量&#13;<br> &#13;<br> &#13;<br> <center> <b> 做法</b> </center> </fontstyle></spanclass></p><p><spanclass><fontstyle>番茄豬肉  &#13;<br> 番茄豬肉的賣點是酸辣適中，就算小朋友吃也沒有問題，Pen姐話整個菜的做法十分簡單，最啱上班一族，放工返屋企煮嚟食，絕對係快靚正之選！&#13;<br> 小記試食：番茄與辣椒膏產生酸酸、辣辣的作用，伴菜或撈飯吃一樣正！&#13;<br> &#13;<br> <b> 材料</b> &#13;<br> 番茄　4隻&#13;<br> 辣椒膏　2湯匙&#13;<br> 豬肉碎　半斤&#13;<br> 魚露、蝦膏　各半湯匙&#13;<br> &#13;<br> &#13;<br> <center> <b> 做法</b> </center> </fontstyle></spanclass></p></body></html>