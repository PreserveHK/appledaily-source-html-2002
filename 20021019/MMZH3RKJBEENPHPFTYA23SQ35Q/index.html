<html><header><meta charset="utf-8"><title>阿B、章小蕙陪仔女隔成條街</title></header><body><h1>阿B、章小蕙陪仔女隔成條街</h1><p>鍾鎮濤與章小蕙這對過氣夫妻，一向很愛錫兒女。昨晚約六時，章小蕙帶着兒子鍾嘉浚在中環出現，同時鍾鎮濤則帶着女兒鍾嘉湄在附近食雲吞麵，二人一街之隔卻未有碰面。</p><p>昨日傍晚六時許，章小蕙到中環警署附近的PacificCoffee網路咖啡店，只見她坐在靠窗位置看王沂東的畫集及傾電話，其子鍾嘉浚則玩電腦遊戲，章小蕙表示答應兒子帶他去打遊戲機，故昨天特地陪伴兒子。&#13;<br> 同一時間，自從正式破產後未有露面的鍾鎮濤（阿B）亦出現在中環，他帶着女兒鍾嘉湄在威靈頓街麥奀記吃雲吞麵，與章小蕙只有一街之隔。阿B與女兒坐在角落位置，吃得津津有味。之後阿B駕駛其四驅車載女兒離去，問他破產後生活如何？他禮貌地說：「唔好意思，我冇嘢講。」問阿B破產後是否仍可駕車？他說：「應該唔會犯法啩。」<br> &#13;<br> <spanclass>減價籌錢打官司 &#13;<br> 另外，章小蕙昨日一天內換了五套衫，如時裝表演一樣，因她的時裝店由前天開始作一五折大減價，她表示這次大割價，目的是為搵快錢籌律師費，與裕泰興打官司，她說：「呢個係唯一清貨兼搵快錢嘅方法，呢批衫本來係入嚟擺喺銅鑼灣店賣嘅，但後來佢哋（指崇光）告我要提早解約，要我賠六十萬，我亦都反告佢哋令我賣唔到呢批衫，令我損失六百萬。呢批衫係走中價路線，唔適合喺中環賣嘅，呢次真係蝕到入肉。」<br> &#13;<br> <spanclass>「冇痛苦冇成長」 &#13;<br> 問章小蕙對阿B破產一事有何看法時，她說：「我同佢已經完全冇關係，唯一想同佢講嘅係「Nopain，Nogain」（意即沒有痛苦就沒有成長）。」&#13;<br> 採訪、攝影：顏英儀</spanclass></spanclass></p></body></html>