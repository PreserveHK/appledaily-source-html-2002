<html><header><meta charset="utf-8"><title>飯島直子女人34入花叢</title></header><body><h1>飯島直子女人34入花叢</h1><p>人哋話女人十八一支花，但係點解成三十四歲嘅飯島直子又唔係結婚，居然要用三萬朵花嚟鋪路嘅？&#13;<br> 話說前日直子姐幫迪士尼套《美女與野獸》嘅DVD做宣傳，重打扮到好似卡通片中女主角嘅中年版咁，行過一條由三萬朵玫瑰花鋪成嘅路，嘩！靚到連我羅拉都要唱番首：「我願似花嬌美……」</p></body></html>