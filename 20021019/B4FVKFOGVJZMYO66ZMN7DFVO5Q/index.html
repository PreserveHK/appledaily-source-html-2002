<html><header><meta charset="utf-8"><title>海外車訊：本田東京車展顯風姿<br>ActyCompo好過癮</title></header><body><h1>海外車訊：本田東京車展顯風姿<br>ActyCompo好過癮</h1><p>雖然今屆東京車展以商用車為主題，但場內仍有多款得意過癮嘅概念車展出，當中尤以一款以本田Acty演變而成嘅ActyCompo至為突出，佢除採用類似貨櫃拖頭嘅設計外，鮮黃車身顏色更係搶眼非常。今日不如一齊嚟先睹為快，睇吓呢批概念車有幾特別啦！&#13;<br>&#13;<br>記者：鄭達基</p><p><spanclass><fontstyle>ActyCompo小拖頭  &#13;<br> 以原有Acty車系演變而成嘅ActyCompo概念車，除鮮黃車身色調搶眼吸引外，用上拖頭式嘅掛接車設計就更見獨特；尾廂末端及旁邊皆設有車門方便上落之餘，空間亦見寬敞闊落，就算好似廠方所提供嘅相片咁，放部電單車同維修工具落去都得㗎。另外，你重可以將尾廂移走，將佢變成一部Pick-up貨車都絕無問題。&#13;<br> &#13;<br> <b> 小檔案</b> &#13;<br> 尺碼：4975×1475×1990mm&#13;<br> 軸距：3970mm</fontstyle></spanclass></p><p><spanclass><fontstyle>ActySport活力十足  &#13;<br> 另一部由Acty所演變過嚟嘅概念車，造型以Pick-up貨車形象出現，車頂設有大型頂架連繩網，可用作擺放行李外，尾斗更可以放上一部沙灘車㖭！車廂內除設備齊全、座椅承托力甚豐外，橙白兩色作配襯嘅色調亦見吸引。&#13;<br> &#13;<br> <b> 小檔案</b> &#13;<br> 尺碼：3395×1475×1745mm&#13;<br> 軸距：2420mm</fontstyle></spanclass></p><p><spanclass><fontstyle>MobilioSpikePro&#13;<br> 多多物件任你擺  &#13;<br> 喺最近才正式推出嘅全新MobilioSpike，廠方於今屆東京車展上，就展出咗全新嘅MobilioSpikePro概念型號，雖然造型及車廂配搭與現有型號相近，並維持左右雙趟門設計，但車內就設有更多儲物匣方便擺放物件，而車上亦會裝有最新嘅影音系統，以提高享受程度。&#13;<br> &#13;<br> <b> 小檔案</b> &#13;<br> 尺碼：4110×1695×1705mm&#13;<br> 軸距：2740mm</fontstyle></spanclass></p></body></html>