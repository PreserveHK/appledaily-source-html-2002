<html><header><meta charset="utf-8"><title>電腦新產品：<br>SONY新VAIO勁賣無線功能通街都可上寬頻</title></header><body><h1>電腦新產品：<br>SONY新VAIO勁賣無線功能通街都可上寬頻</h1><p>無線寬頻上網已成新潮流！君不見銅鑼灣同太古城一帶CoffeeShop，成日有人就咁攞住部Notebook，上網、Checke-mail、辦公事、甚至ICQ𠝹女㖭。如果你都正打算投身「無線」一族，咁就要留意以下兩部新機，佢哋係SONYVAIO首批內置IEEE802.11b無線寬頻上網嘅Notebook；賣相型、機身輕巧、功能強勁已屬必然賣點，「內置式」免除「插卡」的麻煩，用起嚟零舍方便就手！&#13;<br>記者：朱崇德&#13;<br>攝影：陳偉強&#13;<br>ImgaeGirl：Irene</p><p><spanclass><fontstyle>首2部機內置IEEE802.11b無線上網  &#13;<br> 香港SONY剛公布推出2部新型號VAIONotebook（分別為PCG-DRX55TH及PCG-R505TFP）；兩機有一共通點，就是同時內置有IEEE802.11b無線寬頻上網功能，這絕對是VAIO香港行貨的首次！&#13;<br> 玩無線寬頻上網並唔係一件遙不可及嘅事！現時港九各區好多大型商場、咖啡店及東涌新機場，已有超過100個流動寬頻熱點，真係隨時喺旺區行行吓街要上網？話都冇咁易！&#13;<br> &#13;<br> <spanclass><fontstyle>行家專業意見  &#13;<br> 《DiGiPLUS》總編輯周達之　&#13;<br> IT經驗：7年&#13;<br> 屋企同公司都玩開無線上網，好方便！相信會愈嚟愈流行。SONY呢兩部機設計好細部，方便攞出街，IEEE802.11b用內置式設計，唔會浪費PCMCIA插位，市場上較少同類機種。</fontstyle></spanclass></fontstyle></spanclass></p><p><spanclass><fontstyle>實地測試：記者會一分鐘即場傳相！  &#13;<br> 現時香港有不少私人公司及家庭用戶，亦都逐漸開始轉玩IEEE802.11b無線寬頻上網。例如筆者昨日就這兩部新VAIONotebook的搶先簡報，就是在記者會上透過無線寬頻網絡，馬上傳相、傳文回公司的功勞！兩張數碼相片加一個文件檔案（約1MB容量），發為e-mail都不消一分鐘時間；這兩部內置IEEE802.11b的VAIONotebook，真係為經常出外工作人士帶來不少方便。</fontstyle></spanclass></p><p><spanclass><fontstyle>PCG-DRX55TH  &#13;<br> <spanclass><fontstyle>四邊圓角B5尺寸輕巧新貴  &#13;<br> PCG-DRX55TH係一部屬於輕巧實用嘅B5Notebook；機身核心使用一枚PIII900MHz-M處理器，再配以256MBSDRAM、40GB硬碟機同IEEE802.11b無線寬頻上網功能，整體硬體配置令人感覺好夠使！&#13;<br> 全機最強賣點係「輕巧」！B5尺寸、連電池重量都係1.25千克，帶佢出街真係同揸本雜誌差唔多，再加上5.5小時嘅超長使用時間，絕對係經常出外工作人士必然之選！跟機送一個外置式ComboDrive，睇DVD及燒CD-R/W兩用，絕對係𠵱家出新機嘅必需配置！外置式設計，唔用就唔帶出街，又減輕機身量！就機身所限，顯示屏尺寸只有10.4”，幸好能保持有1,024×768的高解析度，畫面能保持一貫的清晰靚仔，試睇DVD影碟時，感覺尤其正。</fontstyle></spanclass></fontstyle></spanclass></p><p><b> Profile</b> &#13;<br> 處理器：PIII900MHz-M&#13;<br> 記憶體：256MBSDRAM&#13;<br> 硬碟機：40GB　顯示屏：10.4”&#13;<br> 碟機：ComboDrive&#13;<br> 尺寸：259.0（闊）×27.8-32.0（高）×194.0（深）mm&#13;<br> 重量：1.25千克</p><p><spanclass><fontstyle>PCG-R505TFP  &#13;<br> <spanclass><fontstyle>Docking系統勁Sell高效能  &#13;<br> 就兩部全新VAIO無線寬頻上網Notebook，PCG-R505TFP相對嚟講屬於高效能機種，處理器時脈速度達PIII1.20GHz-M，內置256MBSDRAM（最高512MB），基本配置是中、高階級數！&#13;<br> 機身尺寸較適中（279.5×29.4×239.0mm），連電池重量1.98千克，以大型號機種嚟說，真係幾輕幾薄！筆者最喜歡是它使用了Docking系統，常用的ComboDrive（24×讀、16×寫、10×重寫、8XDVD-ROM）、磁碟機、USB、i.Link……等，都設置在擴充機座之上，一連上Notebook後簡直儼如一部DesktopReplacement，但獨立使用又不失流動性，辦公類及Soho用家最就最啱。&#13;<br> 由於PCG-R505TFP屬較高效能機種，所以亦為用家預留有數碼影像編輯的空間，60GB特大的硬碟、i.Link的高度數據輸入能力、12.1”闊大的顯示屏、再加上ComboDrive的燒碟後期製作能力，簡直集多媒體享受於一身。</fontstyle></spanclass></fontstyle></spanclass></p><p><b> Profile</b> &#13;<br> 處理器：PIII1.20GHz-M&#13;<br> 記憶體：256MBSDRAM&#13;<br> 硬碟機：60GB&#13;<br> 顯示屏：12.1”&#13;<br> 碟機：ComboDrive、磁碟機&#13;<br> 尺寸：249.5（闊）×29.4（高）×239.0（深）mm&#13;<br> 重量：1.98千克</p></body></html>