<html><header><meta charset="utf-8"><title>周末遊車河：<br>大直路去到汀角路玩埋摸蜆</title></header><body><h1>周末遊車河：<br>大直路去到汀角路玩埋摸蜆</h1><p>雖然話香港豆丁咁細，但假期遊車河其實都有唔少好去處，例如由吐露港入汀角路、大尾篤、新娘潭路直到鹿頸，大部份以直路為主，駕駛絕不費神；想玩得更有feel，最好選擇四驅車，打開天窗感受一下大自然氣息，沿路有玩有食玩埋摸蜆，動靜皆宜，大人細路都適合!&#13;<br>&#13;<br>記者：黃婉冰　攝影：陳穎</p><p>沿吐露港公路經大埔工業邨，途經汀角路時，就在對面馬路有一個不大起眼叫「親親大自然」的農莊，農莊在兩年前開業，雖然沒甚麼園林景致，但勝在搞作多，動靜皆宜，最適合一家大細合家歡玩足一個上午。&#13;<br> &#13;<br> <spanclass><fontstyle>燒烤摸蜆餵動物　一站過  &#13;<br> 記者遊車河途中遇到好溫馨的林先生一家人，林先生說：「我哋專程由天水圍入到嚟玩，我自己揸開旅遊巴，好多時載啲本地團入嚟玩，嚟得多，見有動物又有紅樹林、養菇場，所以今次咪帶埋屋企人嚟玩囉，呢度好適合一家大細，燒烤食物味道OK，但如果有得租埋單車重好，唔使行出去租咁麻煩。」</fontstyle></spanclass></p><p>農莊有個小小動物園，見到與小豬嘜同一屋簷下的還有幾隻灰兔。「呢幾隻灰兔中，有啲係因為主人唔可以再飼養或唔想養，但又唔想拋棄，就送畀我哋。」負責人蘇小姐說。小朋友可以餵兔仔食紅蘿蔔，紅蘿蔔及飼料在詢問處有得賣。另有羊仔、龍貓、珍珠雞、鵝、白鴿，其中有兩隻台灣烏豬，大的叫「哥哥」，而一隻叫「豬嘜」，另一負責人話只有老闆溫生叫才會應，果然，記者叫極都唔瞅唔睬，食檸檬收場。&#13;<br> 歐小姐一家：「我哋係經朋友介紹，第一次入嚟玩，啱啱去完三門仔，跟住就落嚟，自己揸車都好方便，呢度又夠大，好舒服，好值得再嚟多一次。頭先摸咗一個鐘頭蜆，但都幾難摸，收穫唔係好多。」&#13;<br> 燒烤場下面有個布滿紅樹林的灘，拍攝當日正值潮退，很多人落去摸蜆，更有人即摸即燒，但想摸蜆的話記得check清楚潮退時間。</p><p><b> 蝦場即釣即食</b> &#13;<br> 釣蝦場一樣咁旺場，蝦池周圍企滿人，睇見個個收穫不錯，看來難度不太高。魚竿每支$50一個鐘，加多$15燃料費，重有人煮埋畀你食，即釣即食夠晒新鮮。</p><p><b> 鮮菌做手信</b> &#13;<br> 釣蝦場旁邊就是自耕地同菇菌養殖場，住慣城市大可以返璞歸真，一嘗耕種滋味，菇菌養殖場供開放參觀，參觀完還可以買走，又或是給專人即場炮製，鮮菌每包$20－$30。</p><p><b> 駕駛貼士</b> &#13;<br> <spanclass><fontstyle>泊車唔使錢  &#13;<br> 親親大自然農莊內周圍爛地都泊得車，全部免費任泊兼地方充足。到達之後可先燒烤，但燒烤食物只可以即場買，不能自備，燒烤包連一款飲品、用具費每份$60。燒烤場附近正在維修土地，玩時要留神。&#13;<br> 汀角路再入經大尾篤到新娘潭路，短短數十分鐘的路程中，出現得最多的非燒烤爐莫屬，沿途大大話話都有十多個燒烤地方，但車位極少，所以好多車都被迫泊在路邊，途經這路時最好多加留神；這裏亦不可錯過沿途的風景，有好多人都會在這裏落車影番張靚。</fontstyle></spanclass></p><p><b> 親親大自然農莊</b> &#13;<br> 電話：26626298　&#13;<br> 地址：大埔汀角路17號地段(汀角村對面)</p><p><spanclass><fontstyle>雞谷下村魚塘垂釣  &#13;<br> 這一路有不少釣魚場，位於鹿頸新娘潭路雞谷下村的海水釣魚場便是其中之一，聽聞是不少釣魚發燒友的釣魚勝地，客人可將車停泊在湖邊，戰利品可加錢交由店員幫你即時烹調或取走，難怪一到假日，場內便擠滿人同車。&#13;<br> 歐生：「我哋由大尾篤遊車河經過見到咪入嚟行吓囉，呢度幾好玩，呢個時候個天氣幾好，幾舒服，幾好玩，但係泊車就較為麻煩。」&#13;<br> &#13;<br> <b> 畀五個鐘錢釣足一日</b> &#13;<br> 下午時分魚場已滿座，顧客可選擇斷小時計或全日計每釣一小時收費$40，可帶走一斤魚穫，兩小時兩斤，餘此類推，釣五小時之後作全日計，收費$200，最多可帶走五斤魚穫，魚竿可自備或$10租全日。&#13;<br> &#13;<br> <b> 鹿頸海水養殖場</b> &#13;<br> 電話：96188667&#13;<br> 地址：鹿頸新娘潭路雞谷樹下村</fontstyle></spanclass></p><p><spanclass><fontstyle>天后宮賞白鷺  &#13;<br> 在雞谷樹下村向前駛不遠就到達鹿頸路，就在新娘潭路同鹿頸路交接位，有兩、三間食店，斜對面有免費停車位，很多人都鍾意遊車河到此歇一歇腳後再回程。一到假日，不少住在附近的村民擺賣生果、蔬菜，有着鄉村氣息。進入鹿頸路，遠離燒烤爐，人少車少，空氣亦比較清新，終於可以打開天窗呼吸清新空氣！</fontstyle></spanclass></p><p>最後一站是最接近沙頭角的天后宮，望向對面的鴉洲，這個季節正可看到白鷺，潮漲時牠們會聚集在鴉洲，水天一色，好多喜歡攝影的人都會在這裏取景影相。但拍攝當日只得寥寥數隻，確實有點失望，雖然如此，能欣賞到這些珍貴的白鷺，作為全程的終站都算不錯。</p><p><b> 駕駛貼士</b> &#13;<br> <spanclass><fontstyle>雙程路突變單線雙程  &#13;<br> 駛入鹿頸路後記得開始慢車，因為雙程路有時候又會突然變成單線雙程行車，隨時有對頭車駛來，尤其是彎位更加要特別留意。</fontstyle></spanclass></p><p><b> 豐田LandCruiserPrado四驅車</b> &#13;<br> <spanclass><fontstyle>大大部坐得夠舒服  &#13;<br> 雖然今日我哋用作遊車河嘅豐田LandCruiserPrado，係屬於上一代型號，但佢嗰個極富肌肉感嘅車身線條，卻予人一份剛勁感，而較高嘅離地距配合四輪驅動系統，亦方便行走一啲崎嶇不平嘅路面。&#13;<br> 車廂方面，不但空間寬敞闊落，全車真皮座椅重有頗高嘅承托性，乘坐貼服舒適之餘，遇有需要時更可將第三排座椅摺起，以便擺放行李或雜物；當然唔少得重有前後獨立恒溫冷氣、車門電窗、天窗、高級音響等配備啦。然而，一台3.4公升V6引擎，動力輸出強勁，匹配一套4前速自動波，行車順滑又寧靜，而四輪碟式制動亦可予人有收放自如嘅效果呢！&#13;<br> &#13;<br> <b> 行貨水貨　設備有別</b> &#13;<br> 不過，由於廠方已經喺日本本土市場，推出新一代LandCruiserPrado，所以代理及水貨車行理應再無舊款型號嘅新車出售；有興趣嘅朋友可留意二手市場上嘅放盤，但亦要留意行貨及水貨車之分，因為設備或引擎配搭上會有所差別，故此選購時不妨睇多幾部放盤，揀啱先買都未遲㗎。&#13;<br> &#13;<br> 記者：鄭達基</fontstyle></spanclass></p><p><b> 豐田LandCruiserPrado小檔案（行貨）</b> &#13;<br> 引擎：3378ccV6DOHC&#13;<br> 馬力：178ps/4600rpm&#13;<br> 扭力：31.0kgm/3600rpm&#13;<br> 尺碼：4770×1820×1915mm&#13;<br> 軸距：2675mm&#13;<br> 當年新車價：$409,900（2001年）&#13;<br> 現時二手價：約25萬起</p></body></html>