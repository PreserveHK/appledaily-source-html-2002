<html><header><meta charset="utf-8"><title>九龍城尋寶</title></header><body><h1>九龍城尋寶</h1><p>要買家鄉食物，Pen姐最喜歡到九龍城城南道的昌發公司，因為那裏的貨物種類多而齊，由食物到日常用品以至泰文雜誌都有齊。</p><p><spanclass><fontstyle>每星期幫襯一次  &#13;<br> Pen姐同泰籍老闆娘最老友，皆因大家的丈夫都係香港人，話題特別多。老闆娘一見到Pen姐，就話要送盒剛由泰國運到港的綠豆糕畀佢食，跟住就雞啄唔斷以泰文交談，小記當然唔知佢哋講緊乜啦！</fontstyle></spanclass></p><p><spanclass><fontstyle>現成辣椒膏  &#13;<br> 煮泰式咖喱一定唔少得咖喱粉及辣椒膏，通常泰國人會自製辣椒膏，若貪方便的話，也可以在這裏買到，每盒8元。</fontstyle></spanclass></p><p><spanclass><fontstyle>至緊要新鮮  &#13;<br> 離開昌發，Pen姐就回到住所附近的鳳德街市繼續買材料。走到豬肉檔，Pen姐買了一斤豬腩肉、一串豬腸及一條豬橫脷，「買呢啲材料，最緊要新鮮，所以我會幫襯相熟嘅豬肉檔，佢哋唔會呃熟客嘛！」</fontstyle></spanclass></p><p><spanclass><fontstyle>同場加映：泰國大師化緣  &#13;<br> 採訪當日係星期天，Pen姐特意叫小記提早一點到達九龍城，原來每逢星期日早上8:30-9:30，住在香港的泰國和尚，都會到九龍城化緣，由南角道的泰國雜貨店開始，一直行到城南道。每星期，居港的泰籍善信，都會專程來到九龍城，買齊齋菜、花、米飯及水，等待大師到來，而昌發門外便是最多泰籍人士等候的地方，估計大約有40-50人左右！</fontstyle></spanclass></p></body></html>