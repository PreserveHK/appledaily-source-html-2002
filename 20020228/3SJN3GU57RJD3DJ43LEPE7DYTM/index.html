<html><header><meta charset="utf-8"><title>脊患婆婆盼贈洗衣機</title></header><body><h1>脊患婆婆盼贈洗衣機</h1><p>八十一歲的胡婆婆，近年飽受脊椎骨患影響，難以自行洗濯衣服。奈何她晚年領取微薄綜援金度日，過着捉襟見肘的生活，實無法負擔添置洗衣機費用。<br> &#13;<br> <spanclass>不欲手術恐難復元 &#13;<br> 「我不嬲習慣儲起一桶污糟水，諗住用嚟沖廁，又可以慳水。點知早幾個月我抽起桶水想沖廁嗰陣，可能姿勢唔好，一彎低身就覺得背脊好痛，後嚟去醫院照X光，證實我有部分脊骨移位，所以搞到痛起嚟行步路都唔得，𠵱家要忍住痛洗衫，覺得好辛苦，但係都冇辦法。」&#13;<br> 白髮蒼蒼的胡婆婆表示，醫生雖指其傷患可以動手術醫治，惟她有感年事已高，恐怕手術後復元之路漫長，不欲冒此風險，現時惟有靠塗抹藥油及貼膏藥，紓緩患處的痛楚。&#13;<br> 獨居的胡婆婆，退休前從事家庭傭工，刻苦耐勞；老來苦無積蓄，惟有靠綜援金維持生計，花費每分每亳都要想過算過，以免入不敷支。&#13;<br> 「我平日慳慳哋，每個月都夠食用，但就好難有錢買洗衣機洗衫囉！」胡婆婆有待善長捐助，解其困境。&#13;<br> 捐款編號：C0474<br> &#13;<br> <spanclass>蘋果慈善基金捐款方法 &#13;<br> 1）到恒生銀行（包括地鐵站分行）填妥蘋果基金專用入數紙&#13;<br> 2）直接存款入香港滙豐銀行帳號：580-198836-001&#13;<br> 3）劃線支票抬頭請寫「蘋果日報慈善基金」&#13;<br> 4）透過美國運通卡、萬事達卡、Visa卡扣數（須填妥捐款表格）&#13;<br> ＊捐款人連同入帳收據（捐款方法二），或支票（捐款方法三）及個人資料寄回：九龍將軍澳工業邨西駿盈街八號「蘋果日報慈善基金」電話：29908688&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>