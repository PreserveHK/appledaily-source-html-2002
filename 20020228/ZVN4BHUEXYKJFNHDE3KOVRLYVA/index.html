<html><header><meta charset="utf-8"><title>曼谷BanyanTree酒店最「高」享受</title></header><body><h1>曼谷BanyanTree酒店最「高」享受</h1><p>從未如此富豪過！&#13;<br>由第1日坐在國泰最新商務客位的大班椅後，就正式開始這個富豪級之旅！&#13;<br>享受最新國泰商務客位，入住曼谷最高的5星級酒店BanyanTree，品嘗全市最高的露天餐廳美食以及第一次居高臨下，在53層樓高的玫瑰浴池歎番個熱水浴，咁先叫做歎世界嘛！&#13;<br>&#13;<br>記者、部分攝影：朱維達&#13;<br>鳴謝：國泰航空、BanyanTreeBangkok</p><p><spanclass><fontstyle>最新商務客位好似坐住安樂椅  &#13;<br> 上星期六剛試過國泰最新的商務客位，除咗按摩功能外，其餘均與豪華版嘅安樂椅無異，由54"加至60"的腳椅長度，根據人體脊骨設計的「Z」形椅背及獨有的酒吧款待區及私人更衣間，加上機艙間座位數目減少，先深明有錢人生活真係唔同啲，最衰係來回程全機爆滿，坐喺隔籬嗰個又唔係靚女，如果唔係感覺重正！</fontstyle></spanclass></p><p><spanclass><fontstyle>61樓露天餐廳　曼谷最Top  &#13;<br> 3個鐘頭之後就到咗曼谷，雖然唔使20分鐘從機場到BanyanTreeHotel嘅路程，要成個鐘頭先到（勁塞車，曼谷係咁㗎啦！），但係好好人嘅導遊阿Boon已經問我哋使唔使整番個Massagerelax一下，口講話唔使，心都唔知幾想去，不過無理由餓住個肚㗎!?於是阿Boon就帶咗我哋去Vertigo餐廳。&#13;<br> 重以為係普通料貨色只在填肚，誰不知一上到去，除咗擘大口講個「嘩！」字之外，相信都唔會有第二個反應。呢間今年1月1日先開張、全曼谷最高（61樓）嘅Vertigo露天餐廳位處頂層，以燒烤為主的食譜內亦不乏特色甜品，最耍家嘅除咗可以360度睇晒曼谷全市，當晚上去重有月亮繁星相陪，此時只慨歎為何席上沒有她？&#13;<br> &#13;<br> Vertigo露天餐廳營業時間：5:00p.m-12:00a.m（約5:30p.m可以睇到日落）</fontstyle></spanclass></p><p><spanclass><fontstyle>全身感受　不惜一脫  &#13;<br> 終於到高潮啦，就係咁大個仔都未試過嘅泰國正宗Massage！&#13;<br> 去完更衣室換好衫，心情真係有啲緊張，皆因發現幫我揼嘅係女人，入到房，佢「捽」埋兩道嘅房門時我重緊張，佢話叫我剝衫，跟住重話：「Pleasetakeoffyourunderwear」唔係話?!除咗我阿媽之外都未有人同我講過喎！但為咗寫低以下嘅全「身」體驗，惟有一脫！</fontstyle></spanclass></p><p><spanclass><fontstyle>悠揚樂聲有咯咯骨聲伴奏  &#13;<br> 今次我揀RoyalBanyan療程，貪佢夠貴（170美金，約1,326港元，反正唔使我畀錢），3個鐘頭裏面你會感受到正宗泰式Massage真係會照顧到你落腳趾尾，香花洗腳、檸檬草、黃瓜、藥用香草包裹等按摩過程中，只會聽到柔和嘅音樂同咯咯嘅骨頭聲，最正嘅當然係浸個玫瑰花瓣浴，望住個靚景、沖住個靚涼，頓時心諗：「唔使返香港你話幾好呢?!」</fontstyle></spanclass></p><p><b> BanyanTreeBangkok</b> &#13;<br> 地址：21/100SouthSathonRoad,Bangkok10120,Thailand&#13;<br> 電話：(66)2-6791200&#13;<br> 房租：DeluxeSuite300美元（約2,340港元）&#13;<br> 網址：<ahref http:> http://www.banyantree.com  </ahref></p><p><b> 出門提一提</b> &#13;<br> 簽證：持BNO、特區護照者免簽證，持CI者則須辦理，查詢電話：25216481（泰國領事館）。&#13;<br> &#13;<br> 機票：乘國泰航空前往曼谷來回票價$2,400（14日有效期），查詢電話：23900421（學聯旅遊）。&#13;<br> &#13;<br> 貨幣：10泰銖約兌1.8港元&#13;<br> &#13;<br> 交通：酒店可代為安排機場接送，車程約25分鐘。&#13;<br> &#13;<br> 旅遊諮詢：查詢電話：28680732（泰國旅遊局）</p><p><b> 每日一句</b> &#13;<br> 追女仔必殺金句&#13;<br> &#13;<br> 泰語讀音：KhunSuayMak,KhunChuAai?&#13;<br> &#13;<br> 意思：妳好靚，妳叫咩名吖？</p></body></html>