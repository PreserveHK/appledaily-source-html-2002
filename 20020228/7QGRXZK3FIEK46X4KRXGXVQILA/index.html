<html><header><meta charset="utf-8"><title>吳彥祖除剩孖煙囪<br>楊千嬅嚇到頻NG</title></header><body><h1>吳彥祖除剩孖煙囪<br>楊千嬅嚇到頻NG</h1><p>吳彥祖與楊千嬅在《新紮師妹》合演情侶，馬偉豪導演安排兩人在片中演出牀上戲。當吳彥祖將上衣及長褲脫掉，只穿一條孖煙囱，面對楊千嬅拍親熱戲時，害羞的千女華頻頻NG，顯得極不自然。</p><p>楊千嬅與吳彥祖主演的《新紮師妹》，將於下周四（七日）上映。今次千嬅在片中飾演女警，故事講述警方為了取得某犯罪集團的證據，特別派遣千嬅混入犯罪集團做卧底，誤打誤撞下給她認識了黑幫頭目的養子吳彥祖，兩人一見鍾情，並迅速發展成情侶，兩人在戲中更有牀上戲。<br> &#13;<br> <spanclass>千女華自我灌醉 &#13;<br> 導演馬偉豪安排吳彥祖和千嬅演這場牀上戲時，由於千嬅對演出此類場面經驗不多，所以正式拍時，她顯得很緊張，馬偉豪昨日在電話中說：「吳彥祖演呢類鏡頭始終比千嬅放，劇情講千嬅想阻止佢幫養父出去做壞事，所以千嬅想用酒灌醉佢，但結果千嬅酒量太差，反而自己飲醉咗。<br> &#13;<br> <spanclass>牀戲點到即止 &#13;<br> 「原本我只要求吳彥祖除上身衫就得，點知佢話覺得一對情侶想親熱，除咗除衫之外，除埋條長褲應該合理啲，咁我都認同佢嘅講法。不過千嬅見到吳彥祖只着住條孖煙囪，唔知係咪唔慣，所以有些少緊張，搞到頻頻NG。」&#13;<br> 楊千嬅一向甚少拍親熱戲，馬偉豪表示一早預計到她會不自然，幸而吳彥祖十分識做，想盡辦法令千嬅放鬆，最後此場點到即止的牀上戲總算可以順利完成。馬偉豪笑說：「好少見千嬅拍戲咁怕醜，拍呢場戲時，我都覺得好搞笑。」</spanclass></spanclass></p></body></html>