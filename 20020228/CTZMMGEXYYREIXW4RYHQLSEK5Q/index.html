<html><header><meta charset="utf-8"><title>新車速報：<br>奧迪A4Avant1.8TMultitronic殺入香港</title></header><body><h1>新車速報：<br>奧迪A4Avant1.8TMultitronic殺入香港</h1><p>近年熱賣嘅奧迪A4車系，最近代理又運嚟全新嘅A4Avant旅行車；佢除咗具備有一分多變嘅實用性外，富動感嘅造型重予人有一分SportWagon嘅風範㗎！近期歐洲興起呢類汽車新潮流，想加入成為至In一族，就真係要考慮吓喇。&#13;<br>&#13;<br>記者、攝影：陳偉林&#13;<br>協力：AmyWong</p><p><spanclass><fontstyle>1.8T偈有勁轉檔順暢  &#13;<br> 率先打入香港市場嘅A4Avant，匹配上一台1.8公升Turbo偈，雖然馬力唔算好高，但就勝在低轉有高扭力嘅表現，令起步加速更感勁度十足。再者，一套6前速Multitronic半自動波箱，轉檔既順滑之餘，每個檔位分布重好切合香港路面環境，難怪會有不俗嘅慳油表現啦！而四輪高效能碟式制動配搭，重有電子ESP、ABS同EBD裝置相互配合，走彎時能有頗高嘅循迹性㗎！</fontstyle></spanclass></p><p><spanclass><fontstyle>包裝造型富房跑味  &#13;<br> 新近抵港嘅奧迪A4Avant，車長竟然較四門轎車版重要短咗3mm，而前後軸距則相同，可見得呢款新車又豈止係旅行車咁簡單呢！再者；裝有能降低車身20mm嘅跑車避震，加埋16吋跑車合金軨，以及取材自同廠RS4嘅電鍍車頂行李架，從而可為其增添一分SportWagon嘅色彩㗎！</fontstyle></spanclass></p><p><spanclass><fontstyle>鋪排講究設備齊  &#13;<br> 至於車廂鋪排方面，除用上全真皮及電鍍裝飾，以營造入時又High-tech嘅觀感外，跑車化嘅三幅式真皮軚環，匹配埋一對桶形跑車座椅，其真我個性可謂表露無遺；而尾廂除附設分隔繩網外，尾排更可以整幅收摺，令容量倍增㖭！除電窗、電鏡、電動天窗外，原廠恒溫冷氣及音響亦一應俱全；當然唔少得重有前後獨立房燈，以及10個安全氣袋組合啦！</fontstyle></spanclass></p><p><spanclass><fontstyle>奧迪A4Avant1.8TMultitronic規格  &#13;<br> 引擎：1781cc直4DOHCTurbo&#13;<br> 馬力：150ps/5700rpm&#13;<br> 扭力：21.4kgm/1750-4600rpm&#13;<br> 傳動：6前速半自動波，前輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）碟式（ABS）&#13;<br> 尺碼：4544×1766×1453mm&#13;<br> 軸距：2650mm&#13;<br> 車重：1470kg&#13;<br> 輪胎：205/55ZR16DunlopSPSport9000&#13;<br> 0-100公里：9.4秒&#13;<br> 極速：216km/h&#13;<br> 平均耗油：8.4L/100km&#13;<br> 新車售價：$338,000&#13;<br> 車輛提供：合迪汽車（21538181）</fontstyle></spanclass></p><p><spanclass><fontstyle>同級對手比較  &#13;<br> <b> 寶馬318iTouring</b> &#13;<br> 引擎：1995cc直4DOHC&#13;<br> 馬力：143ps/6000rpm&#13;<br> 扭力：20.4kgm/3750rpm&#13;<br> 尺碼：4478×1739×1409mm&#13;<br> 軸距：2725mm&#13;<br> 車重：1485kg&#13;<br> 售價：$329,000&#13;<br> 查詢：寶馬汽車（27145271）&#13;<br> 優點：造型包裝富活力感，雙截式尾門開合及幾近平坦嘅尾廂，更見實用。&#13;<br> 缺點：一台2.0公升自然吸氣偈，起跑加速稍嫌欠缺爆炸力。</fontstyle></spanclass></p><p><b> 平治C200KompressorEstate</b> &#13;<br> 引擎：1998cc直4Kompressor增壓&#13;<br> 馬力：168ps/5500rpm&#13;<br> 扭力：23.5kgm/2500-4800rpm&#13;<br> 尺碼：4541×1728×1466mm&#13;<br> 軸距：2715mm&#13;<br> 車重：1540kg&#13;<br> 售價：$383,000&#13;<br> 查詢：仁孚行（28957288）&#13;<br> 優點：具備C-Class車系嘅高格調，兼且享受出眾，2.0公升Kompressor增壓引擎，低轉表現亦見不俗。&#13;<br> 缺點：一台2.0公升機械式Kompressor增壓引擎，運轉時有較大聲浪，而車價亦較同級車為高。</p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：全新A4Avant嘅造型，好有一分SportWagon觀感。&#13;<br> 車廂：媲美高級轎車嘅布局頗為吸引，尤其一對桶椅更見突出。&#13;<br> 設備：既有如RS4嘅電鍍車頂行李架、高級音響外，重有前後10個安全氣袋，可謂一應俱全。&#13;<br> 操控：換裝有降低20mm車高嘅跑車避震，匹配低轉高扭力嘅1.8公升Turbo偈，表現跑意盎然。&#13;<br> &#13;<br> <b> 缺點</b> &#13;<br> 1.車尾廂編排缺乏新意，設施及變化只等同一般旅行車。&#13;<br> 2.一套Multitronic半自動波箱轉檔順暢，但卻少欠加速嘅勁度。</fontstyle></spanclass></p><p><spanclass><fontstyle>同場加映  &#13;<br> 由即日起至3月31日，位於九龍灣宏基街5號嘅AudiCentre，將會展出由《號外》雜誌為慶祝佢哋25周年紀念，而特別搵來多位設計師為佢哋設計嘅袋，另外又會展出其他關於《號外》雜誌嘅展品；有興趣嘅朋友，不妨喺AudiCentre參觀各款奧迪名車嘅同時，順道參觀一下呢個咁特別嘅展覽喇。</fontstyle></spanclass></p></body></html>