<html><header><meta charset="utf-8"><title>新登場：<br>高檔Cafe平版姊妹店現北角</title></header><body><h1>新登場：<br>高檔Cafe平版姊妹店現北角</h1><p>時裝品牌名震聲威後會推出YoungLine吸納年輕顧客，就好似GiorgioArmani的副線EmporioArmani；本地名人紅星如琦琦、任達華、容祖兒等經常光顧的飲食名牌brown照辦煮碗，在北角開設二線分店brownbag，同樣食西餐但價錢平好多，選擇還包括老火湯、五香牛肉卷、壽司、喇唦、咖喱，還有雪茄洋酒，今日就跟三五知己開懷大嚼，把酒談心，並以埋單百幾作HappyEnding。&#13;<br>&#13;<br>記者：楊一凡　攝影：陳盛臣</p><p><spanclass><fontstyle>大蝦亞森喇唦$55  &#13;<br> 坊間的喇唦湯底都加大量椰奶，很多食客因太肥膩而唔飲湯，其實很浪費。有見及此，店方先攆走椰奶，然後加強湯底陣容，把蒜茸、辣椒、酸桔子、香茅和香草炒成香濃醬料，並跟鮮蝦、白肉魚和香料同熬四小時，隔渣後就是香辣惹味的喇唦湯底，配越式檬粉及鮮味大蝦，大功告成。&#13;<br> &#13;<br> 老闆Nunu：收到客人的柯打後，廚師先給大蝦加些少調味，然後煎熟，配上熱辣湯粉，亞森即是酸桔子，湯底醒胃的酸味全仗它，檬粉會在15至20分鐘後自我膨脹「索」湯水，提議你趁熱進食。</fontstyle></spanclass></p><p><spanclass><fontstyle>芒果菠蘿Smoothie$25(上)&#13;<br> 泰式豬頸肉墨西哥卷$33(下)  &#13;<br> 店裏的Smoothies以香蕉代替牛奶或豆奶，一來即剝皮即攪拌夠新鮮衞生；二來想照顧埋對牛奶或豆奶感敏人士。用圓形墨西哥麵餅捲着餡料的Wraps風靡美國，它是三文治的輕巧版，方包遇水發大脹胃，墨西哥麵餅則薄身香脆，配合爽口的泰式豬頸肉餡，伴冬蔭公汁，多吃也不覺油膩。&#13;<br> &#13;<br> 阿君試味：Wraps塊餅皮烘脆過，咬落特別香脆，唔錯。最欣賞都係五香牛𦟌Wraps，好特別。Smoothie幾滑，OK啦。</fontstyle></spanclass></p><p><spanclass><fontstyle>海底椰煲竹絲雞湯$25(上)&#13;<br> 香辣海鮮麵$55(下)  &#13;<br> Cafe有足料老火湯，真係幾意外，用烏雞加杏仁和海底椰煲四小時的中湯很清潤；中西靚湯每日各一款，兩三日轉一次，下次可能係西洋菜生魚湯或者青紅蘿蔔豬𦟌湯。海鮮麵未食先聞其辣，廚師用南薑、香茅、鮮紅椒等調製出自家馬來西亞醬料，用蒜茸爆香醬料，然後加麵條同炒便可。&#13;<br> &#13;<br> Benny試味：之前試過這裏的西湯如南瓜薑茸湯、烤番茄湯和蘿蔔青瓜湯等，今日海底椰煲竹絲雞湯都不錯，不過粒粒杏仁浮面，飲起來有點阻滯。</fontstyle></spanclass></p><p><spanclass><fontstyle>德式吉列豬扒糙米飯$38  &#13;<br> 德文Schnitzel指吉列，德式的肉塊較港式為薄。店方選用美國豬柳加秘製醃料，誘發豬肉鮮味；糙米飯味較淡，要添香味，便要雞湯、麵豉和豆卜幫手，善於吸水的豆卜混在飯粒間，索滿一身飯香，貢獻自身湯汁滋潤飯粒，更加香口。&#13;<br> &#13;<br> Kent試味：吉列豬扒一咬鬆化，肉塊油水充足，擱久了才吃的話，吉列外皮的吸光肉汁，令豬扒變硬身。糙米飯入口帶點果仁香，細意咀嚼嗒出鹹香滋味，豆卜一咬咇汁，感覺很入味。</fontstyle></spanclass></p><p><spanclass><fontstyle>Tiramisu$25  &#13;<br> 跟店名同色的Tiramisu是鎮店之寶，老店賣$60，新店只賣$25，細心啲數，少咗一層芝士喎，brown跑馬地店的Tiramisu有三層芝士，老闆笑說：「當然啦，Mascarpone把成本價拉高好多㗎。」&#13;<br> &#13;<br> 試味報告：Tiramisu很香滑，滲有淡淡咖啡味，酒味不會太濃烈，濕潤可口。</fontstyle></spanclass></p><p><spanclass><fontstyle>吞拿魚溫室青瓜卷$35  &#13;<br> 魚生及刺身拼盤晚晚清貨，以保新鮮，吞拿魚溫室青瓜卷其實還包括鮮蘆芛做餡，用壽司飯捲餡而非紫菜，飯粒加有烘香的白芝麻，香脆口感更勝紫菜。廚師每日會用當天最新鮮的材料炮製一款Special壽司，跟你玩意外驚喜。&#13;<br> &#13;<br> 試味報告：配料夠爽口，吞拿魚的味道不算太濃，蘸豉油同吃，較能吃出鮮味。每盒壽司拼盤和加州卷各售$35，而刺身拼盤賣$45。</fontstyle></spanclass></p><p>店名：brownbag&#13;<br> 電話：25907030&#13;<br> 地址：北角英皇道625號地舖（近鰂魚涌地鐵模範里C出口）&#13;<br> 座位：74個&#13;<br> 付款方法：現金及信用卡（Master及Visa）&#13;<br> 營業時間：星期一至五朝8晚8，星期六至下午3時，星期日休息。</p></body></html>