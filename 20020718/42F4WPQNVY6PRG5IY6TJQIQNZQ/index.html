<html><header><meta charset="utf-8"><title>賓利ArnageT貴族運動家</title></header><body><h1>賓利ArnageT貴族運動家</h1><p>英國賓利轎車除擁有一份尊貴嘅格調之餘，SportTouring氣息更有別一眾豪華轎車個性；然而，最能凸顯呢份與眾不同嘅氣派，相信非呢部全新ArnageT莫屬。繼年初美國底特律車展中正式亮相後，首部右軚新車剛運抵香港；不僅造型跑意盎然，車廂鋪排亦見豪邁至極，難得一台TwinTurboV8偈重迸發出450匹強勁輸出，剛柔並蓄嘅個性，完全表露無遺。	&#13;<br>記者：陳偉林　&#13;<br>攝影：陳偉強　&#13;<br>Model：黃琛瑜</p><p><spanclass><fontstyle>鑽石紋皮椅獨到吸引  &#13;<br> 全新車廂鋪排，最突出莫過於鑽石花紋嘅真皮椅組合，加上前後椅背嘅賓利廠徽及四周桃木配襯，氣派既獨特又見愜意。除四門電窗、門邊電鏡及中央門鎖外，重有前後獨立房燈、冷氣送風同高級音響組合，當然唔少得重有前排全方位電控及四個安全氣袋配搭啦！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>V8TwinTurbo偈令人刮目相看  &#13;<br> 新車講求氣派之餘，賓利一台至為超著嘅6750ccV8偈，再匹配上TwinTurbo及兩組大型Intercooler裝置，性能表現突出之餘，想唔到新一代賓利轎車重會有三段式電子避震、ESP（ElectricStabilityProgramme）系統，令呢部達2585kg車重嘅龐然巨物，駕駛起來得心應手外，四輪特大口徑透氣制動碟，另加有ABS連EBD裝置，還予人有收放自如感呢！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>豪邁轎車倍添跑意  &#13;<br> 近幾年，賓利GreenLabel同RedLabel嘅受歡迎程度，加上後期RedLabel長陣版備受追捧，以為不少商賈名人作座駕嘅首選轎車。然而，舊有賓利汽車嘅SportTouring個性，卻未見有代表作。直至呢部ArnageT嘅正式面世，佢唔單止有RedLabel系列嘅豪邁轎車風範，全新前後一體式泵把連車頭整流器，重有兩邊車身裙腳，及四輪18吋跑車合金軨組合，均予人有感高性能SportTouring轎車氣息。</fontstyle></spanclass></p><p><spanclass><fontstyle>記者試後簡評  &#13;<br> 優點：造型時尚跑意盎然，車廂鋪排講究豪華至極，難得會有多一份易於駕馭嘅馴服性。&#13;<br> &#13;<br> 優點：造型時尚跑意盎然，車廂鋪排講究豪華至極，難得會有多一份易於駕馭嘅馴服性。&#13;<br> &#13;<br> <spanclass><fontstyle>賓利ArnageT規格  &#13;<br> 引擎：6750ccV8TwinTurbo&#13;<br> 馬力：450ps/4100rpm&#13;<br> 扭力：89.3kgm/3250rpm&#13;<br> 傳動：4前速自動波，後輪驅動&#13;<br> 懸掛：（前）下搖臂&#13;<br> （後）雙搖臂&#13;<br> 制動：（前）透氣碟&#13;<br> （後）透氣碟（ABS）&#13;<br> 輪胎：255/50ZR18&#13;<br> PirelliPZeroAsimmetrico&#13;<br> 尺碼：5400×1932×1515mm&#13;<br> 軸距：3116mm&#13;<br> 車重：2585kg&#13;<br> 0-100公里：5.8秒&#13;<br> 極速：270km/h&#13;<br> 平均耗油：20.6L/100km&#13;<br> 新車售價：$2,850,000&#13;<br> 車輛提供：賓利香港（28901918）</fontstyle></spanclass></fontstyle></spanclass></p></body></html>