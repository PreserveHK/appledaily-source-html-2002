<html><header><meta charset="utf-8"><title>賽前論戰</title></header><body><h1>賽前論戰</h1><p><spanclass>男子19歲以下組&#13;<br> 陳尚威（雄獅/大前鋒） &#13;<br> 「我嘅目標當然係攞冠軍，球隊除咗我，重有上屆十六歲組籃板王劉健明，實力有番咁上下。」<br> &#13;<br> <spanclass>張嘉倫（海龍/中鋒） &#13;<br> 「我的膝傷未好番晒，所以比賽初期唔會打好多，球隊正選陣容都幾強，所以好有信心攞冠軍。」<br> &#13;<br> <spanclass>張文達（旋風/小前鋒） &#13;<br> 「我哋處於B組，出線應該無問題，球隊內線好勁，有譚德昭同劉子傑，而且成隊士氣都好好。」<br> &#13;<br> <spanclass>女子組&#13;<br> 尤雪芬（火鳥）（中鋒/大前鋒） &#13;<br> 「雖然我哋係平均身高最矮嘅一隊，只有我同卓婉君夠高，不過陣中好多外圍射手，好似沈曉彤，絕對有實力同其他球隊一拼。」<br> &#13;<br> <spanclass>黃麗芳（藍鯨）（中鋒） &#13;<br> 「講高妹，我、朱巧兒同劉祖兒都身高六呎，其他球隊冇得比，加上外圍射手呂芷菱、張曉盈等好有實力，好有信心攞冠軍。」<br> &#13;<br> <spanclass>鍾詠璇（鳳凰）（得分後衞） &#13;<br> 「我哋出名球員可能唔多，但勝在夠團結，如果好好發揮快攻同三分波，絕對有機會打入決賽。」<br> &#13;<br> <spanclass>NikeLeague知多啲 &#13;<br> 由Nike和香港籃總合辦的NikeLeague是每年一度的暑假籃球盛事，由一九九七年第一屆只有男子十九歲或以下組，到第二屆增加女子十九歲或以下組，二千年更增加男子十六歲或以下組。今屆共吸引四千七百位青少年報名參加，經過兩輪選拔和半個月訓練，三組共十八支球隊將於今日起十個比賽天中，施展渾身解數，角逐冠軍寶座及MVP、神射手、籃板王等多個個人獎項。而男女子十九歲或以下組冠軍，更有機會前往亞洲國家與當地年輕球隊作技術交流。</spanclass></spanclass></spanclass></spanclass></spanclass></spanclass></spanclass></p></body></html>