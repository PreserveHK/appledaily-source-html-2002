<html><header><meta charset="utf-8"><title>新車速報：<br>可愛迷你Smart行貨殺到</title></header><body><h1>新車速報：<br>可愛迷你Smart行貨殺到</h1><p>向來走迷你CityCar路線嘅Smart，自推出以來便成為車迷追捧對象，足迹遍布世界各地，坊間亦有不少車行，響早前爭相引入呢款咁受歡迎嘅城市小車㖭。而代理方面最近亦已將之引入，除會為其開闢專門店外，更會推出一連串宣傳攻勢；再加上部車本身咁可愛嘅造型同車廂陳設，相信到正式推出時，又會惹來不少年輕車迷所垂青呢！&#13;<br>&#13;<br>記者：黃凱穎　攝影：陳偉強</p><p><spanclass><fontstyle>造型獨特不落俗套  &#13;<br> 雖然Smart推出至今已有多年歷史，但佢嗰個嬌小玲瓏嘅身軀，同埋既Cute又吸引嘅造型，不但予人有不落俗套之感，再加上佢系出名門，從而重畀到你有多一份信心呢！話說回頭，無論係硬頂抑或係開篷版，兩者賣相都可謂十分吸引，正如前文所述，佢不但擁有嬌小玲瓏嘅身軀外，就連一對相連橢圓頭燈組合亦見有一份吸引力；而開篷版所採用嘅軟篷頂，開關容易之餘需時亦甚短，但可惜拍照當日整天下着大雨，而未能一試呢！&#13;<br> &#13;<br> <spanclass><fontstyle>車廂空間闊落設備齊  &#13;<br> 雖然Smart車仔細細，但車廂空間仍見有一份寬敞闊落感，加上一雙承托力甚豐嘅獨立座椅，乘坐舒適度十足；然而，新車不但尾廂設有存物空間外，車上重設有不少雜物匣，以便擺放零碎雜物。然而，設備配搭又好齊全，其中中控台上重有齊原廠冷氣及高級音響組合，鋪排簡潔有序之餘，用落亦見方便；而SmartCabrio型號嘅尾廂更設有額外儲物空間，用作存放開篷後所拆下來嘅兩邊車頂橫桿呢！</fontstyle></spanclass></fontstyle></spanclass></p><p><spanclass><fontstyle>引擎慳油又好力  &#13;<br> 呢兩部用作拍攝嘅新車，分別為SmartCabrio&amp;Pulse及頂級嘅Smart&amp;Passion，兩者都以一台599cc直3引擎作動力核心，同埋匹配上一套6前速Sequential半自動波箱，但馬力輸出則有所分別，前者馬力輸出數值為63匹，而後者則為56匹；話雖如此，由於佢哋嘅車重甚輕，故此無論起步加速都同樣有敏捷暢順嘅反應呢！安全設施方面亦見充足，除安全氣袋外，經強化嘅車身結構，都能夠為車上乘客提供有周全嘅保護呢。</fontstyle></spanclass></p><p><spanclass><fontstyle>試完車有何評價  &#13;<br> Smart不僅造型吸引富個性外，車廂設備配搭重好齊全，而且重畀到人有一份安全感㖭；而一台599cc直3偈嘅動力輸出亦見充裕，輕巧車身配搭亦有助增強起步加速嘅靈敏度。但可惜一套6前速Sequential半自動波箱，斜路或會有溜後嘅情況出現，事前必須熟習一番。</fontstyle></spanclass></p><p><b> Smart&amp;Passion規格</b> &#13;<br> 引擎：599cc直列3汽缸&#13;<br> 馬力：56ps/5250rpm&#13;<br> 扭力：8.2kgm/2200-4500rpm&#13;<br> 傳動：6前速Sequential半自動波&#13;<br> 懸掛：（前）雙搖臂（後）下搖臂&#13;<br> 制動：（前）碟式（後）鼓式（ABS）&#13;<br> 輪胎：（前）145/65R15ContiEcoContactEP（後）175/55R15ContiEcoContactEP&#13;<br> 尺碼：2500×1515×1549mm&#13;<br> 軸距：1812mm&#13;<br> 車重：720kg&#13;<br> 0-100公里：17.5秒&#13;<br> 極速：135km/h&#13;<br> 平均耗油：5.1L/100km&#13;<br> 新車售價：約港幣15萬起&#13;<br> 查詢：仁孚行（28957288）</p></body></html>