<html><header><meta charset="utf-8"><title>飲食熱話：<br>移屍耀華街開鬼餐</title></header><body><h1>飲食熱話：<br>移屍耀華街開鬼餐</h1><p>萬聖節，唔使講蘭桂坊一帶又係水洩不通，就算你扮到鬼死咁核突都未必見到你，不如今年搞搞新意思，到平日甚冷清的耀華街，因為一班嘩鬼今晚會移「屍」到呢度騷擾大家，又有人免費同你化個鬼樣出嚟，更加唔少得各食肆提出的特別搞鬼食物，又玩又食，實行將十級恐怖食落肚！&#13;<br>記者：梁佩芬&#13;<br>攝影：伍慶泉</p><p><spanclass><fontstyle>魔女青髮$100  &#13;<br> <spanclass><fontstyle>墨魚麵似幼蟲  &#13;<br> LGPlus都算花最多心思落食物上，有魚生撈墨魚麵，一條條好似食緊幼蟲般；又有雕空麵包裝着鰻魚飯，成副棺材放上，喺黑麻麻又勁播鬼聲鬼氣音樂襯托下，小記邊食邊手震。喺11時後有啤酒勁飲大賽，最快完成可獲得五百大元現金。</fontstyle></spanclass></fontstyle></spanclass></p><p><spanclass><fontstyle>牛核餐$350  &#13;<br> <spanclass><fontstyle>入場送化裝  &#13;<br> 坐落耀華街最久的OnionBistro，因老闆甚愛美國節日，連香港無乜人識嘅感恩節都有節目，所以每年Halloween都有新意思，如果你冇化個鬼裝，餐廳有化裝品免費提供。食物選擇雖然不多，大廚話：「要我哋做啲古靈精怪嘅食物就好難，但盡量都會做一啲平時唔做嘅菜引人嚟食。」</fontstyle></spanclass></fontstyle></spanclass></p><p><spanclass><fontstyle>死亡法國菜$330  &#13;<br> <spanclass><fontstyle>最鬼樣可獲$500  &#13;<br> 兩姊妹合作經營的家庭式法國餐廳BistroD'or，死亡法國菜有蝙蝠沙律、Monster頭盤、臨死牛扒、死亡湯及已死甜品。記得今晚要整色整水入場，因十時後有現場投票，選出一位最驚嚇的鬼怪樣，大獎是現金$500。</fontstyle></spanclass></fontstyle></spanclass></p><p><spanclass><fontstyle>原個南瓜雪糕$60（上）&#13;<br> 血泊中的白肉$68（下）  &#13;<br> <spanclass><fontstyle>血漿龍蝦最恐怖  &#13;<br> 日本食物講究配搭，「丹後」的一碟龍蝦冷盤都用了藍莓子及紅莓子醬汁，外形猶似一隻龍蝦浸在血水之中，無法爬出來般；另外，一個雪到如石頭般硬的南瓜雪榚，記得食嗰時唔好過份用力鏟雪糕而飛起隻羹。今晚所有啤酒大減價，一律由$40減至$25。</fontstyle></spanclass></fontstyle></spanclass></p><p><spanclass><fontstyle>今晚嘩鬼通街走  &#13;<br> 耀華街可說是近年新興蒲點，但採訪時，老闆居然問小記：「你嚟過耀華街未？你聽過耀華街未？」雖然小記外表平實，但自問都跟得上潮流，點會連耀華街都唔識！其實入黑後，銅鑼灣時代廣場後的耀華街立時變得張燈結綵。經個多月籌備，今年耀華街十多間商戶合力搞萬聖節節目，各舖都裝飾得鬼馬恐怖，更加設計了不少遊戲及萬聖節特餐，實行吸引蒲開蘭桂坊的嘩鬼，轉移目標直搗耀華街。哈囉喂三大玩樂：&#13;<br> 1.不同食店各有有獎遊戲，如化裝大賽、啤酒勁飲、塔羅牌占卜等。&#13;<br> 2.搔首弄姿的美女到處走派禮品，並邀請你加入其行列，一齊嚇人。&#13;<br> 3.凡惠顧Budweiser啤酒，即有專人為你化個恐怖裝。&#13;<br> &#13;<br> &#13;<br> 依小記經驗，以往這條街各商戶都自己顧自己，很少搞大型活動，就算如聖誕及除夕，街道都是冷清清，不知是地方偏僻，還是多斯文人聚腳，We嘩鬼叫一律欠奉，不知這裏的熟客，對今年的萬聖節Function有何意見呢？</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> OnionBistro　電話：28386292&#13;<br> 地址：耀華街3號1-3號舖&#13;<br> 營業時間：12:00nn-3:00pm，6:00pm-2:00am&#13;<br> &#13;<br> 丹後　電話：28345789&#13;<br> 地址：耀華街16號地下&#13;<br> 營業時間：12:30pm-2:30pm，6:30pm-12:00mn&#13;<br> &#13;<br> BistroD'or　電話：28363363&#13;<br> 地址：耀華街42號地下&#13;<br> 營業時間：11:30am-2:00pm，6:00pm-12:00mn&#13;<br> &#13;<br> LG　Plus　電話：25734268&#13;<br> 地址：耀華街35號地下&#13;<br> 營業時間：4:30pm-4:00am</p></body></html>