<html><header><meta charset="utf-8"><title>PDA產品開倉$38有交易</title></header><body><h1>PDA產品開倉$38有交易</h1><p>呢兩年多咗唔少PDA友，除咗多得SONY推出型到爆嘅Clie外，PocketPC大幅降價亦係主要原因之一。PDAsia搞嘅開倉優惠，入面有齊熱門PDA周邊產品，兼且冧價發售，連NR系列皮套都係賣$78，拎住二百蚊已經可以滿載而歸。&#13;<br>記者、攝影：徐影龍</p><p><spanclass><fontstyle>PDA皮套全場至平  &#13;<br> 買咗部心愛靚機，梗要買埋個皮套好好保護佢，不過質地好啲嘅，市價最平都要二百蚊。開倉價$78就有交易，支援所有熱門冷門型號PDA，包括一眾Palm機同PocketPC，就算舊機型號都搵到。款式最多係ClieNR系列，有齊三色直揭皮套外，重有一款橫揭款式，最體貼係放MemoryStick位有塊皮隔住，唔怕刮花部機。</fontstyle></spanclass></p><p><spanclass><fontstyle>屏幕保護貼三折開售  &#13;<br> 另一樣必掃貨係屏幕保護貼，基本上所有型號機種都有提供，賣價只係$38起，製造商係SONY指定OEM嘅OverlayPlus，由製作至裁切都係日本經手，質素有一定保證，不過NR系列嘅保護貼俾SONY買起，用家只可買番SONY出嘅產品。&#13;<br> 失魂魚最啱買Stylus，質素好啲嘅市價差唔多要成百蚊，開倉價則三折起，大部份賣$38，就算最新嘅Tero都只係賣$68，呢個價錢已經貼近批發價。場中重有大量USB傳輸線以$38開賣，已包括充電功能，買多條擺係公司用都抵。</fontstyle></spanclass></p><p>開倉資料&#13;<br> 掌中華有限公司(PDAsia)&#13;<br> 電話：21953883&#13;<br> 地點：荔枝角青山道532號&#13;<br> 	偉基大廈9樓&#13;<br> 日期：11月1日中午12時至晚上8時&#13;<br> 	11月2日上午11時至晚上6時&#13;<br> 備註：只收現金</p></body></html>