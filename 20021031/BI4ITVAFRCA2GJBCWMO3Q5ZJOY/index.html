<html><header><meta charset="utf-8"><title>數碼影音：<br>OLYMPUS旗艦機C-5050Zoom相機舖睇好銷情</title></header><body><h1>數碼影音：<br>OLYMPUS旗艦機C-5050Zoom相機舖睇好銷情</h1><p>OLYMPUS究極之機C-5050Zoom，終於在香港現真身！糅合了E系D-SLR級及C系專業級功能之所長，再加上大約$6,000嘅抵玩價錢，C-5050Zoom簡直係拍友們夢幻之機！同日還公布了C-730UltraZoom及C-50Zoom嘅推出，今次OLYMPUSC系數碼相機，簡直來了一個換血大更新，或者這是話畀所有機迷知道，xD機的世代正式降臨，我哋睇睇相機店代表點評價呢幾部機。&#13;<br>記者：朱崇德&#13;<br>攝影：陳智良&#13;<br>ImageGirl：CoCo&#13;<br>OLYMPUS查詢電話：23410280</p><p>攞起部機第一個感覺，就係手感非常好，全鎂合金機身，手持感覺好有傳統135mm菲林機影子！機身用料咁紮實嘅原因，係因為機件設計好精密。首先它加入了OLYMPUS現時最高階E-20的500萬像素CCD，及可轉式1.8”LCD，專業級C-4040Zoom的大光圈F1.8鏡頭，亦加諸於機身之上！難怪日本有攝影雜誌將C-5050Zoom，譽為E-20及C-4040Zoom的進化版！&#13;<br> &#13;<br> <b> Profile</b> &#13;<br> CCD：500萬像素(1/1.8吋)&#13;<br> 變焦：3倍光學、3.3倍數碼&#13;<br> 記憶媒體：xD卡、SmartMedia、CompactFlash及MircoDrive&#13;<br> 顯示屏：1.8”LCD（可轉動）&#13;<br> 尺寸：113.5×79.5×69.5mm&#13;<br> 重量：380g&#13;<br> 約$6,000&#13;<br> 推出日期：11月底</p><p><spanclass><fontstyle>8個MyMode自定空間  &#13;<br> 作為新一代旗艦機，光圈先決、快門先決、程式及場景拍攝模式，當然是基本有齊！今次C-5050Zoom的重點，反而是可以給用家隨意自定拍攝模式的MyMode，竟然預留8個設定空間，真係從未試過有咁多！機頂有外置閃燈熱靴，配合同廠的FL-40，可以做到TTL閃燈效果，專業級玩家至啱！&#13;<br> 鏡頭有3倍光學變焦功能，相等於傳統135mm相機35-105mm，是最實用的一段焦距範圍；另外還附有3.3倍數碼變焦（合共10倍），但感覺只是錦上添花。可對應4種記憶卡規格，包括xD卡、SmartMedia、CompactFlash及MircoDrive，新、舊數碼相機用戶需要都全面照顧到。</fontstyle></spanclass></p><p><b> 同價位同功能都揀佢&#13;<br> 曾國鴻（廣大照相）</b> &#13;<br> 當年C-4040Zoom推出時銷量驚人，今次升級為C-5050Zoom，相信一樣會咁好賣；佢個F1.8光圈鏡頭唔係咁多數碼機有，就算同價位同功能都會買佢！</p><p><spanclass><fontstyle>C-730UltraZoom強橫10倍光學變焦鏡頭  &#13;<br> 全新C-730UltraZoom最搶眼之處，都可算係佢嘅10倍光學變焦鏡頭（F2.8-F3.5），相等於135mm菲林機的35-350mm焦距，如果再加埋3倍的數碼變焦，就足足有1,140mm！&#13;<br> CCD解像度是實用級的334萬像素，再配合光圈先決、快門先決、場景、自動及手動拍攝模式，不論新手或進階用家都好合用。此機另一強勁賣點，係Movie功能超強，佢可以拍到320×240或160×120的聲畫片段，而且拍攝時間全無限制，下下影「盡卡」，玩得份外盡情。&#13;<br> &#13;<br> <b> Profile</b> &#13;<br> CCD：334萬像素(1/1.8吋)&#13;<br> 變焦：10倍光學、3倍數碼&#13;<br> 記憶媒體：xD、SmartMedia&#13;<br> 顯示屏：1.5”LCD及0.44”EVF&#13;<br> 尺寸：107.5×76×77.5mm&#13;<br> 重量：310g&#13;<br> $4,180&#13;<br> 推出日期：已發售</fontstyle></spanclass></p><p><b> 同級機贏晒&#13;<br> 袁錦俊（數碼攝影世界）</b> &#13;<br> 10倍光學變焦，加無時間限制Movie功能，喺同價位機中，功能真係贏晒！另外今次個4cm微距拍攝亦有進步！</p><p><spanclass><fontstyle>C-50Zoom500萬像素儍瓜機  &#13;<br> C-50Zoom是同廠C-40Zoom的升級版，機身外形轉變，由原本四四方方嘅設計，變得更修長、更似「儍瓜機」，佢亦係同系機中，首次使用金屬物料機殼，梗係啦！佢同C-5050Zoom一樣，都係使用500萬像素CCD，從賣相、用料同機件保護三方面，當然係要矜貴啲啦！&#13;<br> 鏡頭表現都唔錯，3倍光學加4倍數碼變焦，合共就有12倍變焦能力，基本嘅自動及手動、光圈及快門先決拍攝模式樣樣齊，可算達進階級數；再加上咁小巧嘅機身，同194g咁輕便，相信最啱平時放喺個袋度，閒時攞出嚟拍兩張！&#13;<br> &#13;<br> <b> Profile</b> &#13;<br> CCD：500萬像素(1/1.8吋)&#13;<br> 變焦：3倍光學、4倍數碼&#13;<br> 記憶媒體：xD&#13;<br> 顯示屏：1.5”LCD（可轉動）&#13;<br> 尺寸：99.5×58.5×41.5Mmm&#13;<br> 重量：194g&#13;<br> $4,880&#13;<br> 推出日期：下星期初</fontstyle></spanclass></p><p><b> 香港人會好受</b> &#13;<br> 林慶祥（萬成攝影）：&#13;<br> 全新機身設計，好有傳統菲林機影子，機身細細、功能多多、500萬像素高解像，賣價都係咁平，相信香港人會好接受！</p></body></html>