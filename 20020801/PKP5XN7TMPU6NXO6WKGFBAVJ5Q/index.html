<html><header><meta charset="utf-8"><title>新車速報：<br>本田Stream2.0升級版有型</title></header><body><h1>新車速報：<br>本田Stream2.0升級版有型</h1><p>家庭式MPV漸見普及，在港一眾嘅歐、日車款實在琳瑯滿目，每令人有難以選擇嘅體驗。為要突圍而吸引車迷注視，最近本田代理推出Stream2.0升級版，有齊原廠Modulo包圍、泊車感應器、意大利真皮座席，都只係照原價發售，又真係好有號召力噃！&#13;<br>&#13;<br>記者、攝影：陳偉林</p><p><spanclass><fontstyle>Modulo包圍有吸引力  &#13;<br> 近期本地汽車嘅銷售榜，豐田Picnic、本田Stream同日產Prairie可謂鼎足而立，要突圍而出自然要強化本身嘅設備。而呢部升級版嘅Stream2.0，就有齊全套Modulo包圍、裙腳同尾定翼，加上本身圓渾而流暢嘅線條，自然招徠唔少車迷嘅注視啦！</fontstyle></spanclass></p><p><spanclass><fontstyle>座椅多變設備齊  &#13;<br> 樣靚之餘，三排座椅重用上意大利真皮鑲嵌，乘坐貼服舒適外，三排座椅重好有多變一面；中、後排既可收摺，騰出闊落嘅尾廂，相互配搭又可演繹出愜意嘅安樂椅同桌几㖭！加埋全車電窗、門邊電鏡同電天窗，另外重有原廠恒溫冷氣同音響，唔少得重有三排獨立房燈同雙安全氣袋組合，又真係幾齊備㗎！</fontstyle></spanclass></p><p><spanclass><fontstyle>i-VTEC偈演繹柔韌有力  &#13;<br> 呢部升級版Stream用上一台2.0公升i-VTEC偈，輸出性能不俗之餘，一套5前速半自動波箱重有動、靜兩面睇㖭！而穩紮車架加上低重心設計，有出眾循迹性外，四輪高效能碟煞加埋ABS連EBD裝置，每有收放自如嘅可靠感呢！</fontstyle></spanclass></p><p><spanclass><fontstyle>本田Stream2.0規格  &#13;<br> 引擎：1998cc直4DOHCi-VTEC&#13;<br> 馬力：156ps/6500rpm&#13;<br> 扭力：19.4kgm/4000rpm&#13;<br> 傳動：5前速半自動波，前輪驅動&#13;<br> 懸掛：（前）麥花臣支柱（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：195/65R15BridgestoneTuranzaER30&#13;<br> 尺碼：4550×1695×1590mm&#13;<br> 軸距：2720mm&#13;<br> 車重：1410kg&#13;<br> 新車售價：$179,000&#13;<br> 車輛提供：合群汽車（24777800）&#13;<br> &#13;<br> <b> 記者試後簡評</b> &#13;<br> 優點：原車經已擁有全套Modulo包圍及意大利皮椅，既富動感又見豪情一面。&#13;<br> &#13;<br> 缺點：獨立冷氣送風設計，未能完全顧及尾排乘客需要。</fontstyle></spanclass></p><p><spanclass><fontstyle>同級對手比較  &#13;<br> <b> 豐田PicnicDeluxe</b> &#13;<br> 引擎：1998cc直4DOHC&#13;<br> 馬力：150ps/6000rpm&#13;<br> 扭力：19.6kgm/4000rpm&#13;<br> 尺碼：4650×1760×1675mm&#13;<br> 軸距：2825mm&#13;<br> 車重：1470-1520kg&#13;<br> 新車售價：$202,700&#13;<br> 查詢：皇冠汽車（28661020）&#13;<br> 簡評：尺碼較諸同級家庭MPV為大，造型既時尚又見穩重，三排座位空間闊落又舒適。</fontstyle></spanclass></p><p><b> 日產PrairieHighwayStar</b> &#13;<br> 引擎：1998cc直4DOHC&#13;<br> 馬力：147ps/6000rpm&#13;<br> 扭力：20.2kgm/4000rpm&#13;<br> 尺碼：4575×1695×1630mm&#13;<br> 軸距：2690mm&#13;<br> 車重：1530kg&#13;<br> 新車售價：$181,800&#13;<br> 查詢：合誠汽車（28035333）&#13;<br> 簡評：原車裝有HighwayStar包圍吸引，追加遙控電趟門冠絕同儕之餘，既方便出入，又見設備齊全及空間闊落舒適。</p></body></html>