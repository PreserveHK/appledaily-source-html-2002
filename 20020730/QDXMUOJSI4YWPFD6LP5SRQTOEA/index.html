<html><header><meta charset="utf-8"><title>熾熱消費：<br>家中格劍超激戰</title></header><body><h1>熾熱消費：<br>家中格劍超激戰</h1><p>「日日運動身體好，男女老幼做得到！」嘩！之但係日日30幾度高溫，喺烈日下暴曬隨時中暑；遇着下雨天，進行戶外活動就更加免問。幸好𠵱家有咗直插式遊戲機，可以俾你喺屋企涼住冷氣做運動，除咗之前嘅乒乓球、網球之外，家陣愈玩愈激，竟然連劍道、打拳都可以喺屋企玩，就算練成武林高手，都唔使俾雨淋又或太陽乾蒸，夠晒舒服！&#13;<br>記者：張穎倫&#13;<br>攝影：陳盛臣、陳穎&#13;<br>ImageGirl：Marcella&#13;<br>售價：$738（JCShop）&#13;<br>電源：4粒2A電池、4粒3A電池&#13;<br>＊跟魔刀兩把、收發器一個及AV線一條。</p><p><spanclass><fontstyle>宮本武藏大戰泣龍怨  &#13;<br> 傳說東瀛兩大魔刀宮本武藏同泣龍怨，在日本化身成直插式遊戲「劍道」，並成為當時人人爭相奪取之物。現在這兩柄魔刀更染指中土，只要一拿起它，就可以與遊戲內嘅劍豪激戰。電腦會感應你嘅動作，而做出劍擊、擋格、橫砍等不同攻勢，以將對手擊倒。除咗同劍豪決鬥外，更會有火鍋料理、捉野豬、街頭武打等不同遊戲，任你挑戰。要成為刀中不敗更可以進行2人對戰，與朋友喺「水上對劍」中，以出劍速度分出高下。</fontstyle></spanclass></p><p><spanclass><fontstyle>水上對劍最好玩  &#13;<br> 勁好玩嘅雙打遊戲，兩位一齊鬥快砍劈，直至將對手迫落水中就算贏。究竟柳生十兵衞劍快，定係明智左馬介劍密呢，就要睇吓你哋嘅功力啦！</fontstyle></spanclass></p><p><spanclass><fontstyle>劍道  &#13;<br> 最基本嘅玩法，與Game中對手決鬥，講求出劍快慢，以及砍劈嘅方向，當然擋格對手嘅劍招亦十分重要。</fontstyle></spanclass></p><p><spanclass><fontstyle>火鍋料理  &#13;<br> 最搞笑遊戲之一，畫面中會不斷飛出不同物件，由冬菇、烏冬、老花鏡、以至拖鞋都有。你要眼明手快劈中合適嘅食物畀老伯同靚女食先得，千祈唔好請佢哋食拖鞋呀！</fontstyle></spanclass></p><p><spanclass><fontstyle>拳拳到肉齊KeepFit  &#13;<br> 之前街機出過嘅打拳機，勁多人捧場，但女孩子可能怕太過粗魯唔夠膽喺眾目睽睽之下玩。不過呢個新到嘅ExciteBoxing，就可以畀你一個人喺屋企慢慢玩。你只需將紅外線嘅收發器插進電視嘅AV插槽內，跟住戴上附有感應器嘅拳套，便可根據你嘅動作，打出左勾拳、右直拳、機槍拳等絕招，與遊戲內嘅拳手一較高下。&#13;<br> 售價：$738（精思）&#13;<br> 電源：4粒2A電池、4粒3A電池&#13;<br> ＊跟拳套一對、收發器一個及AV線一條。</fontstyle></spanclass></p><p><spanclass><fontstyle>抵玩光槍Game  &#13;<br> 重記得小記當年為咗玩《THEHOUSEOFTHEDEAD2》，買完DC再買槍，成套嘢$2,000幾銀肉都赤埋！𠵱家呢款直插式嘅光槍遊戲，$169就有交易，雖然畫面處理只得16bit，但質素都拍得住當年嘅世嘉五代。最重要係光槍感應唔錯，容易瞄準唔怕歪炮。只要對準畫面內嘅敵人，並將佢哋Clear，就可以順利過版，玩法同《VirtuaCop》差唔多。&#13;<br> 售價：$169（吉之島）&#13;<br> 電源：變壓器&#13;<br> ＊跟槍、主機、遊戲帶、變壓器、AV線各一。</fontstyle></spanclass></p><p><b> 銀行劫案</b> &#13;<br> 槍Game例牌見到嘅銀行槍戰，全個遊戲總共有6關選擇，除咗敵人之外，亦有人質會忽然走出嚟，殺錯良民就會扣你能源。值得一讚係光槍備有Auto模式，自動幫你上子彈，夠晒方便。</p><p>售賣點&#13;<br> JCShop&#13;<br> 31022783&#13;<br> 銅鑼灣時代廣場833號舖&#13;<br> &#13;<br> 精思&#13;<br> 31015033&#13;<br> 尖沙嘴廣東道5號海洋中心商場347號舖&#13;<br> &#13;<br> 吉之島&#13;<br> 28846888&#13;<br> 鰂魚涌康山道2號康怡廣場（南）</p></body></html>