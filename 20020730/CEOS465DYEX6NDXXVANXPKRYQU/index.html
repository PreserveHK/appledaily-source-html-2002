<html><header><meta charset="utf-8"><title>星級教室：<br>蒙嘉慧調蜜瓜酒有秘技</title></header><body><h1>星級教室：<br>蒙嘉慧調蜜瓜酒有秘技</h1><p>前幾日我教大家調咗幾杯酒精成份比較少嘅飲品，其實調酒落材料嘅先後次序都唔係好重要，最緊要係成份嘅比例。我嘅酒量唔係咁好，所以我多數會選擇飲啲生果味比較重嘅雞尾酒。&#13;<br> 今日我就會教大家調一杯KekuSummer，做法方面比較有技巧，入口就酸酸哋，不過蜜瓜味會重啲。&#13;<br> <b> 材料：</b> 蜜瓜酒（一安士）、菠蘿汁（三安士）、limejuice（一安士）、橙酒（一安士）、菊花及檸檬皮作裝飾。&#13;<br> <b> 做法：</b> 先將蜜瓜酒倒入馬天尼酒杯做底色，之後預備一個裝滿冰嘅shake杯，然後將橙酒、菠蘿汁同埋limejuice倒入shake杯搖勻，即可飲用。&#13;<br> 大家記住呢杯飲品要隔冰，而將shake杯搖勻嘅酒倒入馬天尼酒杯時，由於已經有蜜瓜酒做咗底色，所以再倒入酒時必須慢慢由杯邊倒入，亦可選擇用匙慢慢注入。（五之四）&#13;<br> 口述：蒙嘉慧　筆錄：王崇穎&#13;<br> 攝影：陳偉權　場地：XYZ&#13;<br> 服裝：SISLEY　化妝：Dephine&#13;<br> 髮型：King（ILColpo）</p></body></html>