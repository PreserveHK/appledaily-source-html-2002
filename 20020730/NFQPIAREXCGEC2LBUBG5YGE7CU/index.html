<html><header><meta charset="utf-8"><title>新車速報：<br>三菱DionTurbo轉引擎售價仍吸引</title></header><body><h1>新車速報：<br>三菱DionTurbo轉引擎售價仍吸引</h1><p>家庭式MPV競爭白熱化，想突圍而出吸引買家，除包裝及價錢要夠號召力外，性能演繹亦係重要一環。至於呢部新版DionTurbo改用一台1.8公升GDITurbo偈，165匹輸出冠絕同儕外，方匣子造型帶來闊落嘅車廂空間，更令置身其中嘅乘客有愜意舒適感，加上唔到17萬嘅賣價，確實係魅力沒法擋㗎。&#13;<br>&#13;<br>記者：陳偉林　攝影：陳偉強&#13;<br>ImageGirl：王穎</p><p><spanclass><fontstyle>新車元素倍見活力  &#13;<br> 今趟新加入嘅DionTurbo七人車，響原有一派斯文客車包裝中，加入有全新鬼面罩、頭燈、尾定翼及四輪15吋跑車合金軨配搭，務求予人感受多一份活力同時尚美嘛！一份重質重量嘅誠意，相信會激起車迷嘅迴響㗎！</fontstyle></spanclass></p><p><spanclass><fontstyle>1.8公升Turbo偈起跑加速有力  &#13;<br> 呢部新款DionTurbo用上一台1.8公升GDITurbo引擎，無疑有助起跑及加速時嘅反應，惟偏重舒適性嘅懸掛結構，雖然加有前後防滾桿組合，但走彎時仍覺車身會有較大傾側，尚幸有唔錯嘅循迹感，加上可靠嘅制動設計，同埋ABS連EBD裝置，仍予人有一份可靠安全感呢！</fontstyle></spanclass></p><p><spanclass><fontstyle>座椅多變設備齊  &#13;<br> 講到車廂鋪排，全新雙色座椅配襯重加有四周桃木面板修飾，響時尚中又不失一份豪邁感；再者，三排座椅靈活多變嘅組合，既可配搭成卧鋪或流動起居室，而尾排更可整幅收摺於地台下，令尾廂容量倍增㗎！除電窗、電鏡及雙天窗外，重有原廠前後獨立送風嘅恒溫冷氣同音響組合，當然唔少得重有雙安全氣袋配備啦！</fontstyle></spanclass></p><p><b> 記者試後簡評</b> &#13;<br> 優點：改換上一台1.8公升Turbo引擎，起跑加速較前變得剛勁有力，而三排七座位空間亦見闊落。&#13;<br> 缺點：懸掛側重舒適性，高速走彎時會有搖晃及較大傾側感。</p><p><spanclass><fontstyle>三菱DionTurbo規格  &#13;<br> 引擎：1834cc直4GDITurbo&#13;<br> 馬力：165ps/5500rpm&#13;<br> 扭力：22.4kgm/3500rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）鼓式（ABS）&#13;<br> 輪胎：195/60R15BridgestoneRegnoER30&#13;<br> 尺碼：4460×1695×1650mm&#13;<br> 軸距：2705mm&#13;<br> 車重：1375kg&#13;<br> 平均耗油：12.6km/L&#13;<br> 新車售價：$169,800&#13;<br> 車輛提供：環宇汽車（27211111）</fontstyle></spanclass></p></body></html>