<html><header><meta charset="utf-8"><title>PDA旅行軟件出門外遊好幫手</title></header><body><h1>PDA旅行軟件出門外遊好幫手</h1><p>暑假過咗一截，暑期工又返得七七八八，有啲銀両傍身，都係時候去個旅行先收拾心情返學。無論去邊，出門旅遊唔單止要有機票、護照同信用卡，記得要帶埋部PDA。皆因PDA有唔少有用軟件係為旅遊而設，出門有佢幫手夠晒方便。&#13;<br>記者：招佩珊&#13;<br>部份攝影：黃子偉&#13;<br>Model：Polly</p><p><spanclass><fontstyle>時間貨幣兌換樣樣齊  &#13;<br> 出外旅遊最基本要知當地時間、氣溫及貨幣兌換，要有齊亦唔使分幾次Download，一個WorldMate就搞掂，有齊世界時鐘及地圖、天氣預測、外幣兌換、各國的電話區號，連英、美、歐、日唔同制式的衫褲鞋襪尺碼都可以查得到。&#13;<br> 售價：US$19.95（約HK$155.6）&#13;<br> &#13;<br> <ahref http:>下載網址：www.mobimate.com/worldmate/index.shtml </ahref></fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>代分支出免麻煩  &#13;<br> 拉大隊去旅行，齊齊食飯、搭車同耍樂，一時阿甲埋單，有時阿乙有散紙用埋先，阿丙話簽開卡順便畀埋錢，八、九個人最後要計番每人畀幾錢真係計到頭都痕，而BillSplitter出呢個軟件就可以記低各項支出兼分帳，只要先輸入有份分擔支出的人數同人名，而每次付款時就輸入由邊個畀、銀碼以及幫邊個成員畀錢等資料，最後睇個支出平衡報告，就會計算出各人要分擔的數目，例如阿甲要夾幾多，阿乙可以收番幾多錢。&#13;<br> 售價：US$12.95（約HK$100）&#13;<br> &#13;<br> <ahref http:>下載網址：www.hiratte.com/billsplitter.html </ahref></fontstyle></spanclass></p><p><spanclass><fontstyle>冒失鬼救星執行李軟件  &#13;<br> 就算有多次出門經驗，每次都要用紙仔寫低要帶乜，執行李時就逐項剔。MyLuggage就等同於呢張紙仔，物件只要輸入一次就會有紀錄，每開一張新的行李清單時，亦可記埋目的地、日期同埋件行李係屬於邊個，帶一部PDA就可以幫成團人記低所有資料。&#13;<br> 售價：US$8（約HK$62.4）&#13;<br> &#13;<br> <ahref http:>下載網址：www.pdasoftnet.com/myluggage/ </ahref></fontstyle></spanclass></p><p><spanclass><fontstyle>攜帶方便電子書  &#13;<br> 睇書係旅行最佳解悶方法，PDA勝在就算Download十幾本電子書都唔會令件行李增磅。要睇書，部PDA首先要安裝中文系統，然後裝如TealDoc、AportisDoc、CSpotrun、iSilo等呢類電子書軟件。網上流傳的PDA版電子書眾多，但合法的中文作品就較少，商務網上書店便是其中一個提供合法Palm版電子書的網站，現時約有30本可供選擇，例如有陳德運、周國珍的《世界寓言》及盧思源的《名人雋語》，每本書的下載費用為$40，不過，要睇呢個網站內的電子書，就要下載NeovueReader呢個電子書軟件。&#13;<br> &#13;<br> <ahref http:>NeovueReader下載網址：www.neovue.com/chinese/index.htm(免費） &#13;<br> &#13;<br> <ahref http:>商務網上書店網址：www.cp1897.com.hk/ebook/ &#13;<br> </ahref></ahref></fontstyle></spanclass></p><p><spanclass><fontstyle>長途機解悶靠打機  &#13;<br> 搭長途飛機或者坐火車，未必人人都可以瞓足全程，唔睇播完又播嘅電影可以打吓機，自家精選的Palm遊戲點都吸引過飛機上的過三關，以下呢兩款Game長期都咁受歡迎。&#13;<br> &#13;<br> <ahref http:>下載網址：www.digital-fiction.com/ &#13;<br> &#13;<br> <ahref http:>下載網址：store.yahoo.com/pilotgearsw/philjaq.html </ahref></ahref></fontstyle></spanclass></p><p><spanclass><fontstyle>東瀛遊必備英日字典  &#13;<br> 日本係旅遊兼掃貨熱點，雖則日文夾雜住漢字可以估估吓，用身體語言亦可以幫你一把，但最佳方法就係裝番個字典軟件Kdic中的英日字典，輸入英文字就可以顯示日文解釋，遇到雞同鴨講時只要畀對方一睇，佢就會明白晒，而佢個字庫約有6萬多個字。&#13;<br> 售價：US$9（約HK$70.2）&#13;<br> &#13;<br> <ahref http:>Kdic下載網址：www02.u-page.so-net.ne.jp/ca2/kei-k/index-e.htm &#13;<br> &#13;<br> <ahref http:>字庫下載網址：www.sra.co.jp/people/hoshi/palmos/kdic-e.html </ahref></ahref></fontstyle></spanclass></p></body></html>