<html><header><meta charset="utf-8"><title>今日必買</title></header><body><h1>今日必買</h1><p><spanclass><fontstyle>新到平價和菓子&#13;<br>呢款日式和菓子「開運彩菓」係日本有名甜點生產及銷售商日本TOSYOKU株式會社出品，外層以日本著名稻米之鄉，新潟的大米製成，入口煙煙韌韌，內裏餡料有多種，如有傳統紅豆餡，鹹味嘅豌豆餡，香味十足嘅黑芝麻同白芝麻餡，重有一系列生果加紅豆製成的餡㖭！如士多啤梨、香蕉及蜜瓜，當中以酸酸甜甜嘅士多啤梨餡最好味，佢哋連皮都跟餡料同味，重有以新鮮艾蒿草製成嘅草大福，不過最特別就是專為女兒節而製嘅櫻餅，內裏紅豆餡夠甜，表面塊櫻花葉重食得㖭！&#13;<br>&#13;<br>記者：葉少萍</fontstyle></spanclass></p><p><spanclass><fontstyle>冰鮮黃腳鱲　價錢較平  &#13;<br> 由冬天開始至新年初，也是黃腳鱲當造的時間。現在買到的黃腳鱲最大的是十幾両左右，細條的則約是幾両重也有。而冰鮮黃腳鱲則比生猛海魚便宜，約是四十元左右一斤。黃腳鱲是鱲魚中最有鱲魚味的一種，入口甘香，用來清蒸便最好。&#13;<br> &#13;<br> 記者：謝翠玲</fontstyle></spanclass></p><p><spanclass><fontstyle>方便松茸飯  &#13;<br> 想食日式松茸飯，唔使左攪右攪先有得食，只要將450克米洗淨，加入200cc清水，再倒入呢包自製松茸飯醬汁，攪勻後就咁煮，煮熟後就可以食到啦！足夠2-3人享用。重有栗子菇菌飯，同樣一包足2-3人分量，不過只需洗淨約300克米，加入清水100cc，將材料倒入即可。&#13;<br> &#13;<br> 記者：葉少萍&#13;<br> 	</fontstyle></spanclass></p></body></html>