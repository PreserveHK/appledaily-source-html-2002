<html><header><meta charset="utf-8"><title>大發YRVTurbo-R升級加辣</title></header><body><h1>大發YRVTurbo-R升級加辣</h1><p>大發一款具備RV車同小跑車個性嘅YRV型號，自推出以來一直深受用家追捧，皆因佢有一台1.3公升Turbo偈，加速更見爆炸力之餘，車廂陳設重有一定實用性；然而，新版YRVTurbo-R形象更見突出，皆因佢重加有多項跑車配搭外，引擎反應及路面操控性，重較前有大進步，加埋原廠一雙Recaro桶椅配搭，又怎能令人抗拒呢分誘惑呢！&#13;<br>&#13;<br>記者、攝影：陳偉林</p><p><spanclass><fontstyle>Turbo-R版　形象突出  &#13;<br> 新車賣相跟原有型號相近，惟用上四輪新款15吋跑車合金軨，加上改換短芯跑車矮避震嘅關係，看來更惡形惡相；再者，原車前後大包圍、裙腳、尾定翼及頭冚Turbo生氣入口嘅裝設，自然滲透有一分攝人嘅魅力呢！</fontstyle></spanclass></p><p><center> <spanclass><fontstyle>YRVTurbo-R新版有唔同  </fontstyle></spanclass></center> </p><p><br> &#13;<br> 1.車身兩旁及車尾均有Turbo-R字樣，身分凸顯。&#13;<br> 2.一體式高聚焦大燈，匹配大口徑霧燈，可有頗高嘅照明度。&#13;<br> 3.大口徑尾喉配搭，有更暢順嘅呼吸。&#13;<br> 4.銀底尾燈編排，更見醒目吸引。&#13;<br> 5.四輪新款15吋跑車合金軨，跑意盎然。&#13;<br> 6.改回地台式自動波操控，直推式上落轉檔更就手。&#13;<br> 7.全新白底圓表車速計組合改為220km/h，更能切合其身分。&#13;<br> 8.高級真皮軚環兩旁，另設有+/-轉檔按鍵，操作自如富手感。&#13;<br> 9.前排一雙Recaro跑車桶椅，跑格鮮明富承托性。</p><p><spanclass><fontstyle>新懸掛增強穩定性  &#13;<br> 查實，新版YRVTurbo-R嘅最大賣點，會係原廠重新配搭嘅短芯跑車矮避震組合，皆因原有裝備欠缺支持力，入彎時亦容易出現推頭現象，以及有較大嘅傾側性；而新懸掛裝置會有較大嘅改善，加上四輪有高咬地性嘅輪胎配搭，自然更見可靠感。而一台1.3公升Turbo偈亦經調校過，令起步及加速剛勁有力，配合埋新裝嘅地台波箱操控，又或者軚盤+/-波檔按鍵，因而令操控起來更見得心應手㗎！</fontstyle></spanclass></p><p><br> &#13;<br> <spanclass><fontstyle>Recaro桶椅賣點吸引  &#13;<br> 講到車廂陳設，其中最具賣點嘅自然會係一雙Recaro跑車桶椅組合；然而，原來新版YRV重將原有軚自動波，改回地台式波棍操控，加上刻有220km/h嘅全新白底圓表組合，重有全真皮三幅式軚環裝置，一分跑意可謂完全表露無遺。除前後隔熱車窗、門邊電鏡及中央門鎖外，唔少得重有原廠冷氣、音響及雙安全氣袋等配備㗎！</fontstyle></spanclass></p><p><br> &#13;<br> <center> <tableborder><tralign><tdcolspan><spanclass><fontstyle><b> 記者試後簡評</b>    <tralign>  <tdcolspan><spanclass><fontstyle><b> 優點</b>    <tralign><td> 外形：</td> <td> 給調低車高嘅新車，匹配四輪15吋跑車合金軨，倍見有一分跑車辣味。</td>  <tralign><td> 車廂：</td> <td> 一雙Recaro桶椅，盡現小跑車本色。</td>  <tralign><td> 設備：</td> <td> 除電窗、冷氣、音響及電摺鏡外，刻有220km/h嘅白底新圓表，更切合需要。</td>  <tralign><td> 操控：</td> <td> 改換上短芯Racing矮避震及彈弓，明顯有更高嘅循迹力。</td>  <tdcolspan><spanclass><fontstyle><b> 缺點</b>    <tralign><td> 1.</td> <td> 1.3公升Turbo偈僅配備4前速半自動波，未能用盡每段勁力。</td>  <tralign><td> 2.</td> <td> 車廂缺乏後排送風口，炎夏時略感不足。</td>   </tralign></tralign></fontstyle></spanclass></tdcolspan></tralign></tralign></tralign></tralign></fontstyle></spanclass></tdcolspan></tralign></fontstyle></spanclass></tdcolspan></tralign></tableborder></center> </p><p><tableborder><tralign><tdcolspan><spanclass><fontstyle><b> 大發YRVTurbo-R規格</b>    <tralign><td> 引擎：</td> <td> 1297cc直4DOHCTurbo</td>  <tralign><td> 馬力：</td> <td> 140ps/6400rpm</td>  <tralign><td> 扭力：</td> <td> 18.0kgm/3200rpm</td>  <tralign><td> 傳動：</td> <td> 4前速半自動波，前輪驅動</td>  <tralign><td> 懸掛：</td> <td> （前）柱式獨立（後）扭力連桿</td>  <tralign><td> 制動：</td> <td> （前）透氣碟（後）鼓式（ABS）</td>  <tralign><td> 輪胎：</td> <td> 175/55R15BridgestonePotenzaRE030</td>  <tralign><td> 尺碼：</td> <td> 3765×1625×1535mm</td>  <tralign><td> 軸距：</td> <td> 2370mm</td>  <tralign><td> 車重：</td> <td> 950kg</td>  <tralign><td> 平均耗油：</td> <td> 15.6km/L</td>  <tralign><td> 新車售價：</td> <td> $139,800</td>  <tralign><td> 車輛提供：</td> <td> 大發汽車（23970802）</td>   </tralign></tralign></tralign></tralign></tralign></tralign></tralign></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></p></body></html>