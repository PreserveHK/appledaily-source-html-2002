<html><header><meta charset="utf-8"><title>　　煲呔曾好唔得閒 - 李八方</title></header><body><h1>　　煲呔曾好唔得閒 - 李八方</h1><p>煲呔曾呢輪認真唔得閒，既要安撫班被減薪嘅紀律部隊；又要為高官問責制同班政務官解畫，講畀佢哋聽其實大家重係前途光明，一片好景，真係信唔信由你。&#13;<br> 當然周街都話煲呔的權力將來肯定被削，皆因個個部長都親自向老董負責，使乜理你咁多？但係董辦同曾辦都話唔係咁，老董邊有咁多時間睇住班部長，佢仍然係董先生好倚重嘅人，咁又係嘅。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>