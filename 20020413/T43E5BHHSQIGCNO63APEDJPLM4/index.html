<html><header><meta charset="utf-8"><title>新車速報：<br>鈴木GrandVitara2.0長陣版　換偈賣17萬</title></header><body><h1>新車速報：<br>鈴木GrandVitara2.0長陣版　換偈賣17萬</h1><p>早前，鈴木代理引入七座位版本嘅GrandVitaraXL-7，大受用家歡迎之後，剛啱佢哋又運嚟全新長陣五座位版嘅GrandVitara2.0型號；新車改配以一台2.0公升偈，既慳油又好啱日常代步之用，加上唔使17萬嘅賣價，相信好快會為一班喜愛戶外活動嘅用家所追捧呢！	&#13;<br>&#13;<br>記者、攝影：陳偉林</p><p><spanclass><fontstyle>長陣版更切合需要  &#13;<br> 早前，鈴木代理僅引入2.0公升偈嘅三門GrandVitara，以及2.5公升V6偈嘅五門型號；惟以實用性睇嚟，呢部2002年全新引入嘅五門GrandVitara長陣版，會更見普及同切合日常代步嘅需要呢！新車除置有可調校角度嘅大燈、同色車身防撞板、四輪新款16吋合金軨之外，重有標準化嘅車頂行李架組合，加上4215mm嘅長陣車距，給人看來更具貴氣及剛勁美呢！</fontstyle></spanclass></p><p><spanclass><fontstyle>座椅編排靈活好實用  &#13;<br> 講到車廂鋪排，新車用上時尚嘅花紋絲絨組合，置身其中亦好有一分妥貼及承托感；而其中另一個賣點，會係後排可收摺起，令尾廂容量倍增之餘，配合埋前後椅背拉後放平，重可以演變成一張闊大嘅卧鋪，好啱戶外遊玩嘅需要㖭！再者，部車除備有四門電窗、門邊電鏡及電天窗外，重有原廠冷氣及音響配搭；當然唔少得重有前後三排獨立房燈同雙安全氣袋組合，設備可謂一應俱全。</fontstyle></spanclass></p><p><spanclass><fontstyle>陣架結構穩紮可靠  &#13;<br> 查實，當今汽車市場不乏RV車種，惟真正用上陣架式車體結構，以及備有選擇性四驅系統，可謂極之罕有；而呢部新版GrandVitara，改用上一台2.0公升直4DOHC偈，雖然輸出未見突出，但就勝在慳油低轉夠力，日常市區代步可用上後驅模式外，遇上較崎嶇嘅山澗小路，重可以選擇高扭力四驅模式呢！至於四輪懸掛設計，亦可算兼顧到On-road同Off-road嘅要求，行車既寧靜又順暢，確會係一部實而不華嘅多用途RV車選擇㗎！</fontstyle></spanclass></p><p><spanclass><fontstyle>鈴木GrandVitara2.0規格  &#13;<br> 引擎：1995cc直4DOHC&#13;<br> 馬力：132ps/5900rpm&#13;<br> 扭力：17.8kgm/4300rpm&#13;<br> 傳動：4前速自動波，四輪驅動&#13;<br> 懸掛：（前）柱式獨立（後）五連桿&#13;<br> 制動：（前）透氣碟（後）鼓式（ABS）&#13;<br> 輪胎：235/60R16BridgestoneDuelerH/T&#13;<br> 尺碼：4215×1780×1740mm&#13;<br> 軸距：2480mm；車重：1375kg&#13;<br> 平均耗油：9.8L/100km&#13;<br> 極速：160km/h&#13;<br> 新車售價：$168,000&#13;<br> 車輛提供：香島汽車（23320091）</fontstyle></spanclass></p><p><spanclass><fontstyle>記者試後簡評  &#13;<br> <b> 優點：</b> &#13;<br> 長陣五門版實用又見豪氣，配以2.0公升偈更切合日常需要；同級鮮有陣架式結構同四驅選擇，好啱戶外活動人士。&#13;<br> &#13;<br> <b> 缺點：</b> &#13;<br> 車廂以絲絨配搭稍欠貴氣，儲物匣配搭較少；而一台2.0公升引擎，起步及加速表現較柔。</fontstyle></spanclass></p></body></html>