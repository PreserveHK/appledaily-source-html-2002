<html><header><meta charset="utf-8"><title>新車速報：<br>率先披露　型男配型車愛快156SportwagonMan1</title></header><body><h1>新車速報：<br>率先披露　型男配型車愛快156SportwagonMan1</h1><p>近期積極進取嘅愛快代理，繼早前奪得兩年期，替澳門格蘭披治賽會提供指定愛快156GTA用車之後，更獲得城中型男方中信（下左圖）首肯，替佢度身訂做出全港獨有嘅156SportwagonMan1座駕；咁相得益彰嘅組合，我哋《車天車地》版又怎可以錯過第一手資料呢？今勻我哋嘅讀者就有福喇！事關又可以再一次，近距離接觸到城中矚目嘅新車嘛！	&#13;<br>&#13;<br>記者、攝影：陳偉林</p><p><spanclass><fontstyle>全港獨有Man1夠型  &#13;<br> 之所以呢部愛快156SportwagonMan1咁受注目，皆因佢裝有全港獨一無二，經由歐洲名師設計嘅大包圍、四輪拋沙板、AlfaRomeo跑車式油箱蓋、兩邊車身裙腳同尾定翼；加埋專業技師改換嘅四輪Racing絞牙避震、前後六活塞卡鉗制動器，以及雙出式尾喉配搭，單係賣相經已教路過嘅行人對其行注目禮啦！再者，近排一套《烈火雄心Ⅱ》而迷倒不少電視Fans嘅資深消防隊長唐明（方中信）的座駕噃！又怎能令萬千迷哥迷姐唔癡醉呀！</fontstyle></spanclass></p><p>&#13;<br> <spanclass><fontstyle>車廂滲出拉丁情懷  &#13;<br> 樣靚之餘，呢部拉丁味濃嘅跑車，內裏鋪排同樣教人迷倒，前後排獨特剪裁嘅高級鮮紅皮椅，配襯以碳纖維面板同黑色真皮鑲嵌嘅表板同四周，滲透有濃烈跑車本色，設備亦同樣講究，既有齊四門電窗、電鏡同電天窗外，重有原廠恒溫冷氣，當然唔少得重有四個安全氣袋、前後房燈同Wagon旅行車不可或缺嘅外掛12V電插座啦！</fontstyle></spanclass></p><p>&#13;<br> <spanclass><fontstyle>走彎了得收放自如  &#13;<br> 向以跑車風格示人嘅愛快156，響呢款Sportwagon身上裝有一台2.0公升直4DOHC偈，性能演繹超卓外，佢由0至100公里嘅加速度亦不過8.8秒，匹配上一套Selespeed5前速半自動波箱，既有手動操控嘅駕駛樂趣之餘，本身改換有Racing絞牙避震，以及高性能18吋跑車合金胎軨，令高速馳騁時有出眾循迹反應外，前後高效能碟式制動加埋ABS連EBD裝置，還予人有收放自如之感呢！</fontstyle></spanclass></p><p><spanclass><fontstyle>愛快156SportwagonMan1規格  &#13;<br> 引擎：1970cc直4DOHC&#13;<br> 馬力：155ps/6400rpm&#13;<br> 扭力：19.1kgm/3500rpm&#13;<br> 傳動：5前速半自動波，前輪驅動&#13;<br> 懸掛：（前）柱式獨立　（後）麥花臣支柱&#13;<br> 制動：（前）透氣碟　（後）碟式（ABS）&#13;<br> 輪胎：215/40ZR18DunlopFM901&#13;<br> 尺碼：4430×2045×1420mm&#13;<br> 軸距：2595mm&#13;<br> 車重：1305kg&#13;<br> 0-100公里：8.8秒&#13;<br> 極速：216km/h&#13;<br> 平均耗油：8.8L/100km&#13;<br> 新車售價：$258,000（156SportwagonSelespeed2.0）&#13;<br> 查詢：嘉輪汽車（28778788）</fontstyle></spanclass></p></body></html>