<html><header><meta charset="utf-8"><title>　　馬時亨假道歉元兇係邊個？ - 李八方</title></header><body><h1>　　馬時亨假道歉元兇係邊個？ - 李八方</h1><p>馬時亨（圖）鞠躬谷到病，令人同情，不過當日八號風球在政府總部食風食足五個鐘都影唔到相的記者，以及去到門口都俾人頂住度門不准入內的行家，就仍然好唔滿意。&#13;<br> 消息傳來，馬仔個病已經好番，今日更會主動去立法會，陪梁錦松一齊應付班議員，而為息眾怒，佢話唔定再次道歉：嗱，乜都做足啦，重想點呢？&#13;<br> 八方覺得馬局長是否再道歉，唔係咁重要，反而希望有議員能夠在議事堂上，正正式式問一問局長，究竟選擇性道歉係邊個拍板？係乜嘢考慮？以後係咪打算繼續咁做？&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>