<html><header><meta charset="utf-8"><title>新車速報：全車包圍夠煞食<br>奧迪A4Avant1.8TMultitronic　</title></header><body><h1>新車速報：全車包圍夠煞食<br>奧迪A4Avant1.8TMultitronic　</h1><p>近期，本港有唔少名人明星，均以奧迪RS4作座駕，出入大小場合都不知幾威風。然而，奧迪RS4動輒近百萬嘅車價，一般車迷未必可以負擔得來；但最近代理替新款A4Avant裝身，加有原廠全車大包圍，賣相跟RS4可謂不相伯仲，但花費不過三萬蚊咋！加上新款A4Avant配備一台1.8公升Turbo偈，行起車來重好有一份活力動感，都不知幾吸引㗎！&#13;<br>&#13;<br>記者：陳偉林　攝影：陳偉強　&#13;<br>ImageGirl：Natalie</p><p><spanclass><fontstyle>大包圍令賣相見跑意  &#13;<br> 呢部新款奧迪A4Avant，賣相跟原來嘅四門轎車版，吸引性可謂不遑多讓，加埋原廠一套至新嘅全車大包圍，令部車睇嚟不但時尚富活力，重帶出有多一份SportWagon嘅跑意㖭！尤其係增設有車頂尾定翼，匹配原車雙出式尾喉鋪排，倒真有一份霸氣㗎！&#13;<br> &#13;<br> <b> A4AvantSportPackage升級有價</b> </fontstyle></spanclass></p><p>合共：$30,000&#13;<br> 註：以上價錢連裝工及噴油。</p><p><spanclass><fontstyle>桶椅配搭跑格鮮明  &#13;<br> 除賣相有瞄頭之餘，呢部新版A4Avant，重裝有SportPackage嘅車廂組合，一套高級真皮座椅，前排更屬意為桶椅組合，富承托力外；坐墊重可以自由伸縮，令人有多一份愜意感㗎！再者，尾排椅背重可以獨立左右收摺，令原本闊落嘅尾廂，可有近倍嘅容量增加呢！</fontstyle></spanclass></p><p><spanclass><fontstyle>1.8公升Turbo偈夠突出  &#13;<br> 然而，呢部A4Avant另一個吸引嘅地方，會係一台1.8公升直4DOHCTurbo偈嘅組合，性能表現出眾之餘，佢重附有一套6前速Multitronic半自動波組合，既有全自動嘅方便性，又有手波車嘅駕駛快感，加埋軚盤+/-按鍵操作，加速轉檔反應重好敏銳㖭！而底盤更屬意為Sporty設計，走彎富支持力外，重帶出有多一份循迹安穩性。</fontstyle></spanclass></p><p><spanclass><fontstyle>記者試後簡評  &#13;<br> <b> 優點：</b> &#13;<br> 加裝有原廠全車大包圍，看來更見神氣十足，倍添活力感。而一台1.8公升Turbo偈配6前速Multitronic半自動波箱，行車暢順又利落。&#13;<br> &#13;<br> <b> 缺點：</b> &#13;<br> 新車只係外觀略加修飾，引擎及底盤並無進一步強化改裝，而尾廂亦見普通一點，跟一般旅行車無分別。</fontstyle></spanclass></p><p><spanclass><fontstyle>奧迪A4Avant1.8TMultitronic規格  &#13;<br> 引擎：1781cc直4DOHCTurbo&#13;<br> 馬力：150ps/5700rpm&#13;<br> 扭力：21.4kgm/1750-4600rpm&#13;<br> 傳動：6前速半自動波，前輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：205/55ZR16DunlopSPSport9000&#13;<br> 尺碼：4544×1766×1453mm&#13;<br> 軸距：2650mm　車重：1470kg&#13;<br> 0-100公里：9.4秒&#13;<br> 極速：216km/h&#13;<br> 平均耗油：8.4L/100km&#13;<br> 新車售價：$338,000（標準版）&#13;<br> 車輛提供：合迪汽車（21538181）</fontstyle></spanclass></p></body></html>