<html><header><meta charset="utf-8"><title>　　煲呔曾太太打高球有睇頭 - 李八方</title></header><body><h1>　　煲呔曾太太打高球有睇頭 - 李八方</h1><p>下個禮拜先至母親節，除咗做生意嘅商人打如意算盤外，唔少政界中人都紛紛出籠搞活動，希望哄得各媽媽開開心心。&#13;<br> 香港婦女聯合協進會同愛心行動協會，噚日搞咗個慈善Golf球為媽媽嘅慈善活動，連向來甚少單獨出席活動嘅煲呔曾太太鮑笑薇也有到場，重成副武裝打高球，睇落有姿勢有實際。&#13;<br> 另邊廂，曾鈺成、楊耀忠等就喺旺角、油麻地等酒樓派母親節卡，同婦女錦囊。楊耀忠重巧遇二十多年前嘅舊鄰居，佢大讚地區工作有呢啲好處喎。兩個男人都話，下個星期日都會同太太食飯慶祝。阿曾重會喺之前嗰日同街坊去中山兩日團㖭。&#13;<br> ﹙圖﹚阿松嘅伏明霞愛上高球，煲呔太太鮑笑薇也來一桿不讓他人專美。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>