<html><header><meta charset="utf-8"><title>嬌小不是問題　滿意自己身形<br>葉蘊儀公主添加女人味</title></header><body><h1>嬌小不是問題　滿意自己身形<br>葉蘊儀公主添加女人味</h1><p>擁有一張娃娃臉的葉蘊儀，衣着風格隨工作轉變。早年於日本發展演藝事業，營造童話小公主模樣，現在工作於時裝界，娃娃臉依舊，卻添加時尚女人味。今次以任職品牌Moiselle，展現悠然自得的一面。</p><p>葉蘊儀（Gloria）已是一子一女之母，但還是擁有一張永不長大的娃娃臉，給人小公主的感覺，Gloria亦表示還十分喜愛當年做藝人時的可愛形象。<br> &#13;<br> <spanclass>舞台化裝扮 &#13;<br> Gloria說：「可能今日睇番會覺得好『娘』，不過我依然好鍾意當時嘅打扮。以前做artist，喺日本出唱片，好多形象指導幫我設計形象，佢哋接觸我時，大都覺得我好似一個小公主，好適合舞台化嘅裝扮，好似誇張到全個頭都係鮮花，好少女嗰種，其實當時亦好配合我嘅年紀同性格，加上我細細個時媽咪都會喺雜誌訂衫幫我同妹妹扮靚，又鍾意親手做衫畀我哋，養成我愛靚嘅性格。」&#13;<br> Gloria還透露當年曾萌起進修時裝設計的念頭，她說：「嗰時諗住唔做artist，可以去紐約F.I.T.修讀設計，不過後來因為結婚，將計劃擱置。」踏入人生的另一階段，有家庭、小朋友與事業後，Gloria在衣着上不期然也作出改變，以casual為主，Gloria說：「因為要湊小朋友，着衫會以輕便為主，多數以tee配牛仔褲，間唔中要去ball，或者晚間有工作應酬，先會稍為隆重啲，細心打扮吓。」<br> &#13;<br> <spanclass>鎖骨小腿靚 &#13;<br> 問Gloria身形嬌小會否在穿衣上有很大局限，她笑言：「其實身形高大嘅人同樣都會有局限，我就幾滿意自己身形，因為同我個樣幾襯、幾match。我覺得自己嘅鎖骨同小腿都OK㗎，着onepiece裙同背心都幾好睇，當然要避重就輕，我會盡量避免着窄腳褲或短裙，費事自暴其短。」&#13;<br> 採訪：RitaLeung&#13;<br> 攝影：WongManShing&#13;<br> 場地：Moiselle（又一城）</spanclass></spanclass></p></body></html>