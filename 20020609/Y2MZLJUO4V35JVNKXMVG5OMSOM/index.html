<html><header><meta charset="utf-8"><title>阿根廷WP賠率超筍</title></header><body><h1>阿根廷WP賠率超筍</h1><p>獨贏、位置、連贏，唔係淨係賽馬至有得玩，連世界盃都有；目前幾支有實力最後跑出嘅球隊，個分頭重係非常吸引，其中嘅阿根廷及德國「披士」，𠵱家更加係最佳出擊時候。</p><p>阿根廷輸波，對阿根廷擁躉嚟講未必係壞事，經過對英格蘭一役輸波之後，呢支南美區外圍賽冠軍隊嘅奪標賠率連隨降溫，由四、五倍即時跌到落去九倍，諗真啲其實冷得有點過份；𠵱家隊波又唔係無出線機會，只係輸咗一場，重要唔係話打得太差，成隊波仍然係咁有實力，九倍真係超吸引！<br> &#13;<br> <spanclass>入決賽已有得執 &#13;<br> 既然有九倍咁不俗嘅分頭，就算博埋佢哋「披士」都重有着數。呢種好似賽馬咁嘅位置玩法，就係只要隊波入到決賽，就已經可以收錢；回報計法係冠軍賠率除以二，即係都重有四倍半，相當於之前佢哋嘅奪標分頭，認真抵玩，贏埋個冠軍就重唔止㖭。<br> &#13;<br> <spanclass>德國「披士」更值博 &#13;<br> 阿根廷條線喺殺入決賽路途上，將會遇到A、C及H組出線隊伍，唔想捉蟲自己減少自己嘅贏面，就當然唔好又同時博法國（都唔知出唔出到線！）及巴西捧盃啦。另一條線，幾已篤定出線次圈嘅德國，到𠵱家仍然有十五倍奪標分頭，亦係值得博「披士」嘅半冷之選。&#13;<br> 至於大熱門嘅意大利同埋巴西，得嗰三、四倍，玩「披士」更毫無分頭可言，留番嚟逐場博佢哋WIN重化算。聽日同大家分析吓世界盃連贏位嘅形勢。	文：華度</spanclass></spanclass></p></body></html>