<html><header><meta charset="utf-8"><title>陳雅倫竟話應有此報！<br>蘇永康台灣涉嫌藏丸仔被查</title></header><body><h1>陳雅倫竟話應有此報！<br>蘇永康台灣涉嫌藏丸仔被查</h1><p>蘇永康昨日凌晨在台北一間酒吧，涉嫌被當地警方在其身上搜出搖頭丸而被帶返派出所助查。曾和蘇永康有私人恩怨的陳雅倫，直指蘇永康涉嫌藏有丸仔被帶返派出所，是應有此報，並斥他身為歌手卻教壞細路。</p><p>蘇永康昨日凌晨與安雅等友人，在台北南京東路的TexSoundPub消遣時，蘇永康涉嫌被警方在身上搜出一包裝有四粒半粉紅色及白色的搖頭丸。蘇永康和安雅等共十四人，均被帶返派出所調查。記者向與蘇永康相識了十七年的陳雅倫提及此事時，陳雅倫直指蘇永康應有此報。<br> &#13;<br> <spanclass>做剪綵嘉賓遲到 &#13;<br> 昨日洪欣在鑽石山荷里活廣場開設的時裝店「BobosCollection」開幕，請來圈中好友陳雅倫、陳慧珊、蔡少芬、戴辛尉和姚瑩瑩等前來剪綵。陳雅倫姍姍來遲，到達時剪綵儀式已經完畢。陳雅倫對於蘇永康在台灣涉嫌藏有搖頭丸被帶回派出所調查一事，她初時回應說：「唔關我事，我同佢冇關係。」&#13;<br> 陳雅倫其後知道蘇永康真的被帶回派出所時，她說：「食丸仔俾人搜到，應有此報啦！藝人應該有良好嘅行為，尤其係歌手，好影響青少年，歌手應該係佢哋嘅榜樣。有家室嘅人，家人會擔心㗎嘛！政府都不停想辦法叫青少年唔好吸毒同唔好濫用藥物啦，佢咁樣做即係教壞細路！」</spanclass></p><p><spanclass>「不說違背良心話」 &#13;<br> 記者問陳雅倫發表如此言論可擔心被指是落井下石，陳雅倫說：「呢個純粹係我個人意見啫，我唔想講一啲違背良心嘅嘢。」&#13;<br> 但當講到謝霆鋒被起訴涉嫌串謀妨礙司法公正一事時，陳雅倫的態度登時有一百八十度轉變，她說：「霆鋒係小弟弟嚟啫，又有爹哋媽咪管教，唔好迫得佢咁緊要。」&#13;<br> 其實陳雅倫和蘇永康本是好友，八九年蘇永康更介紹好友黃尚偉給陳雅倫認識，之後黃尚偉和陳雅倫的戀情拖拖拉拉達十年之久。九九年時，傳出陳雅倫和黃尚偉結婚的消息，蘇永康公然指陳雅倫借黃尚偉過橋博宣傳，自始陳雅倫和蘇永康反目，陳雅倫更指蘇永康一朝得志語無倫次。<br> &#13;<br> <spanclass>稱與李麗珍老友 &#13;<br> 而最近亦有報道指因為李麗珍和黃尚偉於去年曾經傳緋聞，因此陳雅倫亦與李麗珍有心病，二人拍攝電影《粉葛鯪魚赤小豆》時互當對方透明，陳雅倫對此傳聞說：「黐線！寫嗰個人都白癡嘅，我同阿珍不知幾老友，遲啲重會一齊去上海拍嘢。我同黃尚偉拍拖已經係舊聞嚟，叫佢（指記者）退休啦！」&#13;<br> 此外，蔡少芬知道康仔在台灣涉嫌藏有搖頭丸被帶返派出所調查後，表現得十分愕然，她說：「我同蘇永康都好熟，佢平時梗係冇食呢啲嘢啦，我對佢好有信心。」蔡少芬的前男友吳奇隆和台灣女星馬婭舒傳緋聞，但記者一提到吳奇隆的名字，蔡少芬即說：「佢嘅嘢我唔答，佢還佢，我還我。」&#13;<br> 採訪：汪正文　攝影：仇志德</spanclass></spanclass></p></body></html>