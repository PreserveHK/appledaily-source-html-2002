<html><header><meta charset="utf-8"><title>4萬8買2000年福特Laser</title></header><body><h1>4萬8買2000年福特Laser</h1><p>落地不足兩年（2000年）嘅福特Laser，自動波車咪數又少，二手叫價只係4萬8千元，可謂係抵用入門級家庭車首選；另外，一部1999年落地嘅長陣版0手三菱PajeroiO，配件特多而狀態極佳，二手叫價亦只係11萬8千元，實在超值。&#13;<br>&#13;<br>資料提供：Auto22.com</p><p><spanclass><fontstyle>三菱PajeroiO  &#13;<br> 車款：四驅越野車&#13;<br> 製造年份：1999年&#13;<br> 首次登記年份：1999年&#13;<br> 傳動：自動波&#13;<br> 引擎容積：1800cc&#13;<br> 顏色：銀&#13;<br> 行車里數：33,000km&#13;<br> 牌費：2002年6月&#13;<br> 手數：0&#13;<br> 配備：備有天窗、安全氣袋、電窗、雨擋、合金胎軨、CD音響、尾翼、門邊電鏡、頭架、尾架及霧燈。&#13;<br> 備註：5門長陣行貨車，加裝特大前霧燈及頭尾架、車尾後備輪胎，原廠維修記錄齊備，設備又見齊全。&#13;<br> 當年新車價：$223,000&#13;<br> 車主開價：$118,000</fontstyle></spanclass></p><p>李萬祺評語：呢部PajeroiO雖然將近冇牌費，但keep得很好，三年車行33,000公里係正常嘅使用量，車主加裝咗大量裝飾配件，保養新淨，應該係鍾意玩車及錫車之人；而11萬8千元嘅售價輕微偏高，但有信心保證。</p><p><spanclass><fontstyle>福特Laser  &#13;<br> 車款：四門房車&#13;<br> 製造年份：2000年&#13;<br> 首次登記年份：2000年&#13;<br> 傳動：自動波&#13;<br> 引擎容積：1498cc&#13;<br> 顏色：紅&#13;<br> 行車里數：17,500km&#13;<br> 牌費：2002年8月	手數：1&#13;<br> 配備：雙安全氣袋、電窗、皮位、ABS、防盜、門邊雨擋、合金胎軨、CD音響、門邊電鏡及霧燈。&#13;<br> 備註：年份極新，設備齊全，慳油好力，用作家庭小房車實在適合不過。&#13;<br> 當年新車價：$106,800&#13;<br> 車主開價：$48,000</fontstyle></spanclass></p><p>李萬祺評語：2000年落地年份新，未到兩年車已跌價50%以上，作為入門級家庭房車就真係抵用；行駛咗只有17,500公里，即係一年行九千公里左右，咪數少，機件狀態夠穩陣，而且係自動波車，價錢十分吸引。</p><p><spanclass><fontstyle>豐田Prius（水貨）  &#13;<br> 車款：四門房車&#13;<br> 製造年份：1999年&#13;<br> 首次登記年份：2001年&#13;<br> 傳動：自動波&#13;<br> 引擎容積：1496cc&#13;<br> 顏色：白色	手數：0&#13;<br> 行車里數：28,000km&#13;<br> 牌費：2003年1月&#13;<br> 配備：備有安全氣袋、車門電窗、皮位、ABS、防盜、門邊雨擋、合金胎軨、CD音響、電鏡、恒溫冷氣及泊車感應器。&#13;<br> 備註：Hybrid環保引擎，既慳油又耐用。&#13;<br> 車主開價：$79,000&#13;<br> 當年新車價：$200,000&#13;<br> 李萬祺評語：Prius最特別係其Hybrid系統嘅環保設計，用引擎及電動摩打推動，所以特別慳油，香港買得到嘅同類車只此一款，最適合環保意識強嘅人使用；一家大細假日去完西貢食海鮮，再入元朗食涼粉，入油亦唔會肉赤。只不過呢部係水貨車，對保養及維修價錢有保留。</fontstyle></spanclass></p><p><spanclass><fontstyle>本田CivicVTi  &#13;<br> 車款：四門房車&#13;<br> 製造年份：1994年&#13;<br> 首次登記年份：1994年&#13;<br> 傳動：自動波&#13;<br> 引擎容積：1493cc&#13;<br> 顏色：紅&#13;<br> 行車里數：85,000km&#13;<br> 牌費：2002年7月&#13;<br> 手數：3&#13;<br> 配備：有天窗、車門電窗、防盜、合金胎軨、CD音響、門邊電鏡、安全氣袋及尾翼。&#13;<br> 備註：可續兩季牌費（但須留牌），兼為直版，保養又見一流。&#13;<br> 當年新車價：$156,300&#13;<br> 車主開價：$29,000&#13;<br> 李萬祺評語：CivicVTi係市面上最流行嘅小型房車之一，本田嘅機器亦出晒名穩陣，所以即使咪數已達85,000公里，耐用性亦毋庸置疑，加上設備頗齊全，3萬唔到嘅價錢屬於抵玩。</fontstyle></spanclass></p><p><spanclass><fontstyle>本田Accord  &#13;<br> 車款：四門房車&#13;<br> 製造年份：1997年&#13;<br> 首次登記年份：1997年&#13;<br> 傳動：自動波&#13;<br> 引擎容積：2156cc&#13;<br> 顏色：金&#13;<br> 行車里數：19,000km&#13;<br> 牌費：2002年11月&#13;<br> 手數：0&#13;<br> 配備：有天窗、安全氣袋、車門電窗、桃木裝飾、皮位、ABS、防盜、電控座椅、合金胎軨、CD音響及門邊電摺鏡。&#13;<br> 備註：車靚保養佳，行政房車設備齊全。&#13;<br> 當年新車價：$305,000&#13;<br> 車主開價：$79,000&#13;<br> 李萬祺評語：Accord嘅最大優點係形象不老氣橫秋，假如你最近升咗職做咗經理，Accord就係好理想嘅行政房車，呢部0手盤又有咪數少嘅優點，尚餘近半年牌費，開價合理。</fontstyle></spanclass></p><p><spanclass><fontstyle>福特Ka  &#13;<br> 車款：遊樂型車&#13;<br> 製造年份：1997年&#13;<br> 首次登記年份：1997年&#13;<br> 傳動：手波&#13;<br> 引擎容積：1299cc&#13;<br> 顏色：紫&#13;<br> 行車里數：36,000km&#13;<br> 牌費：2002年7月&#13;<br> 手數：0&#13;<br> 配備：備有天窗、安全氣袋、車門電窗、CD音響及尾翼。&#13;<br> 備註：屬0手行貨車之餘，兼且又啱啱換咗輪胎，設備亦見齊全。&#13;<br> 當年新車價：$119,800&#13;<br> 車主開價：$20,000&#13;<br> 李萬祺評語：福特Ka勝在款夠Cute、得意，好適合着重Style，又追得上潮流嘅人士駕駛，只可惜沒有自動波；但自問係Twins嘅年紀，又好似謝霆鋒咁鍾意揸車，手波車都冇所謂的話，2萬元嘅價錢又真係一啲都唔貴。</fontstyle></spanclass></p><p><spanclass><fontstyle>萬事得323  &#13;<br> 車款：四門房車&#13;<br> 製造年份：1999年&#13;<br> 首次登記年份：1999年&#13;<br> 傳動：手波&#13;<br> 引擎容積：1498cc&#13;<br> 顏色：綠　手數：1&#13;<br> 行車里數：23,000km&#13;<br> 牌費：2002年8月&#13;<br> 配備：有齊天窗、真皮座位、門邊雨擋、CD音響、尾翼、電摺鏡及霧燈。&#13;<br> 備註：另加有全車包圍及15吋跑車合金胎軨，跑格十足。&#13;<br> 當年新車價：$99,800&#13;<br> 車主開價：$52,000&#13;<br> 李萬祺評語：年份屬於中上，但手波車係較為冷門嘅選擇，鍾意揸手波車嘅朋友才適用；車主又加裝有不少設備，以323嚟講甚少見，但5萬2千元嘅價錢並唔係話太吸引。</fontstyle></spanclass></p></body></html>