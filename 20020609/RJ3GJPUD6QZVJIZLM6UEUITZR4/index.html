<html><header><meta charset="utf-8"><title>聰心直說：哥軍有力和土耳其 - 鄭兆聰</title></header><body><h1>聰心直說：哥軍有力和土耳其 - 鄭兆聰</h1><p>首仗擊敗中國的哥斯達黎加，今仗面對土耳其的關鍵一仗，將會先求穩守，伺機突擊，有力迫和土耳其。&#13;<br> 哥斯達黎加首仗雖能勝出，但表現麻麻，中前場經常斷纜，只有高美斯的個人突破具威脅；我賽後和哥國教練古馬拉斯傾過，佢對球隊表現亦不滿意，但總算完成目標贏波。佢仲話球隊次仗就會開始上力，只要球員做到賽前部署，至少可以搶到一分。在哥斯達黎加長大的我，當然希望佢無講大話。<br> &#13;<br> <spanclass>土耳其要改變踢法 &#13;<br> 土耳其無疑實力較強，小組推進悅目，爾迪雷更是危險人物，但首仗未能在巴西身上搶分，今仗更要搶攻力求三分，方能保持出線機會；與以往擅長穩守突擊踢法不同，發揮好壞難以預料。&#13;<br> 今仗相信土軍會佔較多攻勢，但真正到肉射門未必多，哥國後防只要小心，加上高美斯和方錫卡的突發，有力迫和土耳其甚至「偷雞」贏波。&#13;<br> 鄭兆聰</spanclass></p></body></html>