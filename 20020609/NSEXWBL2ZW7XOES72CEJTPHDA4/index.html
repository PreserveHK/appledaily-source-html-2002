<html><header><meta charset="utf-8"><title>七色檸檬頭　但係過咗期<br>LMF歌詞明窒霆鋒</title></header><body><h1>七色檸檬頭　但係過咗期<br>LMF歌詞明窒霆鋒</h1><p>樂隊LMF的新歌《再見型過籠》的歌詞似是影射近日犯官非的謝霆鋒。歌詞提到「可能你一心要做到自己型到死……家陣全世界睇住你捉蟲……七色檸檬頭，但係過咗期」。而霆鋒的花名恰巧是「檸檬」。</p><p>謝霆鋒因「頂包案」被廉政公署以串謀妨礙司法公正罪名起訴。向來以諷刺社會現象唱出普羅市民心聲的樂隊LMF，最近推出新歌《再見型過籠》，歌詞內容似是影射近日犯官非的謝霆鋒，而LMF樂隊成員亦直認有一班圈中藝人的行為令他們覺得睇唔過眼。<br> &#13;<br> <spanclass>霆鋒髮型多變 &#13;<br> 《再》歌詞中提到「你老母生到你咁嘅款，唔使憂柴憂米，你梗係冇皇管……可能你一心要做到自己型到死……嗱，家陣全世界咪睇住你捉蟲，再見嘞，型過籠……」，又說「你再惡也需要求饒，你好命，你有老竇照……七色檸檬頭，但係過咗期。」謝霆鋒其中一個花名正好是「檸檬」，而霆鋒一向髮型多變，又常染髮。<br> &#13;<br> <spanclass>「真係睇唔過眼」 &#13;<br> LMF日前到港台接受訪問，對於新歌歌詞影射謝霆鋒，樂隊成員Davy說：「我哋嘅歌詞係包括咗一大班人，唔係針對某一個人。不過有班圈內人我真係好睇唔過眼，但我唔會指明係邊個，其實唔止謝霆鋒一個，可能佢呢排出位，你先覺得寫緊佢。」&#13;<br> 問到怕不怕謝霆鋒亦寫歌來反擊他們，Davy說：「冇問題，我有乜得罪你，咪寫番首歌潤番我哋囉。如果佢咁做就重戇居，我又冇指明係佢，做乜攬上身，咁就要自己反省吓。」&#13;<br> 採訪：胡比、蔡如玉　攝影：胡比</spanclass></spanclass></p><p><spanclass>《再見型過籠》歌詞節錄 &#13;<br> 喂　你　點解你重未死&#13;<br> 你眼中　淨係得你自己&#13;<br> 由細到大　都冇人夠膽話你&#13;<br> 嚟嚟去去　班友都係拍你馬屁&#13;<br> 由你　一出世嗰日計起&#13;<br> 個天話咗你知　嗰啲叫做「運氣」&#13;<br> 你老母生到你咁嘅款&#13;<br> 唔使憂柴憂米　你梗係冇皇管……&#13;<br> 嗱　家陣全世界咪睇住你捉蟲&#13;<br> 再見嘞　型過籠（型果龍）……&#13;<br> 面係人哋畀　架就自己丟&#13;<br> 對眼無病　又使乜成日眼超超……&#13;<br> D××n睇見呢種人真係驚&#13;<br> 明明喺呢度大　又扮晒講中文唔係好靈&#13;<br> 講親每句嘢都要加啲英文先至覺得好聽......&#13;<br> 七色檸檬頭　但係過咗期&#13;<br> 嘩　型得你吖</spanclass></p></body></html>