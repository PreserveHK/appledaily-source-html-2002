<html><header><meta charset="utf-8"><title>蔣麗芸開美容院群星到賀</title></header><body><h1>蔣麗芸開美容院群星到賀</h1><p>蔣麗芸有份投資、位於中環中建大廈的醫學美容護膚中心Facematter，昨日舉行剪綵儀式，邀請了梅艷芳（阿梅）做嘉賓，亦獲不少好友包括鍾鎮濤女友范姜素貞、呂良偉夫婦、蔡安蕎和戴辛尉等人蒞臨撐場。&#13;<br> 蔣麗芸妹妹蔣麗萍推介最新鑽石磨皮機及拉面皮機，問她昨日的嘉賓是否全是她的客戶？她說：「呢啲我哋唔講得，你問佢哋啦！」<br> &#13;<br> <spanclass>振興電影業 &#13;<br> 范姜素貞逗留了一會便離開，對於章小蕙不滿子女在北京學曉打麻雀，范姜其後在電話中說：「佢講呢啲嘢同事實不符。」而有雜誌指呂良偉太太楊小娟是「兩頭蛇」，范姜跟楊小娟昨日亦前後腳出現活動，范姜說：「阿B（鍾鎮濤）同阿呂（呂良偉）識咗好耐，今日（即昨日）見唔到啫，我哋係朋友，唔好咁話佢，我好感激佢哋嚟睇阿B演唱會，我唔想牽涉太多。」而演藝人協會主席阿梅昨日表示，下周三（十八日）該會將有一個振興香港電影業的活動。」</spanclass></p></body></html>