<html><header><meta charset="utf-8"><title>電腦新產品：<br>即睇　即抄　即印　數碼相簿換裝再度出擊</title></header><body><h1>電腦新產品：<br>即睇　即抄　即印　數碼相簿換裝再度出擊</h1><p>目前各類記憶卡售價都有大幅下降嘅趨勢，一般數碼相機用家買張256MB已夠應付日常所需。但遇着出外旅行及公幹又怎辦呢？其實除咗攜帶沉重嘅手提電腦外，不妨考慮一下容量超大嘅數碼相簿。而今日介紹呢款有別一般機種，加入新功能之餘亦可配合多款周邊使用，屬多功能型數碼相簿。&#13;<br>&#13;<br>記者：徐影龍　攝影：林栢鈞　ImageGirl：王穎</p><p><center> <spanclass><fontstyle>即睇  </fontstyle></spanclass></center> &#13;<br> &#13;<br> <spanclass><fontstyle>彩芒睇相兼容EXIF制式  &#13;<br> 呢部VISTA在體積上不算太大，主要為用家儲存在戶外拍攝嘅相片，故有數碼相簿之稱。過往數碼相簿只專注提升資料儲存容量，而呢部VISTA則新加入一個1.8"彩色LCD，約莫等於數碼相機最普及嘅LCD尺寸，支援全彩（TrueColor）顯示，以及相片放大、旋轉等簡單修改，讓用家可以一次過預覽及編輯大量數碼相片。&#13;<br> 另一項新加入嘅特色，就係支援EXIF相片資料格式，除相片容量、檔名及拍攝時間外，重可顯示相機型號、以及幾多光圈、快門拍攝等資料，方便用家觀賞相片時明瞭相機設定，從而改善拍攝技巧之用。</fontstyle></spanclass></p><p><br> &#13;<br> <center> <spanclass><fontstyle>即抄  </fontstyle></spanclass></center> &#13;<br> &#13;<br> <spanclass><fontstyle>支援五大記憶卡  &#13;<br> &#13;<br> VISTA構造並不複雜，除彩色LCD外，最主要部份就係一個2.5"硬碟。以測試之20GB型號為例，已可儲存二萬張超高解像度相片（以每張1MB計），拍友以後影相毋須再顧忌記憶空間問題，爽爽快快地以高質素格式記錄數碼相片，盡情拍攝靚人靚景。不過顯示容量太大嘅相片時會出現拖慢情形，可嘗試將目錄由預視圖片改為檔名稱模式，操作上會方便快捷得多。&#13;<br> VISTA主機本身只對應CF記憶卡，面對現今嘅數碼相機市場，支援上似乎有所不足。故此廠方同時推出一款外置式轉換器，插入舊有CF槽後，便可讀取五大記憶卡制式，當中包括SmartMedia、MMC、SD卡、MemoryStick以及IBM嘅MicroDrive等，覆蓋範圍非常之廣，適合所有數碼相機用家需要。</fontstyle></spanclass></p><p><br> &#13;<br> <center> <spanclass><fontstyle>即印  </fontstyle></spanclass></center> &#13;<br> &#13;<br> <spanclass><fontstyle>直駁Printer印相  &#13;<br> 配件支援亦係VISTA強項之一，除之前嘅五合一記憶卡轉換器外，同期重有兩大配接器：FireWire介面及PrinterPort介面。前者可將VISTA機內之大量資料快速傳輸至個人電腦內，而後者則可直駁具PrinterPort之打印機，唔經電腦就可即時列印靚相。兩種配接器分別針對進階及新手用家，用家可按需要而選，免致浪費金錢喺用唔到嘅地方。據代理所講，今後仍會繼續大玩周邊裝置，嚟緊就有支援播放MP3及對應網絡嘅Ethernet配接器推出，令用家毋須花太多錢升級整部主機，便可不斷增強數碼相簿之功能。</fontstyle></spanclass></p><p><br> &#13;<br> <spanclass><fontstyle>抵讚  &#13;<br> 有咗VISTA後狂影高質數碼相都冇問題，更可以彩芒即時返睇。&#13;<br> &#13;<br> <spanclass><fontstyle>要彈  &#13;<br> 讀相時間稍慢、賣價較高一般人難負擔，配埋周邊開支更大。&#13;<br> &#13;<br> <spanclass><fontstyle>思維集團  &#13;<br> 查詢電話：29551000</fontstyle></spanclass></fontstyle></spanclass></fontstyle></spanclass></p></body></html>