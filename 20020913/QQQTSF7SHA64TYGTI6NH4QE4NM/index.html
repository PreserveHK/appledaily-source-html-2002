<html><header><meta charset="utf-8"><title>　　靚蝦王年底決戰正蝦王 - 李八方</title></header><body><h1>　　靚蝦王年底決戰正蝦王 - 李八方</h1><p>提起劉錫康，好少人記得佢係上市公司升岡國際嘅主席，但有好多人都知佢就係「靚蝦王」嘅馬主。&#13;<br> 噚日升岡國際開股東會，劉錫康跟八方閒談，提到佢三隻愛駒「快、靚、正」，其中靚蝦王去年十月捧盃後就因足患錯過咗國際賽，休息近一年，現時已經無大礙，狀態回勇，下個月會參加熱身賽，年底重有機會同「正蝦王」同場，一齊參加香港一哩錦標。&#13;<br> 劉錫康曾經講過，希望兩隻愛駒同場作賽，今年底便可一償心願。兩隻都係自己嘅愛駒，劉錫康就話始終都睇好靚蝦王，唔知同兩年幾前此駒勇奪日本安田紀念賽是否有關？不過，佢話，明年正蝦王都會去日本參賽，睇吓會否再次奪標。&#13;<br> （圖）靚蝦王為劉錫康（左）帶嚟好多拉頭馬嘅機會。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>