<html><header><meta charset="utf-8"><title>WebJ賣時裝　冧客佢最醒</title></header><body><h1>WebJ賣時裝　冧客佢最醒</h1><p>做過WebJ的Anthony口才了得，游說客人買衫一定難唔到佢；兼且對潮流服飾好有心得，做時裝售貨員，就啱晒佢。彭靖嵐則有豐富繙譯經驗，且具中級日語程度，除中英文外，連繙譯日文都得。喜歡漫畫的蘇子斌，最希望以興趣來發展事業。如果你公司正需要這樣的員工，就快啲聯絡佢哋喇！&#13;<br>&#13;<br>記者：李敬賢　攝影：陳盛臣、李敬賢&#13;<br>場地：鑼銅灣名店廊extravaganza</p><p><spanclass><fontstyle>推介一  &#13;<br> &#13;<br> <spanclass><fontstyle>自我介紹  &#13;<br> <spanclass><fontstyle>口才了得　投訴變幫襯  &#13;<br> 我曾經做過WebJ，接受過報紙訪問，只因科網泡沫爆破先至無得做。我對自己的口才好有信心，客戶服務的工作應該可以勝任，就算啲客人又鬧又投訴，我都可以𠱁到佢再幫襯。而且做時裝Sales唔可以同潮流脫節，Mix&amp;Match的品味都緊要，我一向都有留意時裝潮流，又曾經喺多間大型連鎖時裝店做過Sales，不但賣衫，賣鞋、賣手袋乜都可以。&#13;<br> &#13;<br> <spanclass><fontstyle>大起底  &#13;<br> 林振宇（Anthony）&#13;<br> 22歲&#13;<br> 學歷：中五程度&#13;<br> 工作經驗：售貨員１年，WebJ半年&#13;<br> 一技之長：口才、領導才能&#13;<br> 我的志願：1.時裝售貨員　2.客戶服務員　3.演員&#13;<br> 要求待遇：$6,000?7,000（底薪+佣金亦可）&#13;<br> 聯絡我啦：91865855/&#13;<br> <ahref>killer0220@mail.hongkong.com </ahref></fontstyle></spanclass></fontstyle></spanclass></fontstyle></spanclass></fontstyle></spanclass></p><p><br> &#13;<br> <spanclass><fontstyle>小測試  &#13;<br> <spanclass><fontstyle>老行尊教路  &#13;<br> 阿倫話時裝Sales呢行的流量幾大，所以不斷有空缺。口才對Sales很重要，亦要懂得Mix&amp;Match，但唔好襯到太前衞，順眼便足夠。</fontstyle></spanclass></fontstyle></spanclass></p><p><spanclass><fontstyle>推介二&#13;<br> 10年經驗　中英日繙譯員  &#13;<br> &#13;<br> <spanclass><fontstyle>自我介紹  &#13;<br> <spanclass><fontstyle>留學日澳　持續進修  &#13;<br> 我讀完中五之後，去過日本同澳洲讀書，返港後喺公開大學讀繙譯，取得學士學位。我對做記者也有興趣，所以最想做報紙的繙譯員。&#13;<br> 我的日文有中等程度，以前重喺電視台繙譯日劇，卡通片《麵包超人》都係由我繙譯的，不過，𠵱家想專注繙譯中英文。&#13;<br> &#13;<br> <spanclass><fontstyle>大起底  &#13;<br> 彭靖嵐&#13;<br> 36歲&#13;<br> 學歷：大學畢業，主修繙譯&#13;<br> 一技之長：中英文繙譯&#13;<br> 工作經驗：繙譯10年、航空公司客戶服務員1年&#13;<br> 我的志願：1.繙譯　2.記者　3.教師&#13;<br> 要求待遇：$10,000?12,000&#13;<br> &#13;<br> 聯絡我啦：&#13;<br> <ahref>lucypang50@hotmail.com </ahref></fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>中英日　考繙譯  &#13;<br> 彭靖嵐花了半小時，已經可以把三段約100字的中英日文章和剪報繙譯好。行文流暢，翻查字典的次數也不多。&#13;<br> &#13;<br> <spanclass><fontstyle>考時事　忘記馬時亨職銜  &#13;<br> 做記者要對時事有認識，但彭靖嵐三題只答中一題，不但唔記得馬時亨的職銜是「財經事務及庫務局局長」，也不知地鐵主席是蘇澤光，不過，就知道我哋嘅財神夫人伏明霞報讀中大。總括而言，若她想當港聞記者的話，看來要惡補一下時事常識了。</fontstyle></spanclass></fontstyle></spanclass></p><p><spanclass><fontstyle>小測試  &#13;<br> <spanclass><fontstyle>老行尊教路  &#13;<br> 當了七年繙譯的葉小姐表示，報館會視乎有無空缺而請人，但她所知報館繙譯員的流失不大，所以最好透過朋友介紹，獲聘機會較高，否則亦可以寫信自薦。</fontstyle></spanclass></fontstyle></spanclass></p><p><spanclass><fontstyle>推介三&#13;<br> 精通日本文化　導遊編輯都得  &#13;<br> &#13;<br> <spanclass><fontstyle>自我介紹  &#13;<br> <spanclass><fontstyle>熱愛漫畫　事半功倍  &#13;<br> 我讀書時已經好鍾意睇日本漫畫，後來更走到日本學日文，一手包辦繙譯同編輯的工作都無問題。如果可以做漫畫編輯，就可以自己的興趣發展事業，工作起嚟就更起勁。&#13;<br> 以前我亦做過導遊，加上喺日本住過一段時間，所以好熟日本文化，無論帶香港團去日本，抑或帶日本人遊覽香港都可以。&#13;<br> &#13;<br> <spanclass><fontstyle>大起底  &#13;<br> 蘇子斌&#13;<br> 29歲&#13;<br> 學歷：中五畢業&#13;<br> 一技之長：日本漫畫知識、日文&#13;<br> 工作經驗：雜誌編輯6年、漫畫編輯3年、日本導遊1年&#13;<br> 我的志願：1.漫畫編輯　2.導遊&#13;<br> 要求待遇：$15,000&#13;<br> &#13;<br> 聯絡我啦：&#13;<br> <ahref>suppart@appledaily.com </ahref></fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>漫畫知識　如數家珍  &#13;<br> 請蘇子斌介紹日本漫畫，佢如數家珍般一一詳細介紹。還反問記者，知不知道《北斗之拳》的作者武論尊，就是《流氓醫生》和《英雄本色》的作者史村翔。今次，竟然被佢考起㖭！&#13;<br> &#13;<br> <spanclass><fontstyle>日本名勝　了如指掌  &#13;<br> 由東京到大阪、北海道到沖繩島，阿斌都可以逐一介紹各地的名勝及特色，難唔到佢。</fontstyle></spanclass></fontstyle></spanclass></p><p><spanclass><fontstyle>小測試  &#13;<br> <spanclass><fontstyle>老行尊教路  &#13;<br> 在漫畫雜誌工作的陳先生表示，香港漫畫雜誌的編輯，尤其是日本漫畫，最好懂得或多或少的日文。可以說需要繙譯多過編輯，因為只要把日本漫畫譯成中文已可以出版。如果想在漫畫界工作，由熟人介紹的成功機會會較大。&#13;<br> &#13;<br> &#13;<br> <spanclass><fontstyle>《蘋果》幫你搵工  &#13;<br> 失業唔使愁，《蘋果》可以幫你搵工，只要你肯出鏡兼接受訪問，一經刊登，你分分鐘會被未來僱主睇中！來信請寄香港將軍澳工業邨西駿盈街八號《蘋果日報》副刊「我要一份工」收&#13;<br> 傳真：27420542&#13;<br> 電郵：<ahref>supplement@appledaily.com (請附聯絡電話)</ahref></fontstyle></spanclass></fontstyle></spanclass></fontstyle></spanclass></p></body></html>