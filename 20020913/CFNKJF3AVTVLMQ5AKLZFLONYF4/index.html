<html><header><meta charset="utf-8"><title>《美女與野獸》DVD、錄影機兩用套裝</title></header><body><h1>《美女與野獸》DVD、錄影機兩用套裝</h1><p><spanclass><fontstyle>&#13;<br>&#13;<br>&#13;<br>&#13;<br>型號：BVHE-GH1&#13;<br>發售日期：10月25日&#13;<br>預計售價：29,800日圓&#13;<br>（約港幣$2,000）</fontstyle></spanclass></p><p>繼《白雪公主》同《千與千尋》連DVD機套裝之後，日本嗰邊最近又搞搞新意思，打算喺10月25日推出一款《美女與野獸》連DVD機套裝！&#13;<br> 大家嘅着眼點都喺部DVD機（BVHE-GH1）之上，米奇老鼠嘅遙控再加紅、藍色勁Sharp機身，單就賣相就夠鬼馬，而且今次部DVD機重Upgrade到兼具錄影機功能（VHS、S-VHS），論功能，BVHE-GH1可以邊錄邊播，當然比對上兩彈嘅DVD機實用好多啦！接駁插位都幾齊全，光纖、同軸、視頻同S端子都基本有齊；但由於係兩用機種，所以機身外形會稍大，尺寸為450（闊）×270（深）×106（高）mm，預計日本發售日期為10月25日，定價則為29,800日圓（約港幣$2,000），但估計屆時只會有小量水貨引入，相信必定俾水貨商炒起！&#13;<br> &#13;<br> 記者：朱崇德&#13;<br> &#13;<br> &#13;<br> <spanclass><fontstyle>舊機巡禮  </fontstyle></spanclass></p></body></html>