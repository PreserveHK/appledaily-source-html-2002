<html><header><meta charset="utf-8"><title>避免細路爭寵從懷孕開始</title></header><body><h1>避免細路爭寵從懷孕開始</h1><p>Danny只有歲半的時候，弟弟Joe便呱呱落地了，做大哥的初時以為BB是家中的「過客」，但眼見弟弟住上一段時間還未離開，繼而爭玩具、打細佬的行為便成為家常便飯！以為一個嬌，兩個妙？原來才是呱呱嘈的開始。&#13;<br>&#13;<br>記者：周麗懿　&#13;<br>攝影：楊錦文</p><p><b> 懷孕篇：</b> &#13;<br> <spanclass><fontstyle>唔知自己做哥哥  &#13;<br> Mona在懷着Joe的時候，已經告訴只有歲半的Danny肚裏面有一個BB。當Mona抱着Joe回家的第一、二日，Danny表現得興奮莫名，其後見他沒有離開迹象，妒忌心便開始爆發了，「Danny會用手抓佢，打佢個肚，見到咁嘅情況，我第一時間叫Danny停手，佢竟然大喊，之後我就同佢講，Joe係你細佬，你唔可以傷害佢㗎。」Mona說。</fontstyle></spanclass></p><p><spanclass><fontstyle>專家教路：參與迎接新成員  &#13;<br> 香港城市大學社會科學學部高級講師葉嚴仁敏表示，父母最好在懷孕時便灌輸弟妹的概念，可以讓他參與迎接的過程，如幫BB選購嬰兒用品。就以上例子，Mona在叫Danny停手的時候，儘管並沒有大聲責罵，但小朋友已經覺得媽咪偏幫細佬，父母可以說話和行動表示，就算有細佬妹的出現，都不會減少對他的愛，例如以前每晚都會講十分鐘故事的，便應盡量保持與他獨處的時間及活動。</fontstyle></spanclass></p><p><b> 生活篇：</b> &#13;<br> <spanclass><fontstyle>三弟出世Joe又妒忌  &#13;<br> 4個月前，三弟Leon出世後，Joe榮升了哥哥，但Joe的情況就如Danny剛做哥哥一樣，「Leon出世後，Danny好開心，覺得Leon係佢嘅細佬，會好保護佢，但Joe有時就會去揑同打Leon。」&#13;<br> &#13;<br> <spanclass><fontstyle>專家教路：指出甚麼可做和甚麼不可做  &#13;<br> 在管教的過程裏，要教曉他「己所不欲，勿施於人」的道理，例如Joe打Leon，可以第一時間捉住Joe隻手，先停止他的行為，然後重複一次Joe剛做的行為，解釋給他知道這樣做會傷害到BB，讓他自己感受，效果可能比施小懲罰更好。</fontstyle></spanclass></fontstyle></spanclass></p><p><b> 爭執篇：</b> &#13;<br> <spanclass><fontstyle>事無大小爭一餐  &#13;<br> 隨着Joe慢慢長大，兩兄弟爭嘢玩便經常發生，最經典一次，莫過於Joe一歲的生日會上爭吹蠟燭，「之前我哋同Danny一齊去買蛋糕蠟燭，佢都知道係買畀Joe嘅，點知到唱生日歌嗰陣，佢唔肯唱，重發晒癲，之後問佢咩事，佢就話覺得自己都識得吹蠟燭，應該係佢做，唔係Joe做，跟住惟有點番蠟燭畀佢吹多次。」&#13;<br> &#13;<br> <spanclass><fontstyle>專家教路：明白子女背後的訊息  &#13;<br> 葉嚴仁敏說，父母一定要留意子女行為背後的訊息，點解Danny會喊呢？可能他覺得自己不是主角，失去父母的關注，感到不開心，父母不妨讓他喊，待他的情緒平復，鼓勵他說出有甚麼不開心，然後跟他解釋每人都會生日，下次你生日亦會舉行生日會。</fontstyle></spanclass></fontstyle></spanclass></p><p><spanclass><fontstyle>面對仔女Dos&amp;Don'ts  &#13;<br> <b> Dos</b> &#13;<br> 1.爭寵很正常：爭寵是正常現象，父母宜根據子女的個性去妥善加以處理。&#13;<br> 2.持平解爭執：見到子女爭執，鼓勵他們說出來，聽他們字裏行間的意思，自己盡量要保持冷靜。&#13;<br> 3.保留親子時間：要對大孩子表明仍然很愛他，以往經常帶去公園玩，便要盡量保持這些親子活動。&#13;<br> &#13;<br> <b> Don'ts</b> &#13;<br> 1.忌公開比較：不要將兄弟姊妹比較，例如「你睇哥哥讀書幾叻？點解你讀極都唔識？」之類的說話。&#13;<br> 2.勿表現偏愛：父母要好好檢討自己對子女有沒有偏愛，例如覺得某個子女「好腳頭」，而表現親暱。&#13;<br> 3.保留私有物：對於大孩子的私人物品，不要理所當然的傳給細佬妹，令他感到自己的東西被搶走。</fontstyle></spanclass></p></body></html>