<html><header><meta charset="utf-8"><title>一味窩輪：Put輪今朝意氣風發</title></header><body><h1>一味窩輪：Put輪今朝意氣風發</h1><p>上禮拜五，杜指散177點，納指散24點，標普散17點。港股今朝亦冇法子唔散，Call輪雞毛鴨血，Put輪意氣風發。&#13;<br> 溢價低、槓桿率高嘅Put輪，隻隻有機會打入龍虎榜：（1）長實9031，溢價2.3%，槓桿率13.3倍；（2）滙豐9051，溢價1.0%，槓桿率18.6倍；（3）和黃9249，溢價4.0%，槓桿率13倍；（4）新地9119，溢價0.6%，槓桿率7.5倍；（5）中移動9033，溢價3.3%，槓桿率14.3倍；（6）恒指9049，溢價0.1%，槓桿率10.9倍。&#13;<br> 恒指上禮拜收10591，跟美股散落去，暫時最壞嘅打算，係落番去10400。Put輪重追唔追得過，要睇水位剩番多少。如果距離10400太小，無謂博。恒指如果落到去10400，9RSI係14.1（上禮拜19），就算去年911後翌日，個市大散，9RSI都只係15。恒指若然挨近10400嗰頭，炒Put輪嘅，最好收手，咪貪勝不知輸，到時應該做嘅係諗番啲Call輪，博技術性反彈。<br> &#13;<br> <spanclass>Call輪低位博得過 &#13;<br> 低位博反彈買Call輪，對象係藍籌同埋恒指Call輪。滙豐（005）、長實（001）、新地（016）、和黃（013）、中移動（941）等Call輪，跌10-20%後博反彈。&#13;<br> 章　盛</spanclass></p></body></html>