<html><header><meta charset="utf-8"><title>為搶大戰德國門票出奇謀<br>韓星：捧盃唔係發夢</title></header><body><h1>為搶大戰德國門票出奇謀<br>韓星：捧盃唔係發夢</h1><p>南韓歷史性打入世界盃四強，除了令當地至少六百萬市民上街慶祝外，藝能界人士更是進入瘋狂狀態，四出撲明天南韓對德國生死戰的門券，準備一齊罷工睇波，祈求南韓創出終極神話，奪冠而回。&#13;<br> 前日南韓對西班牙的一戰，一班藝人組團坐在觀眾席上打氣，見證歷史的一刻。十五歲歌手BoA當時正乘坐飛往日本的航機上，她知道賽果後即說：「呢一日令我一世難忘，我相信南韓會更上一層樓。」而張娜拉、宋承憲及組合神話均認為今屆世界盃，證明了南韓國腳絕非小兒科，憑此氣勢大有可能捧盃。<br> &#13;<br> <spanclass>決定停工睇波 &#13;<br> 而尹孫河等藝人則與數以萬計的市民，身水身汗地在街上看大電視，勝利的一刻，她更尖叫：「都入到四強咯，我諗捧盃都唔係發夢！」&#13;<br> 正在漢城郊外拍攝電視劇《寵愛》的金允珍亦說：「下一場我哋全國一條心，一定可以打入決賽！」&#13;<br> 為了得到明天在漢城舉行準決賽的門券，各人均出盡法寶，例如Wax及金旼鐘打友情牌，主動聯絡世盃贊助商，希望得到門券，甚至公開表示不介意fans送飛。大部份藝人均表示，明天一戰將拒絕工作，總之睇波大過天。<br> &#13;<br> <spanclass>金南一受歡迎 &#13;<br> 此外，報章《體育朝鮮》調查表示，南韓國腳人氣大大提升，但在女藝人心目中，最受歡迎的是中場金南一，因為其他國腳如安貞煥，已名草有主，而宋宗國則有緋聞女友。</spanclass></spanclass></p></body></html>