<html><header><meta charset="utf-8"><title>　　李柱銘祭吳明欽 - 李八方</title></header><body><h1>　　李柱銘祭吳明欽 - 李八方</h1><p>十年前的六月二十二日，當時被視為最有前途的港同盟三料議員吳明欽，因為血癌英年早逝，震動整個政壇。十年人事幾番新，但好多人對吳明欽的懷念，仍然絲毫不減。&#13;<br> 民主黨主席李柱銘噚日朝早率領一班黨友及屯門街坊到柴灣歌連臣角致祭。吳明欽仔仔哲希，同囡囡思諾，已經大個仔大個女。馬丁宣讀祭詞時，想起吳明欽已經離開十年，都不禁落淚。有屯門街坊噚日講起吳明欽在生時，幫佢哋爭取在屯門區買報紙唔使特別貴五毫，仍然好激動。可惜吳明欽希望中國係民主中國，有法治自由，尊重人權的遺願，到今日仍然未達；未知再十年後，可會有好消息以慰吳在天之靈？&#13;<br> （右）馬丁噚日向逝世已經十年的戰友吳明欽致祭，諗起當年並肩奮鬥不禁流下男兒淚。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>