<html><header><meta charset="utf-8"><title>甫出機場驚聞恩師逝世<br>吳宇森為張徹流淚</title></header><body><h1>甫出機場驚聞恩師逝世<br>吳宇森為張徹流淚</h1><p>大導演張徹前日病逝，其徒弟吳宇森昨日返港，在機場接獲師傅死訊後表現愕然，眼眶一紅，強忍着淚水說：「佢對香港電影影響好大，我哋多謝佢之餘，亦永遠懷念佢。」</p><p>吳宇森昨日由歐洲返港，他此行本是為新戲《烈血追風》與男主角尼古拉斯基治同作宣傳，沒想到甫出機場即接獲師傅張徹病逝的消息。&#13;<br> 吳宇森接受訪問時，被問到知否張徹病逝？他聞言後表現愕然，並呆立數秒始能鎮定地說：「唔知，幾時嘅事呀？」當他得悉師傅乃前日早上去世，並有報道指張導演臨終前極想見他時，吳宇森隨即眼眶通紅，幾欲落淚，他強忍淚水說：「我之前四圍做宣傳，喺洛杉磯睇到啲香港舊報紙，知道佢入院，後來去咗歐洲宣傳，諗住早啲返嚟睇佢，估唔到……好傷心，見唔到喇。」<br> &#13;<br> <spanclass>「我真係好傷心」 &#13;<br> 吳宇森多次表示已盡快趕返港，他對於未能見師傅最後一面，似乎相當自責。吳宇森表示他一向有與張導演聯絡，書信來往較多。&#13;<br> 問到吳宇森認識張徹導演多久？他雙眼通紅地說：「我以前跟佢做副導，我已經想盡快返嚟。佢係我啟蒙老師，導演對我影響好大，我真係好傷心。希望大家收拾心情，我哋掛念導演畀我哋嘅教訓同佢一生成就。」<br> &#13;<br> <spanclass>甄妮趕探望張太 &#13;<br> 吳宇森續說：「佢對香港電影影響好大，好多謝佢之餘，亦永遠懷念佢。」吳宇森表示他到酒店安頓好後，會盡快聯絡張徹太太，他謂一定會送張導演最後一程。&#13;<br> 甄妮昨帶愛女Melody由新加坡返港，其亡夫傅聲與張徹份屬師徒，甄妮表示她得悉張徹過身特地和女兒返港，並會趕往探望張太。劉家良與劉家榮兩兄弟昨日從內地拍畢《醉馬騮》返港，劉家良太太翁靜晶及一女兒亦有同行。劉家良表示會去喪禮。&#13;<br> 此外，記者昨日到張徹的寓所，菲傭聲稱張徹太太為免觸景傷情，已搬去朋友家暫住。&#13;<br> 採訪：魯萍攝影：羅德光</spanclass></spanclass></p></body></html>