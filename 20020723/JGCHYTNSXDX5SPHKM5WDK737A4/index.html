<html><header><meta charset="utf-8"><title>改裝車：<br>改裝愛快1562.5V6280匹好勁呀！</title></header><body><h1>改裝車：<br>改裝愛快1562.5V6280匹好勁呀！</h1><p>愛快156車系，一向備受追求顯現獨特個性嘅車迷所注視，皆因佢除咗造型滲有跑車意識外，機械配搭亦見出眾；而今日呢部改裝1562.5V6就更突出，裝有全車包圍不特止，加裝Supercharger後，馬力輸出更激增至280匹，配合埋跑車避震及高性能制動系統，從而令其表現絕可媲美同廠156GTA高性能跑車呢！&#13;<br>記者、攝影：黃凱穎&#13;<br>車輛提供：TWAutosport（21420001）</p><p><spanclass><fontstyle>車廂豪華舒適  &#13;<br> 雖然呢部改裝車外表上變得辛辣，但車廂布局仍貫徹有原來156車系嘅豪華舒適感；前後高級真皮座椅承托力甚豐，加上闊落車廂空間，乘坐倍覺妥貼舒適，設備配搭又見齊全，使用十分方便。話雖如此，車內手掣桿及腳踏都換上Novitec嘅金屬製品，望落突出又吸引，波箱更改配Zero-Racing嘅快波棍，轉檔明顯較前利落明確得多。</fontstyle></spanclass></p><p>&#13;<br> &#13;<br> &#13;<br> <spanclass><fontstyle>280匹馬力強悍無匹  &#13;<br> 至於機械方面，此車亦作出多項改動；不過相信最吸引嘅，都係佢加裝有一套Z-EngineeringStage2Supercharger套件，令馬力輸出增至280匹，配合前文所提及嘅快波棍，無論起步加速都有強勁嘅表現。另外更裝有BMCF-1原裝位跑車風隔，以及改用碳纖維製成嘅生風批，從而可增強引擎嘅吸風量外，偈油透氣壺更可幫助降溫呢！&#13;<br> 為要有出色操控表現，此車不但改用一套KW嘅可調式避震，令車子靠貼地面之餘，另外重有Novitec防滾桿，配合上四輪17吋高性能輪胎組合，日常行車或走彎時嘅循迹性，明顯較前增強不少；然而，前輪AP四活塞卡鉗連制動器，及後輪Brembo煞車碟連迫力皮，亦能予人有收放自如之感呢！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>全車包圍添跑意  &#13;<br> 為咗令愛快1562.5V6原來經已吸引度十足嘅外形，增添有多一份辛辣嘅跑車味道，故特別為其加裝上一套Alfa-Corse全車包圍，包括有頭尾泵把整流器、車身兩邊裙腳及尾翼等等，響四輪17吋跑車合金胎軨，同埋意大利Supersprint闊大尾喉襯托下，其狠辣賣相絕能媲美同廠嘅156GTA跑車。頭冚亦改換上碳纖維製品，因而令車重有所下調㖭。</fontstyle></spanclass></p><p><spanclass><fontstyle>愛快1562.5V6改裝菜單  &#13;<br> 項目價錢&#13;<br> 1.	BMCF-1原裝位跑車風隔　	$800&#13;<br> 2.	Novitec塔頂Bar　	$2,200&#13;<br> 3.	KW可調式懸掛　	$9,800&#13;<br> 4.	Novitec防滾桿全套　	$7,800&#13;<br> 5.	Supersprint排氣系統　	$8,800&#13;<br> 6.	AP前輪四活塞制動系統　	$18,000&#13;<br> 7.	Brembo後輪煞車碟連迫力皮	$4,200&#13;<br> 8.	Earl's迫力鋼喉　	$1,800&#13;<br> 9.	Zero-Racing快波棍　	$6,500&#13;<br> 10.	Alfa-Corse全車包圍、裙腳及尾翼	$22,000&#13;<br> 11.	Novitec跑車腳踏　	$2,200&#13;<br> 12.	Novitec門鎖的　	$600&#13;<br> 13.	Z-EngineeringStage2&#13;<br> 	Supercharger套件（280匹）　	$58,000&#13;<br> 14.	Zero-Racing碳纖維頭冚	$20,000&#13;<br> 合計：$162,700&#13;<br> 註：以上價錢連裝工</fontstyle></spanclass></p></body></html>