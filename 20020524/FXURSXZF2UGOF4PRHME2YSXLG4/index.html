<html><header><meta charset="utf-8"><title>掃平貨：<br>黛安芬開倉喱士款至正</title></header><body><h1>掃平貨：<br>黛安芬開倉喱士款至正</h1><p>時裝潮流瞬息萬變，內衣款式亦日日新鮮，要跟得貼都幾難。不過內衣潮流卻萬變不離喱士，每年新款總有喱士的份兒，是次開倉有齊Triumph同AMO各款靚靚喱士內衣褲，胸圍尺碼由70A至90D，內褲尺碼由S-XXL，泳衣則由S-XL都有齊，總貨量超過2萬件，款式雖然不是今季新款，但係平至$50有一個胸圍或一件泳衣，絕對值得去迫。&#13;<br>記者：許穗齡&#13;<br>攝影：陳偉強&#13;<br>Model：MayWong</p><p><spanclass><fontstyle>粉紅全喱士網面  &#13;<br> 粉紅色始終係女士們內衣嘅大熱選擇，再加埋喱士網面，必定成為搶購目標。AMO胸圍以人造絲及聚酯纖維製成，質料柔軟舒適，再襯埋一條粉紅色的棉質TriumphSTRETTY低腰內褲，夠晒清純可愛。&#13;<br> 胸圍原價：$89&#13;<br> 開倉價：$49&#13;<br> 內褲開倉價：$25</fontstyle></spanclass></p><p><spanclass><fontstyle>清純簡潔之選  &#13;<br> 嫌太多喱士感覺太重的話，可以考慮呢款半喱士的設計。Triumph米白色胸圍以聚酯纖維製，三分二杯位以喱士蓋面，其餘位置採用令面米色纖維，夠晒清新可人。下身嘅TriumphSweetiesMini低腰內褲，一盒有三條，有齊白色、粉紅色及橙色，用嚟襯唔同顏色嘅內衣就最適合不過。&#13;<br> 胸圍原價：$220&#13;<br> 開倉價：$120&#13;<br> 內褲開倉價：$30-$42</fontstyle></spanclass></p><p><spanclass><fontstyle>通花喱士沉實大方  &#13;<br> 呢款以淺啡色通花喱士為主嘅Triumph胸圍，以聚酯纖維製成，再襯埋同質料的杏色令面束腰內褲，就夠晒大方得體，兩件買晒都唔使$250，非常超值。&#13;<br> 胸圍原價：$280&#13;<br> 開倉價：$180&#13;<br> 內褲原價：$98&#13;<br> 開倉價：$60</fontstyle></spanclass></p><p><spanclass><fontstyle>間條直紋顯修長  &#13;<br> 呢款Triumph泳衣，主要以聚酯纖維製成，胸口以上以寶藍色為主，下身則配襯藍色、綠色、紫色的間條直紋，着上身令身材更顯纖瘦，而泳衣本身裝有胸墊，唔使自己另外配咁麻煩。&#13;<br> 原價：$369&#13;<br> 開倉價：$99</fontstyle></spanclass></p><p><spanclass><fontstyle>Sloggi內褲買三送一  &#13;<br> Triumph推出多款內褲系列之中，Sloggi棉質內褲都算幾受歡迎，無論質地同設計都幾合潮流，今次開倉不但比市價平四分一，更實行買三送一，呢款中腰設計嘅款式就最大眾化，計起嚟唔使$40一條，要入貨絕對係時候啦！&#13;<br> 原價：$208&#13;<br> 開倉價：$156</fontstyle></spanclass></p><p><spanclass><fontstyle>粉紫色只售$100  &#13;<br> 覺得白色太平凡、粉紅色又太女孩子的話，相信紫色係一個好選擇。呢款Triumph嘅粉紫色胸圍，主要以聚酯纖維製成，無喱士網面嘅花巧，只用上同色線繡上隱約可見嘅花紋，𠵱家以半價發售，款式簡單，買多幾個更換都唔錯。&#13;<br> 原價：$200&#13;<br> 開倉價：$100</fontstyle></spanclass></p><p><spanclass><fontstyle>夏日泳衣$50起  &#13;<br> <spanclass><fontstyle>束腰帶突出曲線美  &#13;<br> 怕腰間嘅豬腩肉暴露於人前，最好就遮一遮啦！就算着一件頭都未必可以完全覆蓋，呢款腰間設有腰帶的款式係一個不錯的選擇。Triumph泳衣主要以尼龍製，以灰色格仔再加花花圖案為主，更附有兩個小衫袋，開倉只售$50一件，平得無話可說。&#13;<br> 原價：$399&#13;<br> 開倉價：$50</fontstyle></spanclass></fontstyle></spanclass></p><p><spanclass><fontstyle>短裙款遮大腿肥肉  &#13;<br> 自問大腿有脂肪積聚的話，呢條Triumph短裙款的一件頭泳衣就最適合不過。同樣以聚酯纖維製，黑色為底色再配襯白色的碎花小圖案，沉實中帶點活力，泳衣的剪裁以短裙款設計，可以遮掩大腿的肥肉，𠵱家開倉以近一折價錢發售，實屬超值！&#13;<br> 原價：$469&#13;<br> 開倉價：$50</fontstyle></spanclass></p><p><b> 開倉資料</b> &#13;<br> 日期：即日起至5月26日、5月31日至6月2日&#13;<br> 時間：11:30am-8:00pm&#13;<br> 地址：尖沙嘴廣東道11號新世界商業中心3字樓&#13;<br> ＊商場入口位於海港城2樓2224號舖&#13;<br> ＊不設試身&#13;<br> ＊買Triumph及AMO滿$600可獲九折優惠&#13;<br> ＊接受現金、VISA及MASTER信用卡，不接受EPS。&#13;<br> 查詢電話：27637668</p></body></html>