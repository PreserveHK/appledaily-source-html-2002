<html><header><meta charset="utf-8"><title>世界盃雪糕蛋糕</title></header><body><h1>世界盃雪糕蛋糕</h1><p>四年一度嘅世界盃又到嘞，我肥師奶又要為老公同啲細路忙個不停！除為佢哋預備睇波小食之外，我重訂咗個巴西球衣嘅雪糕蛋糕同佢哋齊齊開波。&#13;<br>TCBY喺世界盃呢段期間，推出多款有關世界盃嘅雪糕蛋糕，造型方面以足球、足球場及球衣為主，更可以按要求插上不同嘅國旗同埋球星，同時有多款味道供選擇，當然要喺訂講時講出自己所有嘅要求。訂購價亦會比現成買略貴。同時亦要注意，部份款式要兩磅起至可訂購。&#13;<br>TCBY雪糕專門店有售&#13;<br>&#13;<br>文：肥師奶</p><p>現成價　$160/1磅&#13;<br> 　　　　$260/2磅&#13;<br> 　　　　$360/3磅&#13;<br> 訂購價　$180/1磅&#13;<br> 　　　　$280/2磅&#13;<br> 　　　　$380/3磅</p><p><spanclass><fontstyle>新口味爆穀今日登場  &#13;<br> 我肥師奶同屋企人都好鍾意食爆穀，貪佢香脆又唔太肥。不過一般爆穀係原味，或者係牛油味，食得多都有啲悶。&#13;<br> 而呢隻百達龍滋味爆穀（PopperooCandyPopcorn）最近更推出咗幾款新口味，有「荷蘭孖寶朱古力」（DoubleDutchChocolate）、「意大利加栢天奴」（Cappuccino）及「美國焦糖」（CreamyButter），每罐一百三十克，同一碗麵差唔多Size。呢款爆穀入口都相當香脆甜味。由今日開始，喺惠康獨家發售，我諗住買定啲擺喺屋企，等老公睇世界盃時有得食。&#13;<br> &#13;<br> $12.8/罐(130克)　惠康有售</fontstyle></spanclass></p></body></html>