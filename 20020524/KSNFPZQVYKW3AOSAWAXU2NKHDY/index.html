<html><header><meta charset="utf-8"><title>新車速報：<br>標緻307SW天幕式玻璃頂煞食！</title></header><body><h1>新車速報：<br>標緻307SW天幕式玻璃頂煞食！</h1><p>家庭式MPV備受用家追捧，想唔到除咗一眾日本車之外，近年響車壇炙手可熱嘅法國標緻車廠，亦研製出全新307SW七人MPV；佢唔單止外形出眾又吸引，車廂三排座椅亦見闊落多變，加埋幾近天幕式嘅玻璃頂同埋多項嶄新設備，睇怕呢部307SW甫一登場，又會成為一眾車迷嘅焦點所在喇！&#13;<br>記者：陳偉林&#13;<br>攝影：陳偉強&#13;<br>ImageGirl：Crystal</p><p><spanclass><fontstyle>座椅多變又富安全性  &#13;<br> 講到車廂鋪排方面，佢跟一般日本車好唔同，皆因佢三排七座位全屬獨立設計，既合乎歐洲高安全性要求之餘，每張座椅嘅貼身剪裁，以及獨立頭枕同三點式安全帶亦見一應俱備。而中、後排重可以自由裝拆，以營造出不同嘅車廂布局之外，重可以令尾廂容量倍增㖭！</fontstyle></spanclass></p><p><spanclass><fontstyle>賣相不落俗套易受落  &#13;<br> 呢款全新307SW，會係標緻307車系當中嘅新成員，造型不僅有個人風格，予人有不落俗套感；而合稱嘅車身尺碼，跟一般旅行車無異，更易於融合在普羅車款中，給人有容易受落嘅觀感㗎！</fontstyle></spanclass></p><p><spanclass><fontstyle>配備先進齊全愜意度高  &#13;<br> 至於307SW嘅裝備，焦點所在自然會係佢由A柱，伸延至車廂中間嘅玻璃車頂，予人有親近大自然嘅愜意體驗外，15秒一按式車頂遮陽簾裝置，重有四門電窗、門邊電鏡、高級音響、恒溫冷氣跟前後房燈亦一應俱全；當然唔少得重有前後共六個安全氣袋，同充氣簾幕裝置呢！&#13;<br> &#13;<br> <spanclass><fontstyle>2.0公升偈柔韌有力  &#13;<br> 全新307SW配備一台2.0公升直4DOHC偈，輸出柔韌有力，匹配一套4前速Tiptronic半自動波箱，重附有Sport同Snow模式選擇，更能切合不同路面嘅需要，而車子本身低重心加上歐式穩紮嘅底盤結構，走彎起來重見有可靠嘅循迹感；四輪碟煞重置有ABS連EBD裝置，煞車時重能夠予人有收放自如感呢！</fontstyle></spanclass></fontstyle></spanclass></p><p><spanclass><fontstyle>記者試後簡評  &#13;<br> 優點：造型流暢入時，好有歐洲車嘅貴氣；三排七座位空間闊落又多變，幾近天幕式嘅玻璃車頂又見吸引。&#13;<br> 缺點：尾排較適宜孩童乘坐，而後排亦缺少獨立送風系統配套，電子傳動裝置過於敏感，轉檔時略嫌不夠暢順。&#13;<br> &#13;<br> <b> 標緻307SW規格</b> &#13;<br> 引擎：1997cc直4DOHC&#13;<br> 馬力：138ps/6000rpm&#13;<br> 扭力：19.4kgm/4100rpm&#13;<br> 傳動：4前速半自動波，&#13;<br> 前輪驅動&#13;<br> 懸掛：	（前）麥花臣支柱&#13;<br> 	（後）扭力連桿&#13;<br> 制動：	（前）透氣碟&#13;<br> 	（後）碟式（ABS）&#13;<br> 輪胎：205/55R16&#13;<br> 尺碼：4419×1757×1544mm&#13;<br> 軸距：2708mm；車重：1391kg&#13;<br> 0-100公里：12.0秒&#13;<br> 極速：196km/h&#13;<br> 平均耗油：8.8L/100km&#13;<br> 新車售價：約港幣18萬起&#13;<br> 車輛提供：靈獅汽車（28663000）&#13;<br> </fontstyle></spanclass></p></body></html>