<html><header><meta charset="utf-8"><title>一味窩輪：聯想Call輪隻隻威</title></header><body><h1>一味窩輪：聯想Call輪隻隻威</h1><p>前晚期指高水，隔晚美股先跌後升，但港股昨日則唔生性，恒指反跌170點，真係好難估中。&#13;<br> 威水窩輪榜上，聯想（992）Call輪中咗4隻。聯想Call輪共有5件，4件入10大，1件排第11，升幅由16%至38%。聯想午間派全年成績表，上晝收3.30元，下晝收3.50元，升5.3%，令到隻隻Call輪生生猛猛。&#13;<br> 聯想Call輪大多數係高溢價、高槓桿率，尤其係麥記發行嘅9125，溢價去到28%，槓桿率35倍。呢類數據嘅窩輪，遇啱正股有相當波幅，例如3%以上，輪價即刻飛沙走石。&#13;<br> 若然睇好正股，玩聯想Call輪，最實際都係9155同9144。9155（8月到期）現價43仙，溢價6.5%，槓桿率8倍，最抵呢件，成交疏則係缺點。&#13;<br> 滙豐（005）跟大市跌，收95.50元，唔見1.25元。歐元兌美元上升，滙豐歐洲業務比重大，有着數。<br> &#13;<br> <spanclass>候1.20元買入9030 &#13;<br> 不妨吼吓滙豐Call輪，博反彈。最佳對象係9030，幾乎平水，正股每變化1%，隻輪大約升跌6.5%。現價1.30元，候1.20元買入。&#13;<br> 章　盛</spanclass></p></body></html>