<html><header><meta charset="utf-8"><title>秘密練兵　探班都冇情講<br>小春排舞嫌fans阻住晒！</title></header><body><h1>秘密練兵　探班都冇情講<br>小春排舞嫌fans阻住晒！</h1><p>陳小春的處男個唱將於下月開鑼，他近日正密鑼緊鼓排舞練歌。由本報舉辦的「偶像齊齊玩」藉此製造機會舉行了一次探班活動，好讓fans感受一下偶像的緊張心情，但小春卻嫌fans阻礙他「秘密練兵」！</p><p>由本報舉辦的「偶像齊齊玩」本周一請來八位fans，到小春位於九龍城的排舞室，一睹偶像練舞及為他打氣。當日眾fans表現得非常文靜，當他們甫到達排舞室，便站在一旁靜靜欣賞偶像的舞姿及舞蹈員的落力排練，看得他們如癡如醉。<br> &#13;<br> <spanclass>熱情挽着偶像 &#13;<br> 小春的休息時間一到，亦是fans最雀躍的時候，他們取出預先準備好的相機及唱片與偶像拍照及簽名留念，其中一位忠實fans敏敏更表現得十分熱情，拍照時還挽着小春的手不放。&#13;<br> 到了學跳舞時間，在排舞老師的教導下，幾位女fans嘗試學習小春所跳的舞步，一嘗與偶像一同跳舞的滋味，各人均表現得非常投入。&#13;<br> 一向敢言的小春，似乎不習慣被fans熱情擁護，他說：「有記者喺度已經唔慣，今次有fans重更加唔慣。但係好嘅係有啲支持，唔好嘅係有少少阻住我哋秘密練兵囉！」<br> &#13;<br> <spanclass>獲支持添信心 &#13;<br> 小春獲fans支持，信心十足，他說：「信心唔可以冇，我已經練好咗兩隻歌，我會做好佢嘅！」&#13;<br> 而小春前晚繼續在九龍城的排舞室綵排，他說：「我準備咗五、六套靚衫，花咗幾十萬。」記者笑言小春身邊有不少理想對象，他說：「冇得揀，你估揀CD咩！」&#13;<br> 採訪：羅慧敏、駱華齡　攝影：陳慧安</spanclass></spanclass></p></body></html>