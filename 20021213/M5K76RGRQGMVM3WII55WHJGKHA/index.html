<html><header><meta charset="utf-8"><title>有Yumiko做擋箭牌　甩難<br>向海嵐愛飛機師唔吼成龍</title></header><body><h1>有Yumiko做擋箭牌　甩難<br>向海嵐愛飛機師唔吼成龍</h1><p>向海嵐早前曾與成龍傳過緋聞，但近日英皇3T的鄭希怡（Yumiko）卻不停跟成龍傳緋聞，伊人更被稱呼為「龍嫂」，問到向海嵐可有「甩難」感覺時，她表示除工作上需要外，不想再提及有關成龍的事，而她最渴望另一半是飛機師，並和他舉行一個特別的空中婚禮。</p><p>向海嵐最近拍完無綫劇集《花樣中年》，她趁着這段空檔時間休息之餘，多接一些登台和剪綵活動賺取外快，相信向海嵐今年過的聖誕節，荷包一定特別腫脹，更可以預多些錢為身邊的至愛親朋購買聖誕禮物。<br> &#13;<br> <spanclass>男友要心地好 &#13;<br> 向海嵐早年曾與成龍傳緋聞，但近期英皇3T的鄭希怡跟成龍的緋聞傳得更盛，她更被稱呼為「龍嫂」，Yumiko亦似是顯得十分受落。問到向海嵐對於成龍的緋聞女友另有其人，可有「甩難」感覺？向海嵐說：「係咩？唔好再講呢個人，我唔想提有關佢嘅事，但工作上就另計。」&#13;<br> 自加入娛樂圈後，向海嵐身邊雖不乏裙下之臣，但她卻統統都看不上眼，向海嵐說：「我覺得交男朋友好講緣份，我相信有啲嘢係急唔嚟，拍拖嘅嘢真係寧缺勿濫。」&#13;<br> 問向海嵐的擇偶條件？她說：「我要對方思想成熟，心地善良，對我同朋友都好，孝順家人，最好係事業有基礎，但我知道有啲嘢真係唔可以強求。」<br> &#13;<br> <spanclass>一顆恨嫁的心 &#13;<br> 向海嵐近日參加過不少朋友的婚宴，看到一對對新人步入教堂，展開人生另一個新階段，她直言十分羨慕，向海嵐笑言：「我其實早幾年都已燃起一顆恨嫁的心，我重好想將來有一個好浪漫嘅婚禮，我好想將來另一半係飛機師，然後我哋一齊舉行空中婚禮，就算佢帶我坐飛機遊一轉飛機河先着陸行禮，我都好滿足。」&#13;<br> 向海嵐覺得可能她和母親近日經常出席親友的婚宴，她怕有一日自己可能會忍不住問媽咪：「你到底想唔想我早啲出嫁？」<br> &#13;<br> <spanclass>購禮物送家人 &#13;<br> 而向海嵐又表示今年的聖誕節尚未為自己安排節目，不過她正為選購甚麼聖誕禮物送給家人和朋友而苦惱，向海嵐說：「媽咪嗰份易揀啲，但爹哋就真係唔知買乜嘢畀佢。」</spanclass></spanclass></spanclass></p></body></html>