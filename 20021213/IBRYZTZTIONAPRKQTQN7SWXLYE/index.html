<html><header><meta charset="utf-8"><title>新車速報：<br>新版本田Accord極速抵埗</title></header><body><h1>新車速報：<br>新版本田Accord極速抵埗</h1><p>自新一代本田Accord響10月中推出以來，憑着全新造型及車廂布局而備受車迷追捧；雖然本港代理亦有意於明年引入，但最近坊間就有獨立車行，率先引入配用2.4公升引擎嘅日本版Accord抵港。試車後除發覺全新造型及車廂設計、予人有一份新鮮感外，一台2.4公升i-VTEC引擎所畀到你嘅澎湃動力輸出，比起其他同級對手還要來得更強。有興趣嘅朋友，就要留意一下今日嘅介紹喇！&#13;<br>記者、攝影：黃凱穎</p><p><spanclass><fontstyle>流線造型風阻僅Cd0.26  &#13;<br> 新Accord予人嘅印象，相信非用「讚歎不已」來形容不可；皆因新車造型望落富時尚活力感外，流線型車體設計亦令風阻系數僅得Cd0.26，而頭燈及尾燈組合皆由多盞圓燈組成，亦能夠畀到你有一份互相呼應嘅效果呢！&#13;<br> &#13;<br> <spanclass><fontstyle>車廂闊落設備齊全  &#13;<br> 新車車廂布局亦予人有耳目一新之感，當中全新中控台布局，最能教人留有深刻印象，不但備有高級音響及原廠恒溫冷氣外，下方更備有大型雜物匣，方便你擺放雜物㗎！雖然兩排座椅皆以絲絨鑲嵌而成，無咗真皮配搭嗰份豪邁氣派，但仍不失一份乘坐舒適感，當然重有前座雙安全氣袋，以及G-CON車架結構為你帶來嘅周全保護啦！</fontstyle></spanclass></fontstyle></spanclass></p><p><spanclass><fontstyle>2.4公升偈雄渾有勁  &#13;<br> 至於機械配搭方面，呢部率先抵港嘅全新Accord24T，就以一台2.4公升直4DOHCi-VTEC引擎作動力核心，除輸出充裕之餘，匹配一套5前速半自動波，無論起步加速都有敏捷暢順嘅反應，而呢台引擎重有慳油同埋低廢氣排放嘅特性㖭！</fontstyle></spanclass></p><p><spanclass><fontstyle>記者試後簡評  &#13;<br> 率先抵港嘅日本版Accord24T，除外形吸引之餘，車廂又見寬敞舒適，而一台2.4公升i-VTEC引擎亦見動力充裕，以及低耗油量嘅表現；但略嫌只配有絲絨座椅，稍欠一份貴氣。&#13;<br> &#13;<br> <spanclass><fontstyle>本田Accord24T規格  &#13;<br> 引擎：2354cc直4DOHC&#13;<br> 馬力：200ps/6800rpm&#13;<br> 扭力：23.7kgm/4500rpm&#13;<br> 傳動：5前速半自動波，前輪驅動&#13;<br> 懸掛：（前）雙搖臂；（後）五連桿&#13;<br> 制動：（前）透氣碟；（後）碟式（ABS）&#13;<br> 輪胎：205/55R16YokohamaAdvanA-460&#13;<br> 尺碼：4665×1760×1450mm&#13;<br> 軸距：2670mm&#13;<br> 車重：1420kg&#13;<br> 新車售價：$258,000&#13;<br> 車輛提供：穎進汽車（27187919）</fontstyle></spanclass></fontstyle></spanclass></p></body></html>