<html><header><meta charset="utf-8"><title>《WE6FINALEVOLUTION》強勢開波</title></header><body><h1>《WE6FINALEVOLUTION》強勢開波</h1><p>《WINNINGELEVEN》最新作FINALEVOLUTION喺星期二已經悄悄抵港，首日由於批發以高價開賣，所以市價都上到成$450至$460，不過雖然高價開售，鐵人見到唔少舖頭都人頭湧湧買《WINNING》，其他遊戲好似《.hack3》《GGXX》《GallopRacer6》則淪為配角，現市價如下：&#13;<br> WE6FE　$380-$410&#13;<br> .hack3　$280-$290&#13;<br> GGXX　$342&#13;<br> GallopRacer6Evolution　$320-$340&#13;<br> 另外EA嘅PS2行貨又嚟嘞，《NBALIVE2003》、《MetalOfHonor~frontline》同《JamesBond007NightFire》，中英文版都會喺呢個星期推出，定價都係$280左右。</p><p><spanclass><fontstyle>逆市殺出GBA大缺貨  &#13;<br> GBA近呢個月真係強勢，前排POKEMON已經炒到㷫烚烚，今個星期由於日本大缺貨關係，連主機都炒到上5百幾蚊，足足升咗一成有多，都咪話唔犀利，相信售價去到聖誕都未必會回落。GBA嘅《打比馬》、《筋肉人》等都返咗貨，有興趣不妨睇睇。</fontstyle></spanclass></p><p><spanclass><fontstyle>《DevilMayCry2》行貨有日本特典  &#13;<br> 據CAPCOM代理消息，農曆新年大作《DevilMayCry2》行貨，亦會有日本預約先會有嘅頸鏈等贈品送，不過每間特約店名額只有50個，有興趣好行快步去訂，定價$468。</fontstyle></spanclass></p></body></html>