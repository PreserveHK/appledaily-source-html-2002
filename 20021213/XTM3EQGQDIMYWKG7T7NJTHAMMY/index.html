<html><header><meta charset="utf-8"><title>仗義鄰居晚晚贈飯盒</title></header><body><h1>仗義鄰居晚晚贈飯盒</h1><p>因為要籌措兒子奶粉錢而當街搶手機的男子和同居女友，一家三口居住在灣仔謝菲道一個八十方呎的板間房，兩口子失業多時，全家靠着七千元綜援過活，加上要償還舊債，有時窮得三餐也不繼，幸好有一班好鄰居，發揮互助精神，窮困也可說換來了溫情。<br> &#13;<br> <spanclass>三餐不繼常起爭吵 &#13;<br> 六十歲的包租公廖伯表示，雖然不認同事主因為窮而搶劫，但也十分同情他們。他說，他們一家三口是在去年八月租住該房，月租三千五百元，起初都準時交租，但前兩個月沒錢交租，因為不時聽到他們夫婦因為錢銀問題爭吵，所以知道他們失業，經濟有問題。廖伯又說：「我都係窮人，只係靠收租過活，知道窮人嘅苦況，所以我都冇追佢哋交租，不過，覺得佢哋咁落去總唔係辦法。」&#13;<br> 另外一名在茶餐廳工作的鄰居「肥佬」亦表示：「我知道佢兩公婆好唔掂，最可憐係BB，所以三個月前開始，我每晚收工都拎啲飯盒返嚟畀佢哋……又見佢哋有時出街都冇錢，曾經借過三次錢畀佢哋，每次五、六十蚊。」對於鄰居近月來的接濟，女事主表示十分感激。&#13;<br> 本報記者</spanclass></p></body></html>