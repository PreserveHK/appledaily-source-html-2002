<html><header><meta charset="utf-8"><title>　　懲教署搶田北辰生意 - 李八方</title></header><body><h1>　　懲教署搶田北辰生意 - 李八方</h1><p>警方斥資五千幾萬，明年為二萬幾個軍裝警察換新制服，據講每個警察都會有三套夏季同兩套冬季制服，呢單都算係大生意。套新制服早前由九鐵主席田北辰間G2000時裝連鎖店嘅設計師設計，好多人都估會唔會由田二少間公司投埋嚟做。&#13;<br> 不過，查實到𠵱家警方都未招標，但據聞懲教署對呢單生意都幾虎視眈眈，如果由佢哋投得，警察嘅制服會由獄中嘅囚犯製造。其實𠵱家警察對Goretex巡邏鞋，都係出自獄中犯人一雙手，早排有單新聞，話有個巡警隻腳被車轆輾過，隻腳都無事，懲教人員話足見佢哋出品優質。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>