<html><header><meta charset="utf-8"><title>萬事得Mazda2　歐洲製日本車</title></header><body><h1>萬事得Mazda2　歐洲製日本車</h1><p>唔到又到，早前亞Mark曾經講過，話萬事得部全新Mazda2，會運嚟1.3公升同1.5公升型號，及至最近代理又話唔到部1.5公升版本，殊不知早兩晚，班Sales至知新車首展，同場兩款型號會一併推出。當中，Mazda21.3公升手波版賣唔使9萬，而頂級1.5公升自動波版就定價10萬幾，都算好合理，事關佢有齊HID大燈、15吋合金胎軨同尾定翼等裝備噃！之不過有口痕友同亞Mark講，話新版Mazda2就算點好賣，交車期都要明年一月，皆因正式輸港嘅新車唔係MadeInJapan，而係轉由西班牙製造，以符合廢氣管制同Mazda2出口歐洲嘅條件嘛！以十零萬嘅價錢，就可以買到部歐洲製日本車，唔知班車迷會否耐心一點等交車呢？</p></body></html>