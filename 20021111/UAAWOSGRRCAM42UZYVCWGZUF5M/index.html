<html><header><meta charset="utf-8"><title>新車速報：<br>富豪V70T5　250匹劈得又實用</title></header><body><h1>新車速報：<br>富豪V70T5　250匹劈得又實用</h1><p>瑞典富豪汽車旗下嘅V70系列，最近成為時下CityRV嘅主流派，除一身越野性嘅V70XC，以及早前抵港嘅V702.4型號外，近期代理重運嚟至全面性嘅V70T5型號；皆因佢配有至強250匹Turbo偈之餘，佢重有三排七座位組合，絕對係一款剛柔並蓄、靈活多變嘅多用途車噃！&#13;<br>&#13;<br>記者：陳偉林　攝影：陳偉強　&#13;<br>ImageGirl：Keri</p><p><spanclass><fontstyle>好玩多Fun　包裝吸引  &#13;<br> 早前抵港嘅V702.4，包裝極富城市Feel，表現有溫文爾雅嘅感覺；但呢部加裝有RV配件嘅V70T5型號，聚焦大燈匹配埋原廠霧燈，重有專用17吋跑車合金胎軨配搭，卻予人有好動富活力感嘅一面。</fontstyle></spanclass></p><p>&#13;<br> </p><p><spanclass><fontstyle>設備豐富有內涵  &#13;<br> 除賣相有號召力外，原來內裏重好有內涵，事關一套全真皮座椅，乘坐貼服又見空間闊落之餘，遇有需要將尾排收摺放平，重可以令尾廂容量倍增至1060公升；然而，日常可載乘五名成人外，尾廂地台下另有一雙摺椅，大可額外搭載多兩名孩童呢！除電窗、電鏡及電天窗外，重有原廠高級音響連左右獨立恒溫冷氣，當然唔少得重有前後六個安全氣袋連充氣簾幕嘅保護，車廂四周重有多個雜物匣、原廠前後隔篷及12V外置電插座等裝備呢！&#13;<br> &#13;<br> <spanclass><fontstyle>T5Turbo偈柔韌有力  &#13;<br> 新車另一個賣點所在，會係一台強而有勁嘅2.3公升Turbo偈，運轉寧靜暢順外，猛然加速重予人有動力源源不絕之感，匹配5前速Geartronic半自動波，重帶有手波車嘅好玩一面。四輪懸掛柔韌富支持力，重備有電子STC（Stability&amp;TractionControl）裝置，加上四輪碟煞，重有ABS連EBD嘅輔助，匹配埋富豪原廠一套SIPS及WHIPS保護系統，可予人有十足安全感呢！</fontstyle></spanclass></fontstyle></spanclass></p><p><spanclass><fontstyle>記者點睇部車表現？  &#13;<br> 潮流驅使下再度打入香港市場嘅V70，新加入頂級T5Turbo版可謂剛柔並蓄，既係日常代步用嘅CityRV，一台2.3公升Turbo偈，猛然加速卻有房跑車嘅剛勁表現，加埋一套Geartronic半自動波，重帶出有手波車嘅好玩一面，而四輪柔韌有力嘅懸掛，重畀到你有可靠循迹感呢！&#13;<br> &#13;<br> <spanclass><fontstyle>靚女Keri　試坐後感  &#13;<br> 想唔到部車咁闊落，真皮椅重畀到你有軟滑貼服嘅感覺，加上車廂隔音寧靜，長途行車下聆聽悠揚樂曲，重特別陶醉。</fontstyle></spanclass></fontstyle></spanclass></p><p>&#13;<br> <spanclass><fontstyle>富豪V70T5  &#13;<br> 引擎：2319cc直5DOHCTurbo&#13;<br> 馬力：250ps/5200rpm&#13;<br> 扭力：33.7kgm/2400-5200rpm&#13;<br> 傳動：5前速Geartronic半自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：225/45R17PirelliP6000&#13;<br> 尺碼：4710×1804×1488mm&#13;<br> 軸距：2755mm&#13;<br> 車重：1485kg&#13;<br> 0-100公里：7.5秒&#13;<br> 極速：240km/h&#13;<br> 平均耗油：11.0L/100km&#13;<br> 新車售價：$406,000（標準版）&#13;<br> 車輛提供：太古汽車（29238080）</fontstyle></spanclass></p></body></html>