<html><header><meta charset="utf-8"><title>LG內置鏡頭手機　G8000影相拍片一樣掂</title></header><body><h1>LG內置鏡頭手機　G8000影相拍片一樣掂</h1><p><spanclass><fontstyle>本報記者韓國直擊&#13;<br>手機內置鏡頭影相好玩夠就手，LG新機G8000個鏡頭不但可作270°旋轉，更可以玩埋拍片，無論動態片段或靜態相片均可作多角度拍攝。預計於明年第一季上市的G8000，現時LG手頭上亦只得兩部，小記今次去LG總壇的目的，便是為了一睹呢部重頭作。	&#13;<br>&#13;<br>記者、攝影：招佩珊</fontstyle></spanclass></p><p><spanclass><fontstyle>G8000Profile  &#13;<br> 制式：GSM900/1800雙頻&#13;<br> 尺寸：93.6×50.2×22.9mm&#13;<br> 重量：約120克&#13;<br> 屏幕顯示：176×220Pixels；65,000色&#13;<br> 通話時間：3小時&#13;<br> 備用時間：200小時&#13;<br> 功能：WAP2.0、GPRS、MMS、Java、40和弦鈴聲、錄音、遊戲&#13;<br> 上市日期：2003年第一季&#13;<br> 售價：未定</fontstyle></spanclass></p><p><spanclass><fontstyle>270°轉旋鏡頭影相好就手  &#13;<br> 鏡頭放在機身中間的對摺位當然有理由，否則又怎可以作270°旋轉，影相時將鏡頭擰兩擰，毋須勞煩隻手左郁右郁亦可作多角度拍攝，比一般鏡頭黐實喺機背嘅手機影得更就手。相片可設定為Wallpaper及來電大頭相、儲存於機內隨時Show畀朋友睇，或者以MMS傳送出去。</fontstyle></spanclass></p><p>&#13;<br> <spanclass><fontstyle>手機玩拍片夠突破  &#13;<br> G8000支援拍攝及播放MPEG4功能，雖則拍攝時每段片長只得30秒略嫌唔多夠喉，不過市面上未有一部影相手機有呢個功能，夠晒突破。另外，除了睇自拍片段外，G8000可儲存5個各佔480KB的MPEG4格式檔，用家可經電腦或直接用手機以WAP或MMS形式Load片落部機度睇。</fontstyle></spanclass></p><p>&#13;<br> <spanclass><fontstyle>40和弦彩芒MMS瓣數多  &#13;<br> 毋須懷疑，LG唔會顧此失彼，玩得影相拍片當然有埋個靚彩芒畀你睇，而且更是市面機種中最Top級數的65,000色，鈴聲亦是最正的40和弦，可謂聲色俱全。再數，高傳輸速度的GPRS技術、Java、90秒錄音，總之一句：乜都齊。</fontstyle></spanclass></p><p>&#13;<br> <spanclass><fontstyle>新機多角度  </fontstyle></spanclass></p><p>&#13;<br> &#13;<br> <spanclass><fontstyle>同場加映&#13;<br> 影相手機屏幕任你扭  &#13;<br> 同樣可影相，KP5000特別在屏幕可作180°反轉，CDMA版已於韓國上市，售價為US$500（約HK$3,900），預計明年會推出適用於UMTS呢個建基於GSM網絡的3G制式。</fontstyle></spanclass></p><p><spanclass><fontstyle>4,000個電話簿記錄　超強記憶  &#13;<br> SD1100的賣點是可儲存多達4,000個電話簿記錄，當按鍵撥號時，手機更會出聲報數字，唔睇住個鍵盤都知有無㩒錯掣。預計會於亞洲及中國等地推出，較可惜的是SD1100行CDMA制式。</fontstyle></spanclass></p></body></html>