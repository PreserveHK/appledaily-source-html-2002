<html><header><meta charset="utf-8"><title>乙葉收起身材玩自閉</title></header><body><h1>乙葉收起身材玩自閉</h1><p>乙葉雖然係水着女星出身，但係我羅拉覺得佢個樣比起清純玉女其實絕對唔輸蝕，佢做歌手都有啲成績㗎！最近乙葉推出第一隻細碟《一秒之refrain》，重上音樂節目自彈自唱，實行要做實力派。乙葉呢首歌嘅MV專登唔搵男角，佢着到斯斯文文匿埋喺玻璃箱入面玩自閉，然後重見到自己童年個樣㖭！乙葉話勁鍾意扮佢童年嗰個女仔，直情想做佢阿媽！</p></body></html>