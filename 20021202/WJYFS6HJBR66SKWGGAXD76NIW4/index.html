<html><header><meta charset="utf-8"><title>面譜上身台灣大霸破格玩國粹</title></header><body><h1>面譜上身台灣大霸破格玩國粹</h1><p><b>本報記者上海直擊</b>&#13;<br>此行目的是為了一睹於上海亦有設廠的台灣大霸所推出的新機，3款型號中配備彩芒的有2017C及6566，跟得上時下好「色」的大趨勢，另外2017C同6638有個共同點：機面齊齊鑲鑽，但貴氣十足的鑽石面，唔知你又Buy唔Buy？&#13;<br>&#13;<br>記者、攝影：招佩珊</p><p>對摺彩芒機市面上已有不少選擇，2017C算是後來者，不過，在同類機種中亦有自己獨特之處，功能表所用的圖像並非常見的信封、電話簿、音樂符號等，而是將不同造型的面譜放入機內，鍾唔鍾意已屬其次，但玩機無數都從未見過，夠特別之餘其實都幾靚。另外，機面鑲有鑽石及水晶，好此道者就會覺得夠貴氣，但經常T-shirt牛仔褲波鞋一度，自問襯唔起，何況鑲鑽手機真的並非人人好，之前亦有不少此類型的款式上市，真正用家你又見到有幾多個？&#13;<br> &#13;<br> <b> 2017CProfile</b> &#13;<br> 制式：GSM900/1800雙頻&#13;<br> 尺寸：85×45×22.3mm&#13;<br> 重量：72克&#13;<br> 通話時間：2-3小時&#13;<br> 備用時間：50-150小時&#13;<br> 功能：WAP、聊天室、Wallpaper、接通提示、遊戲</p><p><spanclass><fontstyle>6566直身機有得彩  &#13;<br> 大霸出過唔少直身機，但講到有埋彩芒的，6566是旗下的第一部，機身厚度亦只得17mm，有資格成為機身較薄的彩芒機。至於功能就總算人有我有，好似和弦鈴聲、遊戲、Wallpaper，加多少少就是打機有埋震動效果。&#13;<br> &#13;<br> <b> 6566Profile</b> &#13;<br> 制式：GSM900/1800雙頻&#13;<br> 尺寸：103×42×17mm&#13;<br> 重量：70克&#13;<br> 通話時間：2-3小時&#13;<br> 備用時間：50-150小時&#13;<br> 功能：WAP、和弦鈴聲、內置免提、遊戲</fontstyle></spanclass></p><p><spanclass><fontstyle>6638鑲鑽機一味靠細  &#13;<br> 要數幾個6566的特別功能確實有難度，翻開功能表一睇，WAP、和弦鈴聲、遊戲，然後就難再落筆；至於可以晒冷的地方，相信是機身夠細兼好閃的鑲鑽機面，不過都是同一句，好者又有幾多個？&#13;<br> &#13;<br> <b> 6638Profile</b> &#13;<br> 制式：GSM900/1800雙頻&#13;<br> 尺寸：66×37×23mm&#13;<br> 重量：68克&#13;<br> 通話時間：2-3小時&#13;<br> 備用時間：50-150小時&#13;<br> 功能：WAP、多和弦鈴聲、遊戲、來電分組</fontstyle></spanclass></p></body></html>