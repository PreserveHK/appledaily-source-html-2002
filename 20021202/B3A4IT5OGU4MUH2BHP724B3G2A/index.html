<html><header><meta charset="utf-8"><title>鬼妹酒吧撐場男人當眾戴Bra估歌仔</title></header><body><h1>鬼妹酒吧撐場男人當眾戴Bra估歌仔</h1><p>酒吧玩遊戲，通常搵衣着性感嘅美少女做MC，又Bra-top又短裙，蒲仔固然玩得開心，蒲女就坐埋一邊得個悶字。今期流行鬼妹撐場，雖則遊戲來來去去都係嗰三幾種，但洋妞勝在有新鮮感，令氣氛更熾熱，連蒲女都主動玩埋一份！&#13;<br>&#13;<br>記者：陳漢榮&#13;<br>攝影：Alex</p><p>未開場，蒲仔見有鬼妹一身便服坐在酒吧一角，即口痕道：「個鬼妹好索呀！今晚有乜新搞作？」連蒲女都一臉期待的表情，「鬼妹撐場？有啲嘢喎！」換上非常Hardsell的白色緊身裙，Sarah在一片喧嘩聲裏踏出吧枱，由有線「麻甩Show」的Tiffany做MC，遊戲正式開始。</p><p><spanclass><fontstyle>超級無敵估歌仔  &#13;<br> 難得有鬼妹撐場，玩超級無敵估歌仔，這遊戲最受蒲女歡迎，戴着Headphone的Sarah不知有心抑或無意，唱到鬼五馬六，毫無意義的單音似有還無，蒲女邊聽邊蹙眉。Tiffany懂執生，說貼士，幾經辛苦終於有人說出答案：「Sammi嘅《螢光粉紅》！」全中。再來，情況依舊，連Sarah也覺不好意思，2分鐘過後，終有蒲女答：「係唔係陳奕迅嘅《垃圾》？」又中，全場拍掌！玩畢，蒲女極興奮，嚷着要和鬼妹合照，遲遲不肯離開。</fontstyle></spanclass></p><p><spanclass><fontstyle>手揸頸夾玩食蕉  &#13;<br> 一話玩食蕉，兩蒲仔自告奮勇參賽，有人口賤賤問：「食蕉？使唔使連皮㗎？」見慣大場面的Tiffany說不，只着他們在抽獎箱內抽紙條，兩張紙條各自寫着「手揸」、「頸夾」。別心邪，Sarah與Tiffany只會用手、頸餵蕉。蒲仔狼吞虎嚥，蕉還未送落喉嚨，樽底已朝天，鬥快吹喇叭，一口氣接不上，嚥不下，咳着走，差點忘記取禮物。</fontstyle></spanclass></p><p><spanclass><fontstyle>鬼妹幫着三點式  &#13;<br> 當Tiffany說明此遊戲只適合男士參加，台下一眾蒲女即發嗔：「有冇搞錯，即係益班麻甩仔？」「公平啲好喎！點解女仔冇份玩？」抗議之聲不絕，直至Tiffany說：「即場着三點式喎，你哋唔怕蝕底咩？」蒲女們才乖乖就範，靜靜看表演。&#13;<br> Sarah幫蒲仔穿Bra時，他大喊：「有鬼妹服侍我，佢好索呀，不過我冇手多多抽水㗎！」還展開雙臂作清白狀，場面極爆笑。</fontstyle></spanclass></p><p><spanclass><fontstyle>雙腳離地傳波仔  &#13;<br> 轉遊戲，玩夾波波，運氣球繞場一周，難得可以與鬼妹身體接觸，更是一呼百應，依舊是抽紙條定夾波部位，Sarah走運，只需與蒲仔面對面，額頭對額頭，夾着氣球飛快走一圈，簡直易過借火；Tiffany可慘了，背對背，夾海棉球，蒲仔玩得癲兼求勝心切，二話不說拉着她就走，Tiffany被拖得雙腳離地，差點絆倒。事後，有蒲女抱不平：「一啲憐香惜玉之心都冇，早知等我玩！」之後甚麼也不理，搶氣球，腰一彎，就揹起Sarah通場走。</fontstyle></spanclass></p><p><spanclass><fontstyle>二女乜來頭鬼妹也怕醜  &#13;<br> 鬼妹也不一定玩得放，高頭大馬的Sarah原來非常怕醜，記者上前搭訕，她居然邊答邊面紅。只告訴記者她叫Sarah，Scotland來的，至於年齡，她也和一般女仔無異：「VeryYoung！」「HowYoung？」「Twenty-X，keepitsecret，youngenoughtobeMC……」&#13;<br> 記者想再問，Sarah已斬釘截鐵地說：「Iamyoungerthanyou！」之後十問九唔應，但估計她也不過22歲，三圍：34C2433左右啦！&#13;<br> &#13;<br> <b> BraTopSalesTiffany</b> &#13;<br> 重記唔記得約一年前「百利BraTopSales」呀？咪就係佢囉，成名之後，曾在電影《性Salon狂想曲》中與陳雅倫飾演女同志，現在在有線電視主持「麻甩Show」。&#13;<br> &#13;<br> <b> 小資料</b> &#13;<br> 節目：Bud有辣妹&#13;<br> 日期：12月份逢星期五及12月31日&#13;<br> 地點及時間：1.TheFifth（9:30pm至10:00pm，查詢：28345557）&#13;<br> 2.Relax（10:00pm至10:30pm，查詢：21470128）&#13;<br> 3.ChannelX（10:30pm至11:00pm，查詢：28346960）&#13;<br> 4.H2O（11:00pm至11:30pm，查詢：28346451）&#13;<br> 收費：凡Order百威啤酒即可玩遊戲，HappyHour（5:00pm至9:00pm）7支$100；NormalHour（9:00pm至打烊）6支$120</fontstyle></spanclass></p></body></html>