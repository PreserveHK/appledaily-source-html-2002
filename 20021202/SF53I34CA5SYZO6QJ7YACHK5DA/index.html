<html><header><meta charset="utf-8"><title>　　5億豪宅創世紀裝假狗 - 李八方</title></header><body><h1>　　5億豪宅創世紀裝假狗 - 李八方</h1><p>八方日前索到一宗豪門趣聞，故事由「假牙」開始。上年十月，丟空四年嘅世界級豪宅創世紀，以銀主盤招標求售，賣家一度打開大門畀記者拍攝呢間價值五億元山頂玻璃屋嘅風光。<br> &#13;<br> <spanclass>漁護署入屋調查 &#13;<br> 呢座由股壇怪傑香植球興建嘅創世紀，裝潢華麗，擺設奢華，大廳地板上有兩幅老虎皮，飯廳通道兩邊放咗一對巨型象牙，鋼琴下面就墊住張斑馬皮，成個原始森林咁。&#13;<br> 象牙、虎皮同斑馬皮都係世間珍品，當《壹週刊》圖文並茂嘅報道面世之後，平民百姓睇到固然歎為觀止，坐喺長沙灣政府合署嘅一隊漁農自然護理署「瀕危物種保護科」人員，更加睇到眼都凸埋。呢幾樣「珍品」取自瀕危動物軀殼同器官，老早已經禁止出入口，漁護署人員睇完本雜誌之後，由驚歎變成疑惑，再由疑惑變成關注，終於決定採取行動，入屋調查。&#13;<br> 當故事發展到最扣人心弦嘅時候，竟然出現反高潮，調查人員一輪鑑證之後，唔知笑好定喊好，原來嗰兩隻黃裏透白嘅象牙係流嘅！&#13;<br> 至於嗰幾塊獸皮，八方之友冇交代，但係既然調查人員無功而還，睇怕都係……&#13;<br> （圖）創世紀飯廳通道兩邊放咗一對巨型象牙，不過係流嘅！　《壹週刊》圖片&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>