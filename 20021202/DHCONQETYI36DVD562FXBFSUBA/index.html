<html><header><meta charset="utf-8"><title>潮流Express：<br>表精嚴選02時計BestBuy</title></header><body><h1>潮流Express：<br>表精嚴選02時計BestBuy</h1><p>先旨聲明，BestBuy的定義是以合理價格去買筍貨。Rolex的全鋼Daytona正價三萬多，但要買就要畀炒價近七萬，點計都唔係BestBuy。&#13;<br>講抵買時計總離不開「一皮」表王Omega的「速霸」（Speedmaster），然而呢個價位有表迷依然嫌重未夠抵，環顧二手市場，99%新淨程度的「速霸」自動表才$4,000；要更Pro的登陸月球表「速霸」上鏈版，新淨到你唔信都係$7,000幾。而早輪Sinn宣布停產Lemania5100機芯，Sinn那隻503.EZM1即被㗎仔炒起，反觀香港，代理公價$29,800，二手同一型號，ExcellentCondtion開價$16,800。年近歲晚要買隻唔失禮嘅「碼頭」，以下四位資深「表精」的心水推介一定幫到你。&#13;<br>&#13;<br>記者：陳嘉文&#13;<br>攝影：黃子偉</p><p><spanclass><fontstyle>米奇：「猿人×SinnBapeCamo可以不理！」  &#13;<br> 「猿人始終係潮流友的經典，真正表迷根本唔會動用$30,000買隻噱頭表。Sinn宣布停產Lemania5100自動機芯，內裏原因係連10大名表之一的「寶磯」（Breguet）都要收購Lemania；得名表買起，故Sinn最Top型號503.EZM1呢輪即超渴市！」&#13;<br> &#13;<br> <b> Lemania5100機芯有幾強？</b> &#13;<br> 「Lemania於50's原為表廠並生產手表，5100機芯在50、60年代已非常出位，精確準時，當時大廠如Omega、Tudor、Hamilton等都喜用其機芯；時至今日，5100更成為德國特種部隊專用的機械零件，而㗎仔鍾情Sinn十幾年，原因就是其專業形象。」</fontstyle></spanclass></p><p><spanclass><fontstyle>玄門正宗軍佬表  &#13;<br> 1950年成立的Sinn，創辦人HelmutSinn於二次大戰期間，曾擔任德軍機師。戰後，Sinn成為首隻德國航空的專業時計；而今日的Sinn更是德國特種部隊專用計時器。</fontstyle></spanclass></p><p><spanclass><fontstyle>$4,000買到99%新淨Omega！  </fontstyle></spanclass></p><p><spanclass><fontstyle>阿邦：「19歲就買Daytona！」  &#13;<br> 阿邦並唔係二世祖，亦冇中過六合彩，然而19歲人仔就學人買Daytona，全因為當時公司裁員，「補水」後阿邦共得$60,000多現金，加上當時社會經濟好，不愁搵唔到工，於是把心一橫，跑到周生生用當年折實$30,000買了全鋼的Daytona。自此，阿邦有了鋪買表癮。自言獨愛小三針、飛行表的阿邦，認為今日的Rolex根本是Over-priced，故近年主攻Breitling、Bell&amp;RossbySinn等表，唔會周街係，加上二手又經常有靚價，正！</fontstyle></spanclass></p><p>「早年的Bell&amp;Ross根本就是Sinn，Parts與技術全是Sinn供應，情形就像從前Rolex與Tudor的兄弟關係，故印有Bell&amp;RossbySinn一定比單是Bell&amp;Ross的值錢。今日要搵Bell&amp;RossbySinn除在二手市場可搵到外，銅鑼灣的TicTac亦有少量滄海遺珠。」</p><p><spanclass><fontstyle>$3,500買俄羅斯太空表！  &#13;<br> 阿邦另一推介係瑞士Fortis，現俄羅斯太空專用，二手市場99%新都係$3,500，重平過炒價的G-Shock！（古魯店）</fontstyle></spanclass></p><p><spanclass><fontstyle>高達面G-Shock全新死貨！（$1,200/HB）  &#13;<br> 阿邦對靚嘅G-Shock亦非常有癮。佢話曾被㗎仔炒過$2,000的G-Shock經典「高達面」DW-6400，近日發現有全新Deadstock貨，Radiohead/ThomYorke迷一定要買！</fontstyle></spanclass></p><p><spanclass><fontstyle>志哥：「窮到燶，但戴唔起精工！」  &#13;<br> 自言係老餅一名，志哥唔鍾意運動型表，屋企的歷代Rolex369超過20隻。玩369咁多年有啲悶，故近年反璞歸真轉玩精工，不過玩嘅係60年代起，精工用來打Rolex打歐洲市場的GrandSeiko，當年的定價更拍住Rolex！「70、80's的香港有說：『窮到燶，戴精工！』。其實，窮到燶一樣會戴唔起精工！」志哥歎氣。</fontstyle></spanclass></p><p><b> 機肉贏Rolex</b> &#13;<br> 貌相激似Rolex369，攞上手唔知佢咁堅，論「鋼水」靚過晒369。「10年前吼日製的凌志房車嘅人唔多，因為價位拍住歐洲車，哈！今日凌志可以貴過Benz，日本仔的武士精神，唔到你唔服！行內人早已研究過GrandSeiko的機肉，結果真係更勝Rolex！」</p><p><spanclass><fontstyle>Migo：「女人唔可以淨係識買衫！」  &#13;<br> 自8年前男友送上一隻CartierSantos開始，Migo迷上靚表；珍藏計有PatekPhilippe的Aquanant5660/1A金鋼版、FranckMuller的Casablanca金鋼版等。「女人唔係淨係識買名牌靚衫就叫有Taste，揀一隻有品味嘅靚表，學問比買時裝更多。」</fontstyle></spanclass></p><p>「Ingersoll乃Timex的前身，後Timex轉賣了給ALBA，自此米奇表均由ALBA製造。30's前的手表未採用鋼，而用矜貴銅物料，故30's產品在歐洲頗罕有，稍為新淨定價過$10,000。反之香港則偏低，大概$3,000至$8,000左右。</p><p><b> 售賣點：</b> &#13;<br> 古魯店（23978809）&#13;<br> 旺角皆旺商場二樓212號舖&#13;<br> &#13;<br> HB（97038333）&#13;<br> 旺角皆旺商場二樓216號舖&#13;<br> &#13;<br> L.SCollection（29074168）&#13;<br> 銅鑼灣利園商場312號舖&#13;<br> &#13;<br> TicTac（25063108）&#13;<br> 銅鑼灣時代廣場地庫B203號舖</p></body></html>