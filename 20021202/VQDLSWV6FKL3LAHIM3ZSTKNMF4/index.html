<html><header><meta charset="utf-8"><title>　　黃成智踩單車講古 - 李八方</title></header><body><h1>　　黃成智踩單車講古 - 李八方</h1><p>香港中華基督教青年會噚日喺沙田搞咗個「青暉遠眺赤子情2002」嘅單車籌款，八十幾人唔怕風雨，齊齊踩單車做慈事。白鴿黨黃成智、沙田區議會主席韋國洪都犧牲家庭樂時間，到場主禮。&#13;<br> 黃成智重講故事鼓勵一眾參加者，其中一個故事講有兩幅畫，場景完全一樣，都有好多豐富食物，而畫中人嘅手同樣綁住一隻長湯匙，一幅畫叫天堂，另一幅叫地獄，因為「天堂」嘅人互相幫助，你餵我、我餵你，人人有份；但「地獄」嘅人各顧各，結果一齊冇得食。黃成智話，香港嘅年輕人要學吓同人分享。&#13;<br> （圖）黃成智希望年輕人學識分享之道。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>