<html><header><meta charset="utf-8"><title>新車速報：<br>蓮花EliseSport135改裝加辣</title></header><body><h1>新車速報：<br>蓮花EliseSport135改裝加辣</h1><p>一直備受跑車迷追捧嘅英國蓮花Elise跑車，繼早前代理引入多款新型號後，最近廠方更特意推出一套Sport135改裝配件，加裝響EliseType72身上並以限量形式發售，彌足珍貴，具有跑車強悍一面之餘，代理並未有將車價調高；全港僅此五部嘅限量特別版，有興趣嘅LotusFans，就真係唔好錯過機會喇！&#13;<br>&#13;<br>記者、攝影：陳偉林&#13;<br>逢星期一至日刊出</p><p><spanclass><fontstyle>排氣聲響與別不同  &#13;<br> 呢部EliseType72限量版響加裝上Sport135配件後，外觀無甚改變，惟一對新換裝嘅雙出式排氣喉、大口徑尺碼突出之餘，雄渾有力嘅排氣聲響，亦較一眾Elise跑車格外不同，更具吸引力。</fontstyle></spanclass></p><p><br> &#13;<br> <spanclass><fontstyle>升級配搭更具意義  &#13;<br> 呢套Sport135配件，查實係要將原有一台1.8公升直4偈，由原來122ps輸出提升至135bhp（即137ps）；而引擎缸體、生氣批、死氣批及電腦等均有改動及升格，令輸出直迫Elise頂級嘅111S版本。惟加裝響原有EliseType72身上，特別製嘅雙色麖皮桶椅，以及相同用料嘅門壁裝飾，重有四輪特製嘅鋁合金胎軨組合，皆予人有別於一般Elise嘅收藏價值呢！</fontstyle></spanclass></p><p><spanclass><fontstyle>記者試後簡評  &#13;<br> 英國蓮花車廠一套Sport135改裝Kit，套用於別具收藏價值嘅EliseType72身上，不僅性能較原車有大躍進，難得車價依舊，自然要來得更富號召力啦！</fontstyle></spanclass></p><p><spanclass><fontstyle>蓮花EliseSport135規格  &#13;<br> 引擎：1796cc直4DOHCVVC&#13;<br> 馬力：137ps/6200rpm；扭力：17.9kgm/4850rpm&#13;<br> 傳動：5前速手波，後輪驅動&#13;<br> 懸掛：（前）雙搖臂；（後）雙搖臂&#13;<br> 制動：（前）透氣碟；（後）透氣碟&#13;<br> 輪胎：（前）175/55R16BridgestonePotenzaRE040&#13;<br> 　　　（後）225/45R17BridgestonePotenzaRE040&#13;<br> 尺碼：3785×1719×1143mm&#13;<br> 軸距：2301mm；車重：710kg&#13;<br> 0?00公里：5.4秒；極速：208km/h&#13;<br> 新車售價：$438,000&#13;<br> 車輛提供：嘉信汽車（28938286）</fontstyle></spanclass></p></body></html>