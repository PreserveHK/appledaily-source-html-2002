<html><header><meta charset="utf-8"><title>起亞Carens超值七人MPV</title></header><body><h1>起亞Carens超值七人MPV</h1><p>近年，家庭七人MPV市場競爭激烈，多款新車相繼推出，令車迷有目不暇給之感；而起亞香港代理，又會快將引入新版Carens抵港。新車不但擁有全新造型設計，以及由原來六座位變成七座位配搭外，相宜嘅新車售價，亦較一眾日本同級對手來得更有號召力，不如今日就一齊嚟先睹為快啦！&#13;<br>&#13;<br>記者：鄭達基</p><p><spanclass><fontstyle>全新造型吸引度高  &#13;<br> 快將抵港嘅新版Carens，除外形較原有型號來得圓渾有致外，改換上新款鬼面罩，響一對全新頭燈組合襯托下，明顯令造型變得更具吸引力；車尾闊大尾燈組合，配合High-mount煞車燈，亦能給予尾隨駕駛者有明確提示呢！</fontstyle></spanclass></p><p><br> &#13;<br> <spanclass><fontstyle>座椅多變動力充裕  &#13;<br> 與其他七人MPV一樣，Carens嘅車廂空間來得寬敞又實用，座椅更可按需要收摺放平，以增加尾廂載物容量，而將中排椅背摺起，更可充當桌几之用㖭！另外，車廂設備配搭齊全，加上有多個雜物匣配置，從而為你帶來不少方便。然而，新車用上一台1.8公升直4偈作動力核心，匹配4前速自動波或5前速手波，皆予人有出眾性能表現；加上四輪碟式制動連ABS裝置，亦能予人有收放自如嘅效果，當然唔少得重有安全氣袋配搭，以確保車上乘客安全啦！</fontstyle></spanclass></p><p><spanclass><fontstyle>起亞Carens1.8規格  &#13;<br> 引擎：1794cc直4DOHC&#13;<br> 馬力：126ps/6000rpm&#13;<br> 扭力：16.5kgm/4900rpm&#13;<br> 傳動：4前速自動波&#13;<br> 懸掛：（前）麥花臣支柱（後）雙連桿&#13;<br> 制動：（前）透氣碟（後）透氣碟（ABS）&#13;<br> 輪胎：195/60R15&#13;<br> 尺碼：4493×1748×1650mm&#13;<br> 軸距：2560mm&#13;<br> 新車售價：$99,900（自動波）&#13;<br> 查詢：起亞汽車（27609933）</fontstyle></spanclass></p></body></html>