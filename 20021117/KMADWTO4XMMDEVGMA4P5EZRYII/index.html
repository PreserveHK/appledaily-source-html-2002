<html><header><meta charset="utf-8"><title>　　小小超參加帆船大賽 - 李八方</title></header><body><h1>　　小小超參加帆船大賽 - 李八方</h1><p>李澤楷對遊艇睇嚟真係情有獨鍾，繼早前同葡籍單身女法官李素蘭Susana，登上佢嗰艘價值三千萬嘅超豪遊艇「AugustMoon」，最近小小超又買多一艘巡遊艇參賽奪標，今日會同一百五十幾艘船，競逐「Panerai環島帆船大賽」全場總冠軍。賽程由八點半開始，由銅鑼灣遊艇會出發。&#13;<br> 小小超呢艘巡遊艇名叫Pinta，正係哥倫布艦隊三艘船其中一艘嘅名。八方聽講，佢噚日已經上過呢隻買咗一個月左右嘅遊艇試航，今日正式比賽，船上有十個水手，舵手係個鬼佬；小小超會做超級二打六，負責調校船帆等嘅工作。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>