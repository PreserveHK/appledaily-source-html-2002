<html><header><meta charset="utf-8"><title>歐陽震華遭郭可盈胸襲</title></header><body><h1>歐陽震華遭郭可盈胸襲</h1><p>歐陽震華、文頌嫻、郭可盈和蔡子健等昨日到九龍灣德藝會宣傳無綫新劇《談判專家》，眾人影大合照時，文頌嫻竟百厭地胸襲歐陽震華，郭可盈見狀亦加入戰團，可憐歐陽震華面對兩位百厭女仔不能還手，事後他投訴說：「我俾佢哋玩到乳頭僵硬化呀，女仔啲指甲特別長，鏟到我啲肉好痛呀，如果佢兩個加埋蔡少芬，我就死硬。」<br> &#13;<br> <spanclass>唔怕老婆鬧 &#13;<br> 問歐陽震華與女星玩會否被老婆罵，他說：「我老婆好信我㗎，我哋拍戲時好認真㗎，唔會咁玩，不過估唔到文頌嫻咁玩得。」文頌嫻則說：「Bobby（歐陽震華）話我哋胸襲到佢甩咗半粒出嚟喎，我咪叫佢下次出嚟帶bra咪唔會俾人胸襲囉。」&#13;<br> 採訪、攝影：王崇穎</spanclass></p></body></html>