<html><header><meta charset="utf-8"><title>alainmikli溺愛大美人<br>關之琳寶石墨鏡天下無雙</title></header><body><h1>alainmikli溺愛大美人<br>關之琳寶石墨鏡天下無雙</h1><p>關之琳前晚以VIP身分，出席好友、國際知名眼鏡設計師alainmikli於中環蘭桂坊舉行的派對，並獲贈一副獨一無二的寶石墨鏡。之之又透露她會與男友黃家諾在德國柏林共度情人節。</p><p>眼鏡名牌alainmikli專門店前晚於中環蘭桂坊舉行開幕派對，不少名人如關之琳與男友黃家諾、許晉亨、劉嘉玲、阮偉文榮文蔚夫婦、羅文及Sony「So-net」廣告女模張潤恩等前往捧場，場面墟冚。&#13;<br> 早前曾出席alainmikli上海派對的關之琳（之之），更與設計師alainmikli建立友好關係，前晚之之獲贈一副鑲滿寶石的墨鏡，之之興奮地說：「Alain話呢副眼鏡全世界得一副，喺法國有客人開過高價想買，佢都唔肯賣，因為佢一早應承送畀我！」<br> &#13;<br> <spanclass>德國度情人節 &#13;<br> 之之前晚表現風騷，有問必答，於蘭桂坊有fans及外國人與她搭訕，她亦一一回應。之之透露下周將前往德國柏林出席柏林影展，她說：「我有份做嘅電影《大腕》因為時間關係，趕唔切參展，只可以做觀摩電影。」&#13;<br> 之之又表示會偕同男友黃家諾一同出發往柏林，順道在彼邦度情人節。問之之心情會否特別興奮？她笑說：「可以一齊過已經好開心。」</spanclass></p><p><spanclass>男友獨自離開 &#13;<br> 而之之接受訪問的時候，黃家諾亦在另一邊與記者傾偈，問黃家諾情人節會送甚麼禮物給女友之之？他說：「佢唔在乎禮物嘅貴重與否，最緊要有心思就得。」後來記者要求他與女友合照，他十分合作，正欲步向之之時，之之卻被大班朋友簇擁登上平治房車並開車絕塵離去，此時黃家諾一臉無奈，惟有獨自駕駛座駕離開。&#13;<br> 此外，關之琳昨日往尖沙嘴出席電影《大腕》的宣傳活動時，提及前晚她離開於蘭桂坊舉行的alainmikli派對，丟下男友黃家諾一事，她笑說：「係呀，唔知㗎！因為當時有好多人，都幾混亂，而我戴嗰副太陽鏡又黑，見唔到佢跟住我。不過佢之後同我講番，好彩佢唔係跑住咁跟嚟，如果唔係就重尷尬。」&#13;<br> 採訪：RitaLeung、DebbieLum、JessicaNgan、KimbeeChan、ChenMuiHeung&#13;<br> 攝影：EdwardChou、KennyMa</spanclass></p></body></html>