<html><header><meta charset="utf-8"><title>　　高官歡迎大家「泣臨」 - 李八方</title></header><body><h1>　　高官歡迎大家「泣臨」 - 李八方</h1><p>政協常委李祖澤前日喺董特首競選連任諮詢大會上，彈劾一名中級公務員上《百萬富翁》，連祖國幾時成立都唔識答。話口未完，噚日喺青衣北岸公路竣工典禮上，有個路政署官員致辭時話歡迎在場人士「泣臨」，明明大家都笑住咁嚟，你都話人「泣」？「蒞臨」應該讀為「利臨」，「蒞」者「到」也。&#13;<br> 跟住輪到政務司司長曾蔭權，煲呔曾致辭時講咗好多香港前所未有嘅新地名，先將竹篙灣讀成「篙竹灣」，又將落馬洲變成「落馬灣」。唔知李祖澤知道之後係咪又去阿董面前告狀，彈劾佢哋小小事都搞錯，阿董點可以同呢啲官員合作！&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>