<html><header><meta charset="utf-8"><title>一味窩輪：兩隻新地Call跌幅大</title></header><body><h1>一味窩輪：兩隻新地Call跌幅大</h1><p>又係1個好友失望嘅交易日，恒指雖然跌幅唔大，但窩輪炒友輸多過贏。&#13;<br> 9字頭嘅新輪，新地（016）有兩件Call跌得較勁，9042散14%，9010散13%，雙雙打入10大死火榜。新地下跌2%，兩隻Call輪跌幅係正股跌幅7倍。&#13;<br> 9042今年8月底到期，現價36.5仙，溢價20.5%，槓桿率16.8倍。9010亦係8月到期，現價87仙，溢價9.6%，槓桿率7.1倍。&#13;<br> 新地跟隨大市軟順，估計60元邊守得住。再跌些少，可以酌量執啲Call博反彈。揀對象，應該避開溢價過高嗰類，槓桿率大都係咁話。&#13;<br> 9010靚過9042好多，吼住喺80仙左右上車。&#13;<br> 𠵱家已經掛牌嘅9字頭新輪，總共有94件，喺大利是機螢幕上都有個@符號，代表唔使畀印花稅。<br> &#13;<br> <spanclass>9字頭輪免印花稅 &#13;<br> 簡單講，凡係代號4個阿拉伯數目，頭1個字係9嘅話，都唔使畀印花稅。買賣成本來回計只係0.52%。幾毫子嘅窩輪，1個位已經有錢賺，肯定未來炒輪會好熱鬧，唔會一潭死水。</spanclass></p></body></html>