<html><header><meta charset="utf-8"><title>第一次去新西蘭騎馬嚇餐死</title></header><body><h1>第一次去新西蘭騎馬嚇餐死</h1><p>一直好渴望騎馬，覺得好「英」，點知第一次騎換嚟係一個「驚」字。&#13;<br> 話說嗰次我響新西蘭南島嘅Dunedin某牧場策騎，揀咗隻「黑俠」做我隻馬，隻馬初初好乖好定，我重以為騎馬原來咁易。點知，行行吓上斜，隻馬無端端踎低食草，我差啲捉唔住韁繩滑落去……定一定神，佢竟然放肆咁左搖搖右擺擺，時不時又食草兼屙尿屙屎，好鬼核突。我個心已經愈嚟愈驚，諗住放棄，個教練話鬧吓佢就得，但係呃人嘅！雖然最後我平安大吉，但以後再叫我騎馬都重有啲怕怕！真係冇鬼用！&#13;<br> &#13;<br> 記者：李莉&#13;<br> &#13;<br> <b> 騎馬資料</b> &#13;<br> 地點：HareHill,DeborahBayDunedin&#13;<br> 電話：(64)3-4728496&#13;<br> 電郵：<ahref>mail@horseriding-dunedin.co.nz &#13;<br> 價錢：1小時$25紐元（約82港元）</ahref></p></body></html>