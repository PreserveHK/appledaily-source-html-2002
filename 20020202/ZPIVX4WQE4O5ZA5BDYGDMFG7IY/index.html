<html><header><meta charset="utf-8"><title>　　《茶杯》月刊超人助陣 - 李八方</title></header><body><h1>　　《茶杯》月刊超人助陣 - 李八方</h1><p>昨日收到變身做月刊嘅《茶杯》，都幾落本。封面故事係李嘉誠。出到李超人，當然有啲「小故事大道理」。今次係講Focus（乜咁似肥佬黎）。話說超人初初來港，在地盤扎鐵。當日天寒地凍，超人見到外面有班潮州同鄉圍埋歎功夫茶，心諗有朝一日好似佢哋咁就好囉──點知諗一諗就分神，整親隻手。𠵱家，佢隻手指尾仍有個大疤痕。超人話，摸吓個疤，就警覺做事要專心、要有Focus，否則好易領嘢。&#13;<br> 除咗超人，重有飛哥講鄧蓮如都幾好睇。問鄭大班搞月刊辛唔辛苦？佢哈哈笑，話𠵱家甩身囉，都唔知幾happy。&#13;<br> （圖）《茶杯》月刊有newlook。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>