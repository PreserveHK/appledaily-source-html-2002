<html><header><meta charset="utf-8"><title>HipHop舖b.sound狂減$100有得型</title></header><body><h1>HipHop舖b.sound狂減$100有得型</h1><p>本地HipHop友一提起買衫，b.sound必定係頭號選擇之一，連好多明星都有幫襯。由今日起b.sound進行一年一度大清貨，差不多全部貨品價錢低至四折或以下，連空軍牌子AVIREX、HipHop老牌Phatfarm、板牌DVS、Fila分支Enyce等勁牌一樣照減，一年一次清貨，唔搶你就笨！&#13;<br>&#13;<br>記者：周靜飴　攝影：陳穎&#13;<br>模特兒：Jonathan(StarzPeople)</p><p><spanclass><fontstyle>頭號通緝！&#13;<br> 4折毛邊羽絨褸  &#13;<br> 揭開近期日本雜誌，唔難發現街頭相中人穿着毛邊褸，勁牌如BEAMS、Hysteric等今季都有同款坐鎮，證明今季佢地位超然。今次連最Hit嘅毛邊羽絨褸都減，價錢重低過四折，必搶！</fontstyle></spanclass></p><p><spanclass><fontstyle>線衫25折起  &#13;<br> 美國牌Alphanumberic(a#)近排極力擺脫板仔路線，改行街頭服，呢件a#線衫又一例證。今次減到三折都唔使，非常抵買！&#13;<br> &#13;<br> </fontstyle></spanclass></p><p><spanclass><fontstyle>drunknmunky&#13;<br> 線衫$100  &#13;<br> 以玩Graphic見稱的drunknmunky，為美國相當有Potential的街頭服牌子，Graphic極之玩嘢。李小龍Kubrick公仔Graphic長袖Tee原價$280特價$100(35折)</fontstyle></spanclass></p><p><spanclass><fontstyle>AVIREX軍褸4折  &#13;<br> 雖為美國空軍指定製造商嘅AVIREX，今季推出呢件細細件軍褸，甚有日本Feel，襯番條超窄褲，型到爆燈，亦係記者心水推介，搶！</fontstyle></spanclass></p><p><spanclass><fontstyle>Phatfarm皮褸半價  &#13;<br> 日本街頭服除咗冒起毛邊褸之外，穿皮褸的仍大有人在，尤其是棒球褸款式，趁佢減價買番件過冬，反正款式長青，唔怕Out。Phatfarm為HipHop元祖LabelDefJam老闆RussellSimon設計的ClothingLine。&#13;<br> </fontstyle></spanclass></p><p><spanclass><fontstyle>衞衣$150有交易  &#13;<br> HipHopFeel衞衣最啱冬天，長賣長興。b.sound減價衞衣選擇十分多，計有Phatfarm、AVIREX、Timberland等牌子。</fontstyle></spanclass></p><p><spanclass><fontstyle>$100抵買「小物」  </fontstyle></spanclass></p><p><spanclass><fontstyle>排隊前必讀  &#13;<br> 日期：2月2日及3日、2月9日及10日&#13;<br> 時間：上午10時至晚上9時（每半小時一節、每節限30人入場）&#13;<br> 地址：尖沙嘴嘉蘭圍16號永興大廈閣樓（即利時商場斜對面）&#13;<br> 電話：23111965&#13;<br> 付款方式：現金、EPS、Visa或MasterCard&#13;<br> &#13;<br> <b> 買衫送Poster2揀1</b> &#13;<br> 凡於減價期間購買任何貨品，即可免費獲贈極具收藏價值嘅2pac或SnoopDoggyDogg，鍾意呢兩個Rapper嘅朋友唔好走雞！</fontstyle></spanclass></p></body></html>