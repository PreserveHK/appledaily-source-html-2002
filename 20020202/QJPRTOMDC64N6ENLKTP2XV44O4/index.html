<html><header><meta charset="utf-8"><title>701收料站：易通終於叫開車</title></header><body><h1>701收料站：易通終於叫開車</h1><p>經紀陳個幫莊客舊年11月底同小初講，話以前叫做美時，𠵱家叫做易通控股（312）嘅新主入局後有得炒。點知一等就等咗兩個幾月，經紀陳噚日話，今次真係要開車，叫小初留意吓。<br> &#13;<br> <spanclass>10仙水平收夠貨 &#13;<br> 近排易通成交明顯大咗好多，噚日就升咗7.6%，收11.3仙。經紀陳話隻股喺10仙水平徘徊咗咁耐，相信乜都收乾收淨，聽講下個星期易通新老闆有嘢講。&#13;<br> 至於銀両方面，聽聞幕後近日同唔少證券行咬耳仔，相信已經埋好班，好似噚日臨收市時，有證券行喺11.1仙水平，掛出12球買盤，陣容非常龐大。&#13;<br> 唔講唔知，今時今日重有唔少人以為易通係賣緊辦公室家具，其實新大股東已經將佢喺國內賣手提電話嘅業務注入。路邊社消息重話，原來嘅辦公室家具業務，將來可能會賣番畀原來嘅大股東。</spanclass></p></body></html>