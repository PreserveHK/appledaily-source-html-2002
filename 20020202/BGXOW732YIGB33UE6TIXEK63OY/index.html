<html><header><meta charset="utf-8"><title>寒天獲棉被　長者暖在心</title></header><body><h1>寒天獲棉被　長者暖在心</h1><p>「人年紀大，一到冬天好容易傷風感冒，夜晚關晒窗瞓，啲手腳都依然凍冰冰。𠵱家有張全新棉被畀我保暖，我就晚晚都暖笠笠有覺好瞓囉！」年近七旬的劉伯，日前接過蘋果日報慈善基金「送暖行動」送出的全新棉被時由衷表示。&#13;<br> 白髮蒼蒼的劉伯，獨居秀茂坪長者屋，晚年靠微薄綜援金度日，生活一向孤苦。<br> &#13;<br> <spanclass>「已經好多年冇買衫」 &#13;<br> 另一位綜援獨居長者李伯，年近八旬，患有血壓高及心臟病，晚年生活捉襟見肘。「我每個月淨係搭車睇醫生都用唔少錢，惟有喺食用方面慳啲，已經好多年冇買衫，年年冬天只得張舊被保暖，𠵱家得你哋畀張又新又大嘅棉被我，我真係好歡喜！」李伯感激地說。&#13;<br> 蘋果基金月前展開「送暖行動」，在這個冷鋒來得特別頻的冬季，為體弱貧困長者籌募禦寒衣物。迄今已陸續安排為秀茂坪長者住屋及其他舊區共超過七百名貧苦無依長者送上棉被或毛氈、棉褸、頸巾、冷帽等禦寒衣物，助他們安度嚴冬。&#13;<br> 「送暖行動」捐款編號：A890&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>