<html><header><meta charset="utf-8"><title>明星效應谷到盡BradPitt戴369做ROLEX代言人</title></header><body><h1>明星效應谷到盡BradPitt戴369做ROLEX代言人</h1><p>㗎仔對名牌真瘋狂！就以名牌手表為例，看官稍有留意東洋的手表天書《時計Begin》，都知道他們愛「勞」成癡；定期專題介紹不在話下，其著書立說的「勞」專書更出極都有。&#13;<br>02東洋再發功，不過今勻並非出「勞」特集，而係東洋ROLEX特約零售商Evance重金禮聘荷李活靚仔巨星BradPitt做其廣告代言人，推出一本極具話題的《NOTHINGBUTROLEX》寫真Catalogue。都說㗎仔瘋狂！話之你世界經濟幾唔好，名牌+巨星就係最保值嘅投資！	&#13;<br>記者：陳嘉文&#13;<br>攝影：周旭文</p><p><spanclass><fontstyle>ROLEX簡約王「369」  &#13;<br> 圖為90's生產的OysterPerpetualExplorer(又稱ExplorerI及「369」)Ref:14270，「369」的機肉是ROLEX中最簡單的設計，連日曆功能也欠奉，一枝Benz時針配以3、6、9表盤設計，就是這般經典的簡約美。「369」的典故可追溯到1953年，JohnHunt便是倚賴「369」的恒動型(Perpetual)設計成功征服額非爾士峯。&#13;<br> &#13;<br> 「369」規格：&#13;<br> -不銹鋼天文台表&#13;<br> -防水深達100米/330呎&#13;<br> -自動上鏈&#13;<br> -水晶玻璃面&#13;<br> 時價：約$28,000(各大表行)</fontstyle></spanclass></p><p><spanclass><fontstyle>BradPitt至愛「369」？  &#13;<br> 老實講，細心睇呢本由攝影師JuergenTeller操刀的《NOTHINGBUTROLEX》寫真Catalogue，發覺本書SellBradPitt多過Sell「勞」，內頁由BradPitt戴嘅表差唔多隻隻都影到OutOfFocus，惟獨隻「369」就最鬼Sharp，莫非BradPitt最鍾情係「369」？</fontstyle></spanclass></p><p><spanclass><fontstyle>「369」演變小史  &#13;<br> 由50至90年代的「369」表款演變過程中，可窺見其表面上的數字3、6、9設計是在不斷地改良，當中以70's時期的Ref.1016最為被東洋推崇，㗎仔更話佢係「最完美的機肉」。&#13;<br> &#13;<br> <spanclass><fontstyle>二手「蠔式」精選  &#13;<br> 4年前，木村在日劇《LoveGeneration》戴紅「369」，本來定價$17,000炒到高峰期近$23,000；今日由BradPitt做ROLEXIcon，睇怕「369」又會成為炒貨，後生仔女若然唔想追市，查實坊間不乏好選擇，以下二手蠔式精品，有「勞」有「刁陀」，設計一樣夠簡約，價錢比較實惠。</fontstyle></spanclass></fontstyle></spanclass></p></body></html>