<html><header><meta charset="utf-8"><title>一味窩輪：9097爆炸力唔弱</title></header><body><h1>一味窩輪：9097爆炸力唔弱</h1><p>上市Call輪中，和黃輪有17件，只係少過滙豐輪，溢價與槓桿率自然件件不同。輪多未必眼亂，炒輪可根據個人搏殺性格程度高低而揀對象。&#13;<br> 和黃Call輪中，溢價最低嘅係9097，8月到期，現價97仙，溢價4.3%，槓桿率7倍，低過好多隻其他同類輪，槓桿率7倍，爆炸力其實唔弱；例如華創Call輪9059，槓桿率不過5倍幾，因為溢價低，輪價易跟貼正股（291），正股昨日只升2%，9059即升11%。&#13;<br> 9097拍埋同類輪9245（壽命長多1個月），又係靚好多。9245溢價4.5%，槓桿率6.2倍。&#13;<br> 和黃（013）壞消息已盡出，昨企定喺68元，遲吓上試72元。買定9097，等正股上升帶動搵銀。&#13;<br> 九倉（004）跑贏大市，要昅吓收租股。新世界（017）微跌1格，有機跟番上去。<br> &#13;<br> <spanclass>9172收集吓啦 &#13;<br> 揀完正股要揀輪，冇乜好揀，得隻9172，10月到期，現價16仙，溢價6.9%，槓桿率4.1倍，呢件最正，收集吓啦。</spanclass></p></body></html>