<html><header><meta charset="utf-8"><title>ScanMaker4900低檔價錢高級機能</title></header><body><h1>ScanMaker4900低檔價錢高級機能</h1><p>民用級掃描器同商業級一向都存在極大差距，因為一個質素好嘅CCD感光元件成本不菲，始終難以應用到售價只係千多元嘅民用級機上。Microtek就推出一款光學解像度達4,800dpi嘅民用級掃描器，價錢亦只係千多元。&#13;<br>記者：徐影龍</p><p><spanclass><fontstyle>光學解像4,800dpi  &#13;<br> Microtek呢部名為ScanMaker4900嘅掃描器，最大特色係擁有全新Sigma6CCD感光元件，光學解像度達到4,800×2,400dpi，比市面一般嘅2,400×1,200dpi高上一倍，加上掃描色深達真正48bit，不只掃描一般相片更加細緻，就算細細張菲林放大亦可清晰自然。</fontstyle></spanclass></p><p><spanclass><fontstyle>機身偏重纖巧設計  &#13;<br> 今次ScanMaker4900兼顧機能之餘，在機身設計上亦下過心思，除更為流線之機身外，體積亦比舊型號機更為纖薄，就算家居環境地方不大嘅用家都好適合。&#13;<br> 跟機附有一個燈箱，可作掃描正負片菲林之用，方便用家將陳年舊相轉為數碼化儲存，作電子相簿或自製網頁之用。憑住光學解像度提升，令普通135mm菲林都可得到較大尺寸嘅掃描檔案，令用家可自製高質素海報、年曆。</fontstyle></spanclass></p><p>Mustang&#13;<br> 查詢電話：27210066</p></body></html>