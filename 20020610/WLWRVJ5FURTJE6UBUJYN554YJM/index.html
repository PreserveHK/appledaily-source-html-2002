<html><header><meta charset="utf-8"><title>新車速報：<br>富豪S402.0升級版瞄頭十足</title></header><body><h1>新車速報：<br>富豪S402.0升級版瞄頭十足</h1><p>既富安全感又見車廂闊落嘅富豪S402.0型號，最近代理引入升級新版，全車加有包圍及尾定翼等配備，令賣相看來更富活力感之餘，但車價卻依舊，無疑響同級車之中，倍見有多一份號召力噃！&#13;<br>記者、攝影：陳偉林&#13;<br>新車售價：$199,900&#13;<br>車輛提供：太古汽車（29238080）</p><p><spanclass><fontstyle>車廂講究又安全  &#13;<br> 雖然S40只係富豪眾多車系之中，一款中型嘅四門轎車，但車廂陳設亦甚為講究，前後排座椅皆以高級真皮鑲嵌而成之餘，前排仿桶形設計重畀到你有出眾嘅妥貼感。再者，駕駛席全方位電控組合，重有全車電窗、門邊電鏡、中央門鎖及電天窗，以及原廠冷氣連高級音響配搭，當然唔少得重有前後多個安全氣袋及充氣簾幕組合啦！</fontstyle></spanclass></p><p><spanclass><fontstyle>升級版見活力  &#13;<br> 響歐洲眾多車款之中，來自瑞典富豪嘅S40車系不僅造型有個性，極具安全感嘅車架結構，更一直為車迷所稱許；家陣代理重引入埋S402.0型號嘅升級新版，加有車身前後泵把連整流器，重有兩邊車身裙腳，雙出式尾喉同原廠尾定翼組合，單係賣相經已教人感受有多一份活力感呢！&#13;<br> &#13;<br> <spanclass><fontstyle>S402.0升級有號召力  </fontstyle></spanclass></fontstyle></spanclass></p><p><spanclass><fontstyle>底盤穩紮富安全性  &#13;<br> 呢部S402.0以一台2.0公升直4DOHC偈，匹配5前速自動波箱，雖然性能不算超卓，惟低轉表現富韌力，起跑加速感覺有勁；而穩紮車底結構，加埋前輪柱式後輪多連桿組合，走彎更見平穩兼富循迹性高㗎！</fontstyle></spanclass></p></body></html>