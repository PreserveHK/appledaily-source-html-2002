<html><header><meta charset="utf-8"><title>海外車訊：<br>領先Phedra實用又吸引</title></header><body><h1>海外車訊：<br>領先Phedra實用又吸引</h1><p>MPV市場競爭日趨激烈，各大車廠紛紛推出新車款，就連領先（Lancia）亦唔例外，喺最近亦推出咗新款Phedra，以求爭取在MPV壇中進佔一席位；而Phedra除備有全新造型設計外，寬敞闊落嘅車廂空間及出色嘅性能表現，都係賣點所在，真可謂瞄頭十足㗎。&#13;<br>記者：鄭達基</p><p><spanclass><fontstyle>造型富吸引力  &#13;<br> Phedra嘅造型設計可謂極具吸引力，當中一對炯炯有神嘅頭燈襯以闊大鬼面罩組合，就最能夠將呢個特點展露出嚟；而直立式尾燈編排，亦能給予尾隨駕駛者有明確提示。另外，Phedra亦與其他大型MPV一樣，除採用低地台設計外，更備有左右雙趟門組合，因而令乘客上落車時倍覺方便容易。</fontstyle></spanclass></p><p><spanclass><fontstyle>設備齊全舒適度高  &#13;<br> 由於Phedra嘅軸距長達2823mm，因而能營造出一個寬敞闊落嘅車廂空間，配合上承托力甚豐嘅座椅，乘坐舒適度十足；闊大嘅車窗配搭，亦可給予乘客有更廣闊嘅視野範圍。而設備配搭又見齊全，除備有原廠冷氣及高級音響等等外，當然唔少得重有多個安全氣袋配搭，以確保車上乘客安全啦。</fontstyle></spanclass></p><p><spanclass><fontstyle>引擎配搭選擇多  &#13;<br> 至於機械配搭方面，廠方為選擇Phedra嘅用家，提供有兩台電油引擎作選擇，當中包括有能輸出136ps/6000rpm馬力，以及擁有達19.4kgm/4100rpm扭力輸出數值嘅2.0公升直4引擎，同埋頂級版一台3.0公升V6引擎，從而迎合不同用家嘅需要。而四輪碟式制動加上有ABS及EBD等電子系統嘅輔助，亦可予人有出色嘅制動表現㗎。</fontstyle></spanclass></p><p><spanclass><fontstyle>領先Phedra3.0V6規格  &#13;<br> 引擎：2946ccV型6汽缸&#13;<br> 馬力：204ps/6000rpm&#13;<br> 扭力：29.0kgm/3750rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：215/60R16&#13;<br> 尺碼：4750×1863×1752mm&#13;<br> 軸距：2823mm&#13;<br> 車重：1837kg	&#13;<br> 0-100km/h：10.2秒&#13;<br> 極速：205km/h</fontstyle></spanclass></p></body></html>