<html><header><meta charset="utf-8"><title>聽歌PDASONYClieT650C水貨殺到$2,850</title></header><body><h1>聽歌PDASONYClieT650C水貨殺到$2,850</h1><p>Clie同系已經有部T600C，走高一線亦有螢幕可作180度反轉的NR系列，而揀T650C的理由，相信係呢部新機比T600C多了MP3/ATRAC3音樂播放功能，同時亦備有與NR系列同級數的66MHz處理器及65,536色彩色螢幕。水貨先行到港以$2,850開賣，而供T系列使用的鍵盤亦同時抵埗，「啪」落部Palm度就可以Keyboard打字，係繼NR系列的內置鍵盤後另一個新玩法，今回個銀包真係隨時又唔見一筆。&#13;<br>記者：招佩珊&#13;<br>攝影：周旭文&#13;<br>Model：Cody</p><p><spanclass><fontstyle>加添音樂播放功能  &#13;<br> 外觀設計的確與T600C無乜分別，但其實T650C加入了MP3/ATRAC3音樂播放功能，聽音樂時有Bass畀你揀，令音質更趨完美。機身內置小喇叭，唔用耳筒都一樣可以聽到音樂。可惜跟機送的只係最基本的黑色耳筒，唔似得N700C/N750C有個連埋遙控的靚仔耳筒。另外，T650C亦有16和弦聲響，連Palm都一樣有靚聲。&#13;<br> </fontstyle></spanclass></p><p><spanclass><fontstyle>T系列首置66MHz處理器  &#13;<br> T650C係SONY繼NR70及NR70V後第三部採用66MHzDragonBall處理器的機種，比同系機種所用的33MHz處理器升級，執行各種軟件及功能時會更快更流暢。而T650C內置16MBRAM記憶體，安裝更多軟件亦無問題，尤其係當擴充槽正使用其他擴充模組時，就更能發揮內置記憶容量大的好處。</fontstyle></spanclass></p><p><spanclass><fontstyle>專用鍵盤啪住用  &#13;<br> 早前當SONY公布呢部新機的同時，亦發表了供T系列使用的鍵盤，今回新機同鍵盤齊齊到埗。按鍵以凸面設計，用落非常易㩒。不過唔係一「啪」就打到字，要幫部Palm裝個驅動程式先至用得，至於可唔可以打到中文字，要視乎有無中文程式支援鍵盤作中文輸入。</fontstyle></spanclass></p><p><spanclass><fontstyle>坊間配件同時登場  &#13;<br> 由於T650C的機側多了個耳筒插孔及Hold掣，成排掣的長度都拉長咗，一般市面上的HardCase未必啱用，所以坊間就有個特別為T650C而設的HardCase。另外，亦有個可放入兩粒2A電的迷你充電器，當部Palm無乜電的時候可以臨時應急，T系列同NR系列都啱用。</fontstyle></spanclass></p><p>&#13;<br> &#13;<br> &#13;<br> <center> <spanclass><fontstyle>全身睇  </fontstyle></spanclass></center> </p><p><b> Profile</b> &#13;<br> 處理器：66MHzDragonBall&#13;<br> 作業系統：PalmOS4.1日本版&#13;<br> 記憶體：16MBRAM+8MBROM&#13;<br> 顯示器：320×320Pixels（65,536色）&#13;<br> 擴充槽：MemoryStick&#13;<br> 體積：71.8×118×12.5mm&#13;<br> 重量：140克&#13;<br> &#13;<br> 售賣點：PDAsia（21953883）&#13;<br> 地址：荔枝角青山道532號偉基大廈9樓C室</p></body></html>