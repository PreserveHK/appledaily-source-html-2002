<html><header><meta charset="utf-8"><title>韓戰地手記：軒迪克做咗「師奶殺手」</title></header><body><h1>韓戰地手記：軒迪克做咗「師奶殺手」</h1><p>雖然愈來愈多女性鍾意睇足球比賽，但係南韓少女除咗對佢哋國家隊比賽及個別球星有興趣之外，一般都喜歡搵其他娛樂消遣；反而南韓女性球迷群集中喺已婚婦女，其投入程度更出人意表。<br> &#13;<br> <spanclass>已婚婦女感染足球熱 &#13;<br> 點解？部份世界盃比賽喺晚間進行，的確可以方便南韓人放工之後睇波，不過當地少女一族都揀到西式餐廳、戲院或去網吧打機上網，而已婚婦女大部份都留喺屋企睇電視，隨着世界盃來臨；加上南韓國家隊喺決賽周前幾場熱身賽不斷有進步，表現出色，深受足球熱潮感染，已經唔係局限在電視劇，而係世界盃足球盛事。<br> &#13;<br> <spanclass>索取簽名Honey相稱 &#13;<br> 最近南韓國家隊教練軒迪克就更成為當地市民心目中嘅英雄，勢估唔到佢重掀起咗一股簽名熱潮㖭，其擁躉當然唔少得一班婦女團，佢哋紛紛到球隊集訓基地探班。有報道重講婦女球迷攞簽名時以「HONEY」稱呼呢位荷蘭籍教練，足見軒迪克已成為南韓婦女球迷嘅「師奶殺手」之餘，最令人意外嘅就係南韓婦女鍾意足球運動時也可以咁投入。</spanclass></spanclass></p></body></html>