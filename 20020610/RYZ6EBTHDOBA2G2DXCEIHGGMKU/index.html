<html><header><meta charset="utf-8"><title>巴西佬唔啾唔啋唔握手<br>世盃球驗客：國足要到更衣室換波衫</title></header><body><h1>巴西佬唔啾唔啋唔握手<br>世盃球驗客：國足要到更衣室換波衫</h1><p>國足雖然食咗巴西四隻光蛋，但係就贏咗口碑，同埋成功同對方某幾位出名球員換咗波衫。&#13;<br> 喺前晚對巴西場波，班國足喺球證吹完場雞之後，就一心諗住同班巴西球員換波衫，點知班巴西佬又唔睬佢哋，手都唔握，就一支箭咁標番入更衣室；但係，有部份國足似乎重未死心，結果喺更衣室成功換到巴西球員嘅波衫。&#13;<br> 據講，冇出場嘅范志毅就換咗卡洛斯嗰件，而祁宏同馬明宇就同咗丹尼臣同李華度換波衫。&#13;<br> 或者有人覺得班國足咁做，似乎唔係太要面，不過一生人可能難得一次機會，同世界頂級勁旅嘅球星換波衫，唔爭取就笨囉。我求大俠就希望國足實現到佢哋換波衫嘅夢想之餘，喺禮拜四對土耳其嗰時，還廣大球迷一個驚喜，爭取第一球，甚至第一分。<br> &#13;<br> <spanclass>雷哥斯達讓位閂定後門？ &#13;<br> 葡萄牙中場雷哥斯達日前話，如果教練覺得佢出場幫唔到球隊，實在唔介意冇正選打。雷哥斯達咁講聽落幾偉大，事關佢覺得自己唔弗，寧願讓個位出嚟。但係，葡萄牙如果今日輸畀波蘭，就會入唔到次圈，唔通雷哥斯達怕孭鑊，先至閂定後門。</spanclass></p><p><spanclass>「基」仔踢後備韋利有微言 &#13;<br> 意大利教練查柏東尼前晚對克羅地亞並無派恩沙基踢正選。想知基仔同韋利究竟度咗咩慶祝入球方式嘅球迷當然失望，而韋利事後話比賽前都以為會同基仔雙劍合璧，對教練安排有微言。韋利為咗基仔敢畀說話教練聽，呢份情認真令人感動。<br> &#13;<br> <spanclass>俄新丁獲贈保時捷跑車 &#13;<br> 上場後備幫俄羅斯打贏突尼西亞嘅十八歲　仔施查夫，被國內球迷選為嗰場比賽表現最好嘅俄國球員，重攞埋贊助商送出價值六十幾萬港元嘅保時捷九一一跑車。唔好話我求大俠唔提醒佢，俄羅斯治安唔好就係人都知，如果佢第日真係揸出嚟，要有心理準備架車會隨時唔見。</spanclass></spanclass></p></body></html>