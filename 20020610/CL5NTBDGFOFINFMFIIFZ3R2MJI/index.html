<html><header><meta charset="utf-8"><title>「唔應該即刻執番包藥」<br>吳鎮宇歎蘇永康行為不智</title></header><body><h1>「唔應該即刻執番包藥」<br>吳鎮宇歎蘇永康行為不智</h1><p>蘇永康前日凌晨在台北蒲吧時，涉嫌藏有搖頭丸而被扣查，吳鎮宇昨日表示覺得其行為有點不智，不應立即執回藥丸。而與蘇永康合作拍攝《百分百感覺》的周麗淇則擔心拍攝進度會受阻。</p><p>蘇永康（康仔）前日凌晨於台北一間酒吧，因涉嫌藏有搖頭丸而被扣查，安雅亦牽涉其中，二人更要進行尿液檢驗，而一眾藝人對此事各有不同的看法。&#13;<br> 吳鎮宇和駱應鈞昨日出發往北海道拍攝無綫新劇《衝上雲霄》，吳鎮宇對康仔的事回應說：「我同康仔拍過電影，佢畀我嘅印象好斯文，其實間酒吧咁多人，都未必係佢做。但係換轉我係佢，我就唔會即刻執番包藥。」<br> &#13;<br> <spanclass>「佢係好好先生」 &#13;<br> 駱應鈞則說：「我都係睇新聞先知呢件事，我冇打電話畀康仔，但我唔相信佢會咁做，因為佢份人唔煙唔酒，真係好乖仔，我希望佢可以盡快冇事返香港。」&#13;<br> 而周麗淇昨日在金鐘出席活動時說：「我近期都同康仔一齊拍緊電視劇《百分百感覺》，佢畀我嘅感覺係好健康，而且重係一個好好先生，但𠵱家發生咗呢件事，都唔知套劇嘅進展會唔會受到影響。」<br> &#13;<br> <spanclass>藝人要樹好榜樣 &#13;<br> 至於何韻詩昨日亦在電視城說：「其實做藝人要潔身自愛，因為要樹立一個好榜樣畀fans睇。我所認識嘅康仔係一個好好先生，希望佢盡快冇事。」&#13;<br> 郭富城昨日出席活動時則說：「我覺得有番咁上下年資，藝人要珍惜自己多年建立嘅形象，千祈唔好白白浪費。」&#13;<br> 採訪、攝影：駱華齡、顏英儀</spanclass></spanclass></p></body></html>