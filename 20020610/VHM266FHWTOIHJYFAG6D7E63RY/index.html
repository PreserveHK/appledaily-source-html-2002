<html><header><meta charset="utf-8"><title>701收料站：歐洲大行睇中信星</title></header><body><h1>701收料站：歐洲大行睇中信星</h1><p>自從小初喺健諾（8031）一役輸過錢後，突然間怕死，走番去睇呢排深受芬佬歡迎嘅傳統工業股，心諗點都穩陣啲。&#13;<br> 小初喺外資行做分析員嘅細姪女Amy，推介信星集團（1170），佢話隻股被歐洲大行睇中，出咗份報告話睇3.33元，現價2.625元，即係重有得升。綜合過往呢間證券行推介過嘅工業股，例如毅力（332）等都有理想升幅。&#13;<br> 小初睇番信星嘅走勢，其實同好多高息工業股一樣，今年股價已經升咗成倍有多，但由於呢排外資行時興玩工業股，先至出現高處未算高嘅局面。&#13;<br> 今次推介信星嘅歐資行，以BB裕元（551）嚟形容同樣做鞋嘅信星，指出佢潛質好，而且佢主力做優閒鞋同埋細路鞋，同裕元主力做波鞋嘅市場唔同。&#13;<br> 裕元因為批股傳聞，股價受到壓力回落咗啲，但信星大把現金在手，斷估都唔使批股。&#13;<br> 慕容小初</p></body></html>