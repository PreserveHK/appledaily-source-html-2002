<html><header><meta charset="utf-8"><title>歐寶新Corsa有望7月登場</title></header><body><h1>歐寶新Corsa有望7月登場</h1><p>細車熱潮襲港，真係擋都擋唔住；除一眾日本車之外，早前亞Mark曾經提及過嘅德國歐寶Corsa，代理經已鐵定響嚟緊嘅7月，再度打入香港市場喇！為迎接新一代Corsa嘅到臨，代理更決定斥資響灣仔告士打道多開一間陳列室㖭！究竟新Showroom響邊度？咪係毗鄰人頭馬車行，早前以本田Mobilio作號召嘅HonorMotorsShowroom舊址囉！唔止咁呀！響今個月中佢哋重邀請一班香港傳媒，到台灣實地試車㖭！查實，舊有Corsa亦曾響香港掀起一股小車熱潮；皆因當年Corsa以德國製嘅規格，自然比較起日本車勝一籌外，Cute嘅造型同份量十足嘅設備，亦會係賣點所在。聽聞再度打入香港嘅新一代Corsa，主打會係1.2公升同1.4公升型號，既有新穎嘅+/苭b自動波，又有富駕駛樂趣嘅手波版，相信會給一眾日本車構成一定嘅壓力㗎！</p></body></html>