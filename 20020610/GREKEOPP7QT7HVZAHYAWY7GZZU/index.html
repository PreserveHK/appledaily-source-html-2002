<html><header><meta charset="utf-8"><title>股海實戰錄：五窮六絕七翻身</title></header><body><h1>股海實戰錄：五窮六絕七翻身</h1><p>美股上周調整明顯轉急，由另一個角度睇，則反映短期跌勢接近尾聲，除非再出現其他特大利淡消息。上周五杜指及納指早段大跌，其後收復大部份失地，反映低位有買盤承接，此外，技術上杜指及納指9RSI均出現背馳，亦反映隨時出現反彈。&#13;<br> 恒指上周僅跌17點，走勢明顯較杜指及納指為佳，同時亦持續近期不太受美股走勢影響嘅趨勢。「五窮六絕七翻身」呢句話以往經常用嚟形容電影業嘅情況，但今次可能適用於港股。<br> &#13;<br> <spanclass>將有櫥窗粉飾效應 &#13;<br> 有分析話美國勞工市場數據欠佳，聯儲局有機會推後至9月才加息。呢個對香港係好消息，對地產股及銀行股利好。此外印巴局勢有緩和迹象，如果冇變，淡友又少一個造淡藉口，另外6月基金半年結，7月董建華正式連任，始終都要做啲櫥窗粉飾嘅工作，希望趙飛雲冇估錯，港股7月可以有轉機。&#13;<br> 藍籌股之中，始終都係長實（001）睇高一線，上周五逆市升0.75元，收72.75元，重返50日線（現處72.45元）上，短期如果能企穩，則反映調整有機會完成，可伺機追入長實Call輪。倉內嘅鞍鋼（347），仍按原定策略，若向上以大成交升破1.30元可以加注，跌破1.18元止蝕。&#13;<br> 趙飛雲</spanclass></p></body></html>