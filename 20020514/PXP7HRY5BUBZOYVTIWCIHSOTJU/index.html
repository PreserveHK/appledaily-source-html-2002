<html><header><meta charset="utf-8"><title>新菜牌：<br>夏日泰菜甜酸苦辣樣樣齊</title></header><body><h1>新菜牌：<br>夏日泰菜甜酸苦辣樣樣齊</h1><p>椰林樹影，涼風輕送，呢種咁有feel嘅露天茶座，唔好以為絕晒迹，位於屯門市中心嘅芭蕉葉泰式茶座就係少有嘅城市露天茶座，為了令茶座更有園林景致，老闆娘在數月前專誠請人裝修過，更從泰國請來泰籍大廚坐鎮，新廚上場，第一擊就係推出多款迎合夏日的創意家鄉菜，甜、酸、苦、辣各種醒胃味道齊全，務求令你可以在炎炎夏日都可以食得涼快兼暢快。&#13;<br>&#13;<br>記者：黃婉冰　攝影：陳穎&#13;<br>Model：Betty(stareasy.com)</p><p><spanclass><fontstyle>芭蕉葉夏日新菜式  &#13;<br> 泰式涼瓜肉碎沙律$48&#13;<br> 翡翠鮮蝦炸鴨包$68&#13;<br> ＊紅咖喱炸鱸魚$68&#13;<br> ＊椰青炒飯$42&#13;<br> ＊芭蕉葉香辣大頭蝦$88&#13;<br> 原條焗燒魚$88&#13;<br> 南瓜點點$18&#13;<br> 椰絲香蕉糕$18&#13;<br> 泰國湯丸西米$10&#13;<br> ＊推介菜式</fontstyle></spanclass></p><p><spanclass><fontstyle>芭蕉葉香辣大頭蝦  &#13;<br> 與其他咖喱汁不同，這款咖喱以滑口和辣味為賣點。加入牛油、橄欖油、雞蛋啲咖喱汁，淋在越南大頭蝦上，無論顏色與香味都確實搶去不少鏡頭。越南大頭蝦燒完再蘸粉炸，讓厚肉保留肉汁，同時亦可以令咖喱汁更易掛上蝦身。</fontstyle></spanclass></p><p><b> 試味報告</b> &#13;<br> 大頭蝦唔止肉厚爽甜，蝦膏亦唔少，值得一讚的是咖喱汁入口有種香滑的口感，沒有一般咖喱的稠身，有着雞蛋的滑口，辣味與蝦肉很夾。</p><p><spanclass><fontstyle>翡翠鮮蝦炸鴨包  &#13;<br> 這並非普通蝦餅，睇真啲，蝦肉以下連着一塊鴨胸肉，是大廚自創的蝦餅改良版。為令鴨胸肉入味，會先將整隻鴨用泰國香料如南薑、芫荽頭、桂皮、辣椒粒、蒜頭等浸熟及入味，起骨拆肉釀上蝦膠蘸上芝麻炸，放在脆卜卜龍蝦片上，香口惹味。&#13;<br> &#13;<br> <b> 試味報告</b> &#13;<br> 鴨肉夠味，與爽甜蝦膠甚夾，一口同時啖出兩種味道，鴨皮炸得尤其甘香。</fontstyle></spanclass></p><p><spanclass><fontstyle>紅咖喱炸鱸魚  &#13;<br> 不同材料配不同醬汁，鱸魚肉質嫩滑，香來不太辣的紅咖喱汁就最適合。為確保不會喧賓奪主，原條鱸魚會先炸，炸完再淋上混合四種香料的紅咖喱汁，魚身蘸滿咖喱，咁就可以食到汁的香辣又可保留魚肉的鮮甜，一舉兩得，想食得更刺激，不妨揀中辣或大辣。</fontstyle></spanclass></p><p><b> 試味報告</b> &#13;<br> 別被火辣辣的紅色騙倒，咖喱汁香而不太辣，鱸魚皮炸得香脆，魚肉鮮甜，用魚肉蘸咖喱來食，更覺滋味。</p><p><spanclass><fontstyle>椰青炒飯  &#13;<br> 椰青炒飯都要新鮮？無錯，當收到柯打，大廚就會即刻開個椰青，挖晒所有椰青肉出嚟，加入蝦、鮮魷、魚肉等海鮮炒飯，再用椰青盛着，令椰香滲透每粒飯，粒粒皆清香。&#13;<br> &#13;<br> <b> 試味報告</b> &#13;<br> 炒飯透着淡淡椰青清甜，與各款海鮮味道好夾，炒飯炒得乾身，不油膩，就算天氣悶熱都不覺膩，食完重想再食。</fontstyle></spanclass></p><p><spanclass><fontstyle>泰式涼瓜肉碎沙律  &#13;<br> 沙律界新星泰式涼瓜沙律，以清爽涼瓜條，混合豬肉碎、肉鬆、蝦仁，配以大廚自己親自打製成的甜酸辣汁，老闆娘話用人手打，可以令各種材料更出味，甜、酸、苦、辣讓你一次過嘗盡。&#13;<br> &#13;<br> <b> 試味報告</b> &#13;<br> 涼瓜肉甘中帶輕微苦味，清新爽口，有惹味豬肉鬆同豬肉碎伴之，令苦味減少。酸辣汁味道恰到好處，不太酸，不太辣，味道令人容易接受，泰式食法品嘗苦瓜，感覺新鮮。</fontstyle></spanclass></p><p><spanclass><fontstyle>原條焗燒魚  &#13;<br> 又焗又燒會嚡喎？唔會，將烏頭燒一燒，鎖住魚肉水份，把辣椒膏、芫荽、蒜茸辣汁塗滿全身，以生菜葉或椰菜葉包住來保濕，最後再包上錫紙，放入焗爐內焗一焗，撕開錫紙，陣陣刺鼻的辣香已攻你嗅覺。餐廳備有烏頭或生魚供客人選擇。&#13;<br> &#13;<br> <b> 試味報告</b> &#13;<br> 帶有原始風味的燒魚，趁熱辣辣，將錫紙撕開，辣味攻鼻，放入口，辣汁入味得來不會搶去魚味，辣汁不妨辣，只屬少辣，但很香，食到最後，可以食埋用來包着魚的菜葉，滲滿辣汁，辣味更甚。</fontstyle></spanclass></p><p>店名：芭蕉葉泰式露天茶座&#13;<br> 電話：24569631&#13;<br> 地址：屯門楊小坑村20號地舖（山景村景榮樓側）&#13;<br> 座位：120個&#13;<br> 營業時間：上午11時至午夜12時&#13;<br> 付款方法：現金及信用卡(Visa,Master,AE)&#13;<br> 交通：可於三聖村乘輕鐵505號往兆康苑方向，於山景南站落車；或於新元朗中心乘610、615號巴士往元朗方向於鳴琴站落車。&#13;<br> 備註：全日免收加一</p></body></html>