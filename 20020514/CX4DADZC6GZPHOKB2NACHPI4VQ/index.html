<html><header><meta charset="utf-8"><title>經典情侶14年後再現螢幕<br>秋官嘲阿姐古裝頭一Pat屎</title></header><body><h1>經典情侶14年後再現螢幕<br>秋官嘲阿姐古裝頭一Pat屎</h1><p>鄭少秋與汪明荃這對螢幕情侶十四年沒合作，如今再為無綫拍劇，秋官昨日試造型時竟口花花指阿姐的髮型似pat屎，幸好此言並未有觸怒阿姐，秋官更即補鑊說：「阿姐個頭pat啲乜嘢都咁靚。」</p><p>無線重頭劇《血薦軒轅》昨日在電視城試造型，找來經典螢幕情侶鄭少秋（秋官）和汪明荃（阿姐）擔大旗，再加入力捧新人楊思琦及林峯等，可謂陣容鼎盛。秋官和阿姐昨日甫見記者，即親親臉頰，又緊握雙手，阿姐還說：「十幾年冇合作，好掛住你。」<br> &#13;<br> <spanclass>官晶華唔呷醋 &#13;<br> 秋官與阿姐自八八年合演劇集《大都會》，十四年後再合作。秋官昨日一方面稱讚阿姐變得愈來愈靚，但言談間卻嘲笑阿姐的古裝髮型似pat屎，秋官笑說：「阿姐個裝似足明朝時嘅裝扮，好似一pat屎咁，不過無論阿姐pat啲乜嘢喺個頭度都咁靚。」&#13;<br> 阿姐聽後即沒好氣地說：「係咩？是但啦，我唔會嬲。」秋官與阿姐再度以情侶檔合作，太太官晶華可會呷醋呢？秋官口花花說：「我老婆以前識阿姐在先，佢好鍾意我錫阿姐，但第二個就唔得。」&#13;<br> 《血》劇演員下月將遠赴北京拍攝，監製戚其義透露拍攝時會遷就剛病愈的阿姐。阿姐早前割去乳房腫瘤，問她怕不怕拍劇辛苦，阿姐說：「到時會帶啲藥材湯水補吓，但同公司都有默契，會盡量應付。」<br> &#13;<br> <spanclass>林楊兄妹相戀 &#13;<br> 此外，林峯與楊思琦在《血》劇中是同母異父的兄妹，但後來竟發生一段感情。林峯說：「古裝唔會好親熱，『揩』吓都要結婚㗎。」&#13;<br> 採訪：卓寶花&#13;<br> 攝影：何國豪</spanclass></spanclass></p></body></html>