<html><header><meta charset="utf-8"><title>租車遊珀斯百幾蚊一日好抵玩</title></header><body><h1>租車遊珀斯百幾蚊一日好抵玩</h1><p>講到珀斯，若果你重係停留坐四驅巴士遊波浪石同滑沙嘅階段，太無新意喇！今次不如自己租車遊珀斯，咪以為係高檔玩意，只要每日花約40澳紙（約160港元），就可以喺多間租車公司，揸一架包埋保險兼2年以下車齡嘅日本新車，絕少好似其他國家嘅租車公司咁專呃遊客錢，但最遺憾嘅就係，我喺珀斯機場先記得，原來自己冇帶國際車牌……&#13;<br>記者、攝影：朱維達&#13;<br>鳴謝：金怡假期</p><p><spanclass><fontstyle>租韓國車更加平  &#13;<br> 珀斯真係有好多間租車公司，而且彼此差價不會太遠，一般以租三日起計算，租一架四人日本車包埋保險都只係每日40-50澳元（約168-210港元），而且重係兩年以下車齡，真係好抵玩，若你重想使少啲都重有！租韓國車，20-30澳元（約84-126港元）有交易，當然油錢要自己畀啦！珀斯嘅油站每日油價都會唔同，不過其實相差唔大（打爆油缸不過約40澳元，約168港元），出嚟玩，自己afford得起，使多少少，開心多多，無計啦！</fontstyle></spanclass></p><p><spanclass><fontstyle>租車公司資料  &#13;<br> 1﹒Europcar&#13;<br> 呢間租車公司較有規模，你可先從網上揀選你心目中嘅愛駒，然後登記資料，該公司會安排多個攞車地點（最普遍係喺機場）畀你選擇。&#13;<br> 電話：（61）8-92374330&#13;<br> 傳真：（61）8-92374325&#13;<br> 網址：<ahref http:>www.europcar.com.au &#13;<br> &#13;<br> 2﹒BayswaterCarRentalPtyLtd&#13;<br> Bayswater價錢會較平，尤其是租一星期以上，平均比租三日平近一半，同樣有安排於機場鄰近地方取車。&#13;<br> 電話：（61）8-93703888&#13;<br> 網址：<ahref http:>bayswatercarrental.com.au </ahref></ahref></fontstyle></spanclass></p><p><spanclass><fontstyle>沿StGerogeTerrace街上國王公園睇珀斯  &#13;<br> 西澳洲珀斯被稱為最孤立之城，因為離開最近的大城市悉尼亦須兩小時航程，但這裏卻同時又被喻為GoldenState，因為除了是世界最大鐵礦產地，珀斯亦是一個經常陽光普照的地方。&#13;<br> 有咗架車就可以四圍吃喝玩樂，記得第一日到珀斯，導遊Ricky就揸車帶我沿珀斯歷史上第一條街StGeorgeTerrace上FraserAvenue到國王公園，到咗公園最高處，就可以盡覽珀斯市，睇住地圖，先對珀斯地方有一個大概概念，對Plan當日行程有幫助。國王公園野花最出名，野花有萬多個品種，珀斯就有約9,000，到咗春天（十月份後）除了國王公園，馬路兩旁亦會布滿七彩野花！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>夜晚落Northbridge可能有意外收穫  &#13;<br> 除咗國王公園，珀斯街道兩旁都不時見到一些古舊建築，CentralGovernmentHouse、EdwardianTheatre、BrassDonkey等，亦有SwanBells、BurswoodInternationalResortCasino等時尚建築。&#13;<br> 其實除了珀斯市，Fremantle離市中心亦不過約20分鐘車程，同樣擁有過百年建築、市集等，又可以喺夏天嚟個赤條條嘅海灘之旅。不過無論你嘅行程點安排，夜晚返珀斯時千祈唔好錯過喺Northbridge區嘅JamesStreet同WilliamStreet嘅Cafe區，除咗中國餐館，露天茶座、古建築外貌餐廳成行成市，夜晚泊架車喺附近，蒲一晚，話唔定好似我咁，會有意外收穫！</fontstyle></spanclass></p><p><spanclass><fontstyle>5:30p.m後可以隨街泊  &#13;<br> 當你決定於珀斯租車自己玩嘅時候，不妨參詳小弟幾句心得：&#13;<br> &#13;<br> 1.若你仍然係25歲或以下血氣方剛嘅後生仔女，租車價錢會比單張上價格為高，知點解啦！&#13;<br> &#13;<br> 2.租車公司一般以累積里數100公里為下限，超過則多收約20澳元，可留意若果你只係喺市內馬路「巡遊」，一般不會超過100公里，除非你諗住嚟個長途旅程（例如從珀斯日夜不停54小時駛往悉尼），則可購買另一類型租車Package。&#13;<br> &#13;<br> 3.珀斯停車場一般每小時收費約1.2澳元（約5港元），全日不過約6澳元（約25港元），5:30p.m喺唔阻塞交通嘅情況下都可以喺大部份街道免費泊車。&#13;<br> &#13;<br> 4.大部份街邊老虎表只有15分鐘停留時間，而且要留意附近有冇一個紅色「C」字標記，C字旁會寫上一組時段，稱為CleanWay，於該段時間泊車隨時中招，小心！&#13;<br> &#13;<br> 5.珀斯道路無雷射槍，但快相位多到你唔信，而且較香港更嚴，超速2公里即罰錢，睇表揸車呀！&#13;<br> &#13;<br> 6.唔好以為係遊客大晒，俾阿Sir抄牌後，第日離境拍拍屁股走當無回事，下次再嚟澳洲，入境處會有你未交罰款紀錄，分分鐘拒絕入境。</fontstyle></spanclass></p><p><b> 出門提一提</b> &#13;<br> 簽證：持BNO、特區護照或CI者均須簽證。電話：25854139（澳洲領事館）&#13;<br> &#13;<br> 旅行團：可參加五日三夜珀斯團，費用$4,290。電話：28041188（金怡假期）&#13;<br> &#13;<br> 住宿：可入住HotelGrandChancellor，SuperiorRoom房租140澳元（約588港元）。地址：707WellingtonStreet,W.A.6000，電話：（61）8-93277000，網址：<ahref http:>www.grandchancellor.com &#13;<br> &#13;<br> 旅遊諮詢：PerthVisitorCentre，地址：ForrestPlace,CornerWellingtonStreet,PerthWesternAustralia,6000，網址：<ahref http:>www.westernaustralia.net &#13;<br> &#13;<br> &#13;<br> &#13;<br> &#13;<br> &#13;<br> </ahref></ahref></p></body></html>