<html><header><meta charset="utf-8"><title>改裝車：<br>強化改裝蓮花Elise演繹狠辣一面</title></header><body><h1>改裝車：<br>強化改裝蓮花Elise演繹狠辣一面</h1><p>剛於早前運抵香港，但已教不少車迷苦候多時嘅英國蓮花（Lotus），第2代全新Elise跑車，查實同步經已有左軚版本（售價75萬），經香港轉口至中國內地，而且同期重有不少替Elise度身訂做嘅改裝部件面世，令呢部新一代MR跑車，更見充實同強悍狠辣一面呢！&#13;<br>記者、攝影：陳偉林&#13;<br>車輛提供：TWAutosport（21420001）&#13;<br>TsoiManPo（左軚版）</p><p><spanclass><fontstyle>賣相突出見辣味  &#13;<br> 呢一代蓮花Elise跑車，備受車迷注目嘅地方，會係佢全新設計嘅造型，較上一代更見時尚及富High-tech感外，重有一份跑車嘅狠辣味道。再者，炯炯有神又見突出嘅頭燈組合，更予人留有深刻印象呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> &#13;<br> <spanclass><fontstyle>不同要求引擎組合各異  &#13;<br> 新款蓮花Elise跑車，另一個備受車迷注視嘅地方，相信會係佢全個以特殊膠水黏合，而非焊接而成嘅車底結構，既穩紮剛勁又見輕巧，加上一台以中置後驅模式出現嘅1.8公升直4DOHC引擎（馬力輸出為122ps/5600rpm，而扭力則為17.1kgm/4500rpm），起跑加速至100公里需時亦不過係5.6秒咋！另外，為要加強引擎起跑嘅加速力，除可更換上原裝位嘅Racing風隔之外，重可以選擇整套碳纖維風盒連導入管，令引擎呼吸更暢順之餘，講求低、中轉表現嘅TPT雙出式尾鼓，又或者係以中、後段發揮為主嘅Janspeed尾鼓組合，亦可作考慮之列。</fontstyle></spanclass></p><p><spanclass><fontstyle>強化制動收放自如  &#13;<br> 向來Elise跑車都有不錯嘅操控同循迹演繹，若然想提升制動反應的話，剛度更強嘅鑽孔煞車碟，以及高性能迫力皮，更屬不可或缺嘅改裝部件。而從實際測試中所見，經改裝後嘅右軚版Elise，跟原裝左軚版Elise嘅表現可謂截然兩樣。難怪響Elise未正式抵埗前，外國經已有不少改裝公司，為Elise提供有多種強化部件供用家選擇啦！</fontstyle></spanclass></p><p><spanclass><fontstyle>蓮花EliseRoadster改裝升級選擇多  &#13;<br> 1.　Kingdragon原裝位Racing風隔	$800&#13;<br> 2.　ITG碳纖維風盒連導入管	$4,800&#13;<br> 3.　Janspeed雙出尾鼓連催化器	$5,800&#13;<br> 4.　TPT雙出尾鼓連催化器	$7,100&#13;<br> 5.　Brembo迫力鋼喉	$1,800（一套）&#13;<br> 6.　Brembo跑車用迫力油	$200（一支）&#13;<br> 7.　EBC高性能迫力皮	$2,200（一套四輪）&#13;<br> 8.　BremboRedAttack高性能迫力皮	$2,600（一套四輪）&#13;<br> 9.　Brembo跑車用鑽孔迫力碟	$4,400（一套四輪）&#13;<br> *以上價錢連裝工</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>改裝專家Tony點睇EliseMk.Ⅱ  &#13;<br> 呢部屬英國蓮花第二代嘅Elise新車，可謂集百家精鍊而成。車殼為法國製造，而車架則響荷蘭裝嵌而成；四輪吸震筒為德國名牌Bilstein製品，車頭制動器為AP出品，而車尾制動器卻屬Brembo製作。原車操控表現突出，惟引擎及制動器重有強化改裝空間；若然加入有LSD裝置，相信呢部新版Elise嘅循迹性，必定較原車來得更好，同埋更富駕駛樂趣。</fontstyle></spanclass></p></body></html>