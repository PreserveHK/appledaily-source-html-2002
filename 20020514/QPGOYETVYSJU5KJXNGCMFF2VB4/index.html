<html><header><meta charset="utf-8"><title>賭王兩位Honey點過母親節<br>三姨太甜到漏四姨太面黑</title></header><body><h1>賭王兩位Honey點過母親節<br>三姨太甜到漏四姨太面黑</h1><p>賭王何鴻燊的三姨太陳婉珍和四姨太梁安琪昨日分別現身中環，問二人如何度過前日的母親節時，三姨太甜絲絲地表示子女送上康乃馨外，又夾錢請她吃廣東菜。但四姨太一聽母親節三字，即面露不悅之色。</p><p>賭王何鴻燊的三姨太陳婉珍和四姨太梁安琪昨日分別現身中環，三姨太表示往醫務所做身體檢查，而四姨太則相約友人到置地廣場茶敍。&#13;<br> 前日是一年一度的母親節，問有三名子女的三姨太如何度過？她高興地說：「大女同細女畫咗張母親節卡送畀我，大女重送咗一支康乃馨畀我，三個小朋友又夾份買咗一個相架，放埋佢哋張相喺入面。」<br> &#13;<br> <spanclass>賭王暱稱乳名 &#13;<br> 隨後三姨太又甜絲絲說：「有同何生（指賭王何鴻燊）食飯，啲小朋友唔想我咁辛苦下廚，所以出街食廣東菜，係啲小朋友夾錢請我食，話慰勞我喎。」&#13;<br> 早前賭王曾揶揄東亞銀行主席李國寶獲女友稱呼做baby，賭王更自爆他稱呼太太做honey。問三姨太會否稱呼賭王為honey？三姨太一臉害羞地說：「我叫佢做老公，冇叫佢做honey，佢就叫我個乳名。」記者再追問三姨太的乳名時，她笑言要保持神秘。&#13;<br> 另一邊廂，四姨太梁安琪在置地廣場的餐廳逗留數小時，她與大馬拿督太太李艷玲及羅德丞太太茶敍。記者問四姨太如何度過母親節？她即面露不悅之色，沒有回答便離開。<br> &#13;<br> <spanclass>霍英東少見賭王 &#13;<br> 此外，霍英東霍震霆父子昨日亦路過中環，問霍英東捐出手持澳娛股份成立基金會的進展如何，他透露尚未成立，現階段交律師處理中。霍英東一再強調並沒有與賭王不和，他說：「我哋冇不和，只係少啲見面同埋冇乜兩句。」</spanclass></spanclass></p></body></html>