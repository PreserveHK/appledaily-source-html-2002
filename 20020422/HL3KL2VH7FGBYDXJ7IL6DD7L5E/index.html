<html><header><meta charset="utf-8"><title>快譯通首部彩芒PDAV98駕細登場</title></header><body><h1>快譯通首部彩芒PDAV98駕細登場</h1><p>現時彩色顯示器已經成為PDA的標準裝備，不論高低階機種都換上彩色顯示器，可惜現時市面上的彩芒PDA唔係體積大部就係價錢昂貴，令不少入門用家或學生哥卻步。而快譯通所推出的V98彩芒PDA，不但機身細細，更配備6萬多色顯示器，比市面上的彩色PDA來得更細更輕巧。V98預計於本星期內正式開賣，今日就率先睇睇V98有幾彩同有幾細！	&#13;<br>記者、攝影：劉耀祥</p><p><spanclass><fontstyle>外形超細夠就手  &#13;<br> 講起彩芒PDA大家可能就只會諗起Palm或者PocketPC，不過快譯通最近亦宣布快將推出旗下首部彩芒PDA。這部型號稱為V98的彩芒PDA延續前作V88的纖巧外形，機身厚度只有12mm，比SONYT615更薄上1mm，就算女仔用亦相當就手。V98雖然機身細細，不過硬件亦有番咁上下，配備65,000色顯示器，解像度亦達到160×160Pixels，而顯示器光度亦足夠。另外，V98用上內置鋰電池，使用時間約3天，對一般用家都應該足夠。</fontstyle></spanclass></p><p><spanclass><fontstyle>新增睇相睇簡報軟件  &#13;<br> 既然用得彩芒PDA，當然要有相應軟件先可以盡情發揮彩芒的威力。同舊作V88相比，V98新增了電子相冊，用家可以將JPEG及BMP格式照片放入V98觀看，亦可將照片放入電話簿或個人資料中，不讓SONYClie專美。而V98亦加入類似PowerPoint的簡報功能，讓用家在機身細細的V98上亦可播放簡報會，不過若能加入聲音效果就更加理想。</fontstyle></spanclass></p><p><spanclass><fontstyle>內置軟件多元化  &#13;<br> V98內置多種類型軟件，對各種用家都可謂照顧周到，V98的作業系統採用中文介面，令用家毋須再為安裝中文系統而煩惱，而在V88時已經配備的「小書蟲」閱讀軟件，在V98中依然健在，並化身成彩色版本，讓用家可以閱讀Palm格式的文字檔及電子書。而V98亦提供多個娛樂設施，單是遊戲軟件亦多達10個，對「玩」家實在相當照顧。</fontstyle></spanclass></p><p><spanclass><fontstyle>機身多面睇  </fontstyle></spanclass></p><p><b> V98PROFILE</b> &#13;<br> 處理器：TMP91C025&#13;<br> 作業系統：自行開發系統&#13;<br> 記憶體：8MB&#13;<br> 電池：內置鋰電池&#13;<br> 顯示器：65,500色/160X160Pixels&#13;<br> 體積：108X70X12mm&#13;<br> 重量：130g&#13;<br> 售價：$1,680&#13;<br> 查詢電話：28625288</p></body></html>