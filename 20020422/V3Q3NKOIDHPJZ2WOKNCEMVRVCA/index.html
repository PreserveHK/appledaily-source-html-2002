<html><header><meta charset="utf-8"><title>煲煙爆粗兼攬仔形象要改<br>Danielle突然清純番</title></header><body><h1>煲煙爆粗兼攬仔形象要改<br>Danielle突然清純番</h1><p>名模Danielle前晚獨自往灣仔看首映，自羅兆輝公開她與外籍男子親暱照後，她多番以性感打扮到蘭桂坊消遣，又手持香煙兼講粗口。但Danielle前晚卻忽然以清純打扮出席首映禮，莫非想為形象補鑊？</p><p>模Danielle、Rosemary、向海嵐、吳積遜、江欣燕夫婦、陳昭昭、鍾麗淇和陳霽平等，前晚在灣仔會展出席荷李活新片《忘我奇緣》首映。&#13;<br> Danielle自被羅兆輝公開她和一名外籍男子的親暱照後，表現有點失常，除經常往蘭桂坊蒲，又煲煙和爆粗，日前還電了一頭鬈髮。但前晚Danielle卻回復清純的面貌，對記者的提問一概不回應，其多面的性格可謂難以捉摸。<br> &#13;<br> <spanclass>昭昭豪氣買新樓 &#13;<br> 昭昭前晚穿上吊帶小背心到場，十分性感，她說：「呢排我犯太歲好黑，唔見咗幾個電話，頭先出門口又發現唔見咗隻古董表，隻表係媽咪買畀我嘅，好有紀念價值。我最近花咗三百幾萬買咗泓景臺一個近千呎嘅單位，我會復出拍戲，要搵多啲錢供樓。」<br> &#13;<br> <spanclass>向海嵐不怕是非 &#13;<br> 向海嵐即將跟佘詩曼（阿佘）合作無綫新劇《帝女花》，問她可會怕跟是非多多的阿佘拍檔，向海嵐說：「我哋之前喺《七姊妹》合作過，冇問題，我哋係同事關係，私下冇聯絡，但喺公司有打招呼。我唔會特別羡慕佢拍電視同電影，有機會撞到好劇本同啱時間咪接拍。」&#13;<br> 採訪：馮美茵&#13;<br> 攝影：陳偉權</spanclass></spanclass></p></body></html>