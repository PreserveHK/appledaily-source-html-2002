<html><header><meta charset="utf-8"><title>日日幾碗白飯成個人肥咗<br>寶詠琴拒絕司機贈腎</title></header><body><h1>日日幾碗白飯成個人肥咗<br>寶詠琴拒絕司機贈腎</h1><p>劉鑾雄前妻寶詠琴三月中緊急入院，後來她親口證實患上急性腎衰竭。經過一段時間休養後，寶詠琴昨日現身中環，對於早前其司機聲稱會捐腎給她，寶詠琴昨日斷言拒絕。</p><p>億萬富婆、現年四十八歲的寶詠琴三月中患急性腎衰竭，曾於九二年患乳癌及九五年癌病復發的她，再度與病魔作戰，她自言近月來曾多次洗腎，輸血十多包，過程十分辛苦。&#13;<br> 上月初寶詠琴出院後，曾在歌手羅文的助手阿東陪同下，專誠往元朗拜訪曾替羅文治癌病的神醫陳伯，另外亦有指她僱用多年的司機亦願意捐腎給她。<br> &#13;<br> <spanclass>行街心情靚 &#13;<br> 久未露面的寶詠琴昨日出現中環，記者見她精神不俗，還胖了不少，寶詠琴心情甚佳的說：「係呀，休息咗咁耐，精神好番好多，我每個星期會定期去醫院洗腎兩次。」&#13;<br> 問寶詠琴是否已落實換腎計劃？她說：「重未呀，換腎之前要驗血，嗰啲嘢我都未做，我重考慮緊，不過一個星期洗兩次腎真係好辛苦。」記者問她早前其司機曾聲稱會捐腎給她，寶詠琴說：「佢（指司機）咁老，我唔要佢個腎呀！」&#13;<br> 昨日見寶詠琴明顯精神了不少，人亦飽滿了，她說：「醫生同我講話要戒食肉，我咪開始食素囉，但係食素又唔飽肚，所以我日日食幾碗白飯，吸收多咗澱粉質咪肥咗囉。」<br> &#13;<br> <spanclass>讚兒子孝順 &#13;<br> 寶詠琴又表示身在外地的兒子劉鳴煒十分孝順，時常致電慰問她，但當問到前夫劉鑾雄與女兒秀融時，她則不作回應。&#13;<br> 寶詠琴以往都有到拍賣會競投心頭好，問到早前為何不見她往競投佳士得的珍品時，寶詠琴苦笑說：「重邊有心情吖，不過我日日喺屋企休息都好悶，所以已經開始返番office做嘢喇。」&#13;<br> 此外，昨日出現中環購物熱點的名人還包括胡敏珊、楊受成外甥媳李茂琪和張天愛等。</spanclass></spanclass></p></body></html>