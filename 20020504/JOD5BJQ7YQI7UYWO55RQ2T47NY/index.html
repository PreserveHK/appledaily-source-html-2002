<html><header><meta charset="utf-8"><title>用車報告：<br>三菱Airtrek用家報告我買佢空間</title></header><body><h1>用車報告：<br>三菱Airtrek用家報告我買佢空間</h1><p>今日《用車報告》主角Winky，可稱得上係三菱汽車嘅擁躉，不但原來嘅座駕為三菱Lancer外，就連更換座駕亦揀選咗新款Airtrek；而喺訪問期間，Winky所數出嚟嘅優點，更係多到小記寫都寫唔切，而闊大嘅車廂更係重點㖭。大家係咪好想知道Winky對Airtrek嘅評價呢？係就唔好錯過今日呢份《用車報告》喇。&#13;<br>記者：鄭達基&#13;<br>攝影：黃子偉</p><p><spanclass><fontstyle>Winky選擇Airtrek兩大原因  &#13;<br> <spanclass><fontstyle>原因1：外形突出有吸引力  &#13;<br> 原本以一部三菱Lancer作座駕嘅Winky，因為略嫌車廂空間較為狹窄，故此便產生換車嘅念頭，而且重要以空間寬敞為大前提㖭；恰巧於去年底推出嘅全新Airtrek，就將Winky深深咁吸引住，皆因新車不但擁有既獨特又富吸引力嘅造型外，佢重備有一個寬敞嘅車廂嘛！所以便於去年年底以約18萬嘅價錢，購入呢部Airtrek作座駕喇。</fontstyle></spanclass></fontstyle></spanclass></p><p><spanclass><fontstyle>原因2：寬敞車廂乘坐舒適  &#13;<br> 講到實際經驗方面，Winky就曾經試過載滿全車乘客及行李前往機場，但車上乘客並無投訴車廂擠迫，而且重覺得好寬敞㖭，配合埋開啟幅度甚大嘅尾門及低地台設計，上落行李十分方便；而以Two-tone顏色作配搭嘅座椅，不但承托力高，又見鮮豔奪目。咁重唔止呀，Winky話Airtrek喺行車嗰陣不但寧靜，加上有一套出色嘅懸掛系統輔助下，重可以有不俗嘅循迹表現㖭。</fontstyle></spanclass></p><p><spanclass><fontstyle>缺點：引擎動力輸出稍弱  &#13;<br> 不過，Winky就覺得雖然Airtrek以一台2.0公升直4引擎，作為佢嘅動力核心，但略嫌輸出數值較低，性能表現或會比其他同級車遜色；而面積較細嘅表板，所提供嘅資料雖然豐富，但閱讀時則予人有花多眼亂之感。</fontstyle></spanclass></p><p><spanclass><fontstyle>三菱Airtrek小檔案  &#13;<br> 三菱Airtrek自於去年底在港推出以來，一直備受車迷好評；皆因新車不但擁有突出嘅造型，經過悉心設計嘅車廂、一台2.0公升直4引擎嘅出色表現，兼且重有兩驅及四驅版選擇，都成為新車嘅賣點之一，加上代理更搵嚟一班明星如錢小豪等等為新車作宣傳，而廠方更特別請得著名歌手JonBonJovi作為代言人，以壯聲勢，從而可見廠方係幾重視Airtrek呢！</fontstyle></spanclass></p><p><b> 規格</b> &#13;<br> 引擎：1997cc直4SOHC&#13;<br> 馬力：126ps/5500rpm&#13;<br> 扭力：17.6kgm/4500rpm&#13;<br> 傳動：4前速半自動波&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）鼓式（ABS）&#13;<br> 輪胎：215/60R16&#13;<br> 尺碼：4410×1750×1590mm&#13;<br> 軸距：2625mm&#13;<br> 車重：1330-1430kg&#13;<br> 2001年售價：$163,800起（兩驅版）&#13;<br> 現時售價：$163,800起（兩驅版）&#13;<br> &#13;<br> <spanclass><fontstyle>售後維修價錢略貴  &#13;<br> 到售後服務一環，Winky就覺得代理方面所提供嘅售後服務，水準及質素皆不俗；但維修嘅費用，就較坊間其他車房高出約30%左右，或未能迎合部份用家嘅要求。</fontstyle></spanclass></p></body></html>