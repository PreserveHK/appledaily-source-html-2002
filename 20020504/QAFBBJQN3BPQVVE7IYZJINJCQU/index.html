<html><header><meta charset="utf-8"><title>　　真光中學賢妻良母搖籃 - 李八方</title></header><body><h1>　　真光中學賢妻良母搖籃 - 李八方</h1><p>原來男士搵賢妻，都可以循對方讀邊間中學呢條線索出發！&#13;<br> 有四間中學及兩間小學、今年創校一百三十年嘅真光系學校，噚日推出一本記述學校歷史嘅刊物，名為《菁莪樂育我真光》，一班校友及師生，包括香港真光中學校長梁燕婷及九龍真光中學校長陳婉嫦等，喺新書發行儀式上，就爆出原來真光培育出嚟嘅女生，就係要佢哋做賢妻良母，做成功男人背後女人，支持丈夫。&#13;<br> 就好似香港真光中學校董會主席、永安集團董事郭文藻咁，就娶得真光女生做老婆，兩人就快結婚六十年囉；郭文藻本身係真光罕有嘅女校男生之一，所以得以近水樓台先得月。&#13;<br> 不過，並唔係所有真光女生都甘於做人哋背後嘅女人，好似作家林燕妮、張小嫻、李碧華、著名美籍華人陳香梅、東區區議會主席丁毓珠、烹飪專家曾超群，佢哋都係真光女，但佢哋都有自己事業。至於真光賢妻良母嘅好例子，就有謝寧同張學友賢內助羅美薇等。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>