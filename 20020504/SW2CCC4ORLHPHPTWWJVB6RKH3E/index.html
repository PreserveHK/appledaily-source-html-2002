<html><header><meta charset="utf-8"><title>親身赴歐做人辦成功<br>章小蕙奪PaulSmithBlue代理權</title></header><body><h1>親身赴歐做人辦成功<br>章小蕙奪PaulSmithBlue代理權</h1><p>章小蕙取得英國品牌PaulSmith女裝「Blue」系列的獨家香港代理權，七月將在其「Teresa」店舖出售，章小蕙更透露Joyce和連卡佛對這個系列都有興趣，但最終代理權由她取得。</p><p>最近有消息指章小蕙取得英國品牌PaulSmith的「Blue」系列在香港獨家代理權，亦是東南亞首間店舖取得代理權。<br> &#13;<br> <spanclass>貴價斯文 &#13;<br> 昨日章小蕙接受本報電話訪問時承認此事，並說Joyce、連卡佛都曾經傾過代理權，但最終對方挑選了她。&#13;<br> 章小蕙說：「PaulSmith𠵱家喺西武都有得賣，佢哋賣開『Pink』系列，主要係casualwear，但我攞嘅『Blue』系列，係貴價同斯文啲嘅，好似今個秋季其中一條最貴嘅裙要成四萬幾蚊。我知道Joyce同連卡佛都有傾過呢個系列嘅代理，但最終都攞唔到。」&#13;<br> 有說章小蕙在歐洲時裝界亦頗有名氣，她對此亦直認不諱，她說：「我自己不嬲好鍾意呢隻牌子，覺得佢有自己嘅味道，所以我今年二月去英國搵PaulSmith傾代理權，不過PaulSmith冇親自見我，我只係同佢公司職員傾。<br> &#13;<br> <spanclass>七月出售 &#13;<br> 「我帶咗自己時裝店嘅簡介過去，佢哋見到好鍾意，見埋我全身嘅打扮，就對我充滿信心，所以我哋一拍即合。其實佢哋之前都識我，聽過我個名，知我成日去歐洲買貨返香港賣，所以好快就傾好，七月開始我間舖頭就正式有得賣嘞。」	採訪：盧雪琪</spanclass></spanclass></p></body></html>