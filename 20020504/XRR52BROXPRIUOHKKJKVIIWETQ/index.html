<html><header><meta charset="utf-8"><title>　　煲呔曾有會考貼士 - 李八方</title></header><body><h1>　　煲呔曾有會考貼士 - 李八方</h1><p>考試局噚日為紀念創立二十五周年搞咗個酒會，重搵嚟政務司司長煲呔曾做嘉賓，考試局罕有咁展示考生攞一級成績嘅美術科作品同一啲學生答題簿，引起煲呔曾注意。&#13;<br> 唔知考試局有意定無意，展出一張以立法會選舉為題嘅海報，幅畫中間係董生，右下角有個戴紅煲呔嘅卡通人物。煲呔曾初時以為個卡通人物代表自己，但仔細睇之下，又發現個卡通人物手持立法會標誌。&#13;<br> 陪佢參觀嘅考試局主席周明權事後同八方講，煲呔曾話睇落又好似唔係自己，覺得上咗當，咁究竟嗰個煲呔卡通人物係邊個？真係只有個考生先知。&#13;<br> 煲呔曾之後睇咗一篇舊年一個高考生嘅英文作文，讚不絕口，因為個考生寫文多數用activevoice，睇落容易，又簡潔，啱晒佢口味，唔怪得篇文攞到Ａ。各位會考生，呢啲係曾司長畀嘅貼士。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>