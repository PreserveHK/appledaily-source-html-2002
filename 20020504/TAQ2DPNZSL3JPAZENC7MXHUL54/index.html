<html><header><meta charset="utf-8"><title>　　兩款材料炮製4款餸菜 - 李八方</title></header><body><h1>　　兩款材料炮製4款餸菜 - 李八方</h1><p>創意究竟係天生定後天訓練得嚟？電影《少林足球》嘅策劃兼執行導演李力持就好肯定咁話畀大家聽係後天嘅。&#13;<br> 李力持噚日出席城市青年商會搞嘅中小企創意創業比賽記者會，回憶自己做細路仔時，一家八口住喺山谷邨，已經日日要幫阿媽買餸煮飯，但係每餐買餸錢就得五蚊，要食飯就只有靠創意，買兩蚊芽菜三蚊雞蛋變出三餸一湯，就係芽菜炒蛋、蒜茸炒芽菜、荷包蛋同芽菜蛋花湯；佢又話𠵱家香港人唔係冇晒創意，只係唔少人成功咗就自滿，就偷懶，於是經濟一差就一敗塗地。&#13;<br> 唔知大家聽完之後，有冇乜嘢啟發呢？&#13;<br> （圖）李力持話𠵱家香港人唔係冇晒創意，只係唔少人成功咗就自滿和偷懶。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>