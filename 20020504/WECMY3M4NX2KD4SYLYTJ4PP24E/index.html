<html><header><meta charset="utf-8"><title>珀斯唯一香港華僑導遊帶你遊弗里曼道</title></header><body><h1>珀斯唯一香港華僑導遊帶你遊弗里曼道</h1><p>畢業後做到𠵱家不過二十幾歲，日日營營役役，竟然好想快啲退休（好似好無出息咁）。前幾日去過珀斯更加認識到，咩叫做真正生活，喺香港勞碌一生，只為咗錢，喺珀斯，為嘅就係享受生命，呢樣亦係我遇上一位珀斯唯一香港華僑導遊兼好朋友所認同，即使逗留只係幾日時間，亦好似頓悟生命真諦一樣。&#13;<br>&#13;<br>記者、攝影：朱維達&#13;<br>鳴謝：金怡假期</p><p><spanclass><fontstyle>RickyYeung小檔案  &#13;<br> 35歲，現職珀斯導遊，亦是當地唯一香港華僑導遊，廣東話、國語、日語、英文無一可以難到他，11年前於香港懲教署工作，其後放棄高薪厚職移民到珀斯與父母團聚，在當地認識今日的太太，現育有兩女一子，對於他當初的決定，Ricky說：「香港人賺到錢，但每個都生活喺壓力之下；珀斯人賺錢較少，但可以真正享受生命，當中取捨就要視乎你想要啲乜喇！」</fontstyle></spanclass></p><p><spanclass><fontstyle>RickyYeung真情介紹  &#13;<br> 第一日珀斯之旅雖然只得一個下晝，但由地膽Ricky揸車帶我遊珀斯，都可以睇到各必到景點，今次不如先由Ricky親自介紹……</fontstyle></spanclass></p><p><b> 天鵝湖分隔兩地</b> &#13;<br> 「面積廣闊嘅西澳洲約170萬人口中，珀斯佔130萬，但都無墨爾本一半（300萬人），所以分外清靜。基本上，SwanRiver天鵝湖分隔咗Perth（珀斯）同Fremantle（弗里曼道），陰天時分更有機會睇到海豚，由Perth市中心揸車去Fremantle都唔使20分鐘。」</p><p><b> 拆屋拆牆要坐監</b> &#13;<br> 「Fremantle有個特色，就係遺留落嚟嘅古建築，唔可以清拆外牆，就算買落整幢建築物要改建，亦只可以改建內裏部份，否則就要拉去坐監㗎啦！你睇吓！今日幾多新婚夫婦嚟呢度影相！」</p><p><b> CottesloeBeach位處Cafe區</b> &#13;<br> 「Fremantle係珀斯最大嘅碼頭，當然比唔上葵涌嗰個，但係由Perth沿SwanRiver西南方向往Fremantle時，沿路就有好多Beach，每到夏天，日長夜短（4:00a.m-8:00p.m）、陽光普照嘅時候，海灘就會爆晒棚，CottesloeBeach附近重有好多間Cafe，游完水充電最方便！」</p><p><b> 漁人碼頭食晏好優閒</b> &#13;<br> 「帶你去間地道餐廳?!Cicerello's係一間區內歷史最悠久嘅餐廳（始建於1903年），雖然最多人食嘅Fish&amp;Chips（7.7澳元，約32港元）無乜特別，但旨在坐喺呢個貌似漁人碼頭嘅餐廳，欣賞十幾二十隻嘅海鷗食你口水尾嘅有趣情景，都幾得意㗎！」&#13;<br> &#13;<br> Cicerello's&#13;<br> 地址：44Mew'sRd.,Fisherman'sWharf,FremantleW.A.6160</p><p><spanclass><fontstyle>周末剛碰到市集開檔  &#13;<br> 「呢個周末市集離漁人碼頭只係5分鐘步程，好多當地人都鍾意嚟呢度買嘢。」&#13;<br> &#13;<br> <b> Juba地道非洲工藝</b> &#13;<br> 雖然Ricky無同我入去FremantleMarket，但我都喺度逛咗兩粒鐘，呢個Market有超過150個攤檔，主要分開生果檔同工藝店，當中亦有唔少醫肚嘅地方。不過講到工藝店，Juba就最吸引，除咗店主係個靚女之外，原來店內所有產品都係嚟自非洲，有啲例如長頸鹿木碗、地道雕刻木盒同搞笑四「人」組開餐擺設，就相當吸引喇！&#13;<br> &#13;<br> Juba&#13;<br> 電話：（61）9-93396015&#13;<br> 地址：Stall46,SouthTerrace,HendersonStreet6160,Fremantle</fontstyle></spanclass></p><p><spanclass><fontstyle>FolkArt木刻傳心意  &#13;<br> 只喺Juba斜對面嘅FolkArt，主打木刻字木塊，只要有段綿綿情話又欲言又止，店員都會即日替你喺唔同形狀嘅木塊上傳情達意，除咗木刻，重有木鐘、首飾盒等。&#13;<br> &#13;<br> <b> FolkArt</b> &#13;<br> 地址：Stall35,SouthTerrace,OldFremantleMarket&#13;<br> 電話：（61）9-92465362&#13;<br> 網址：<ahref http:> http://members.iinet.net.au/~jenke/ros/  &#13;<br> &#13;<br> <b> FremantleMarket</b> &#13;<br> 交通：離FremantleRailwayStation只是約15分鐘步程，你亦可驅車、參加巴士或渡輪團遊覽。&#13;<br> 開放時間：星期五9:00a.m-9:00p.m、星期六9:00a.m-5:00p.m、星期日10:00a.m-5:00p.m&#13;<br> 網址：<ahref http:> http://www.fremantlemarkets.com.au  </ahref></ahref></fontstyle></spanclass></p><p><b> 出門提一提</b> &#13;<br> 簽證：持BNO、特區護照或CI者均須簽證。電話：25854139（澳洲領事館）&#13;<br> &#13;<br> 住宿：HotelGrandChancellor，SuperiorRoom房租140澳元（約588港元）。地址：707WellingtonStreet,W.A.6000，電話：（61）8-93277000，網址：<ahref http:> http://www.grandchancellor.com  &#13;<br> &#13;<br> 旅行團：可參加珀斯五天團，費用$4,290，電話：28041188（金怡假期）。或購買當地DayTours，一般包埋去Perth同Fremantle嘅巴士團PerthDayTours（約35-95澳元，約147-399港元），電話：（61）8-94515333；或觀光船遊覽團CaptainCookCruises（約29澳元，約122港元），電話：（61）8-93253341，電郵：<ahref>info@captaincookcruises.com.au 。</ahref></ahref></p></body></html>