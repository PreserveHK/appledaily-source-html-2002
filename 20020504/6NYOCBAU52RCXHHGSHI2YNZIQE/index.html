<html><header><meta charset="utf-8"><title>　　講是非要睇場合 - 李八方</title></header><body><h1>　　講是非要睇場合 - 李八方</h1><p>李國寶的桃色緋聞，仍為城中熱門話題，前晚嘉華國際主席呂志和喺洲際酒店搞金婚晚宴，大家當然繼續交流。&#13;<br> 民建聯嘅葉國謙遇見財經事務局局長葉澍堃，佢問吓局長有冇睇過寶哥哥單嘢，點知葉澍堃唔出聲，對眼就碌碌吓。阿謙重以為葉澍堃老婆喺附近，所以唔方便講，點知望真啲，先發現另一邊正正坐着女主角廖碧欣嘅阿爸廖烈文。&#13;<br> 廖烈文當然亦好尷尬，佢後來被記者係咁問，好無奈咁慨歎「後生仔，唉……」然後長歎一聲。至於佢係咪唔睇好，廖烈文就話：「年紀相差咁多，我都唔知㗎，我都係睇報紙先知」。&#13;<br> 場中另一角，合和嘅胡應湘就唔肯指名道姓，只單單打打，笑話冇乜嘢啫，大家會心微笑囉。會心微笑？&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>