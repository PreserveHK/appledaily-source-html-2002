<html><header><meta charset="utf-8"><title>名牌店率先減價ChanelDiorPradaGucci全部5折起</title></header><body><h1>名牌店率先減價ChanelDiorPradaGucci全部5折起</h1><p>近期銅鑼灣羅素街一帶，成為本人熱門好去處，時代廣場固之然多舖行，加埋對面街，Shopping、睇戲、食飯兼去PageOne，全部一條街搞掂。而要定時拜訪之地，絕對唔少得JoyceWarehouse同38號的3838，月下名牌貨經常有新血，周不時都會執到筍貨。不過，今明兩日就必定要到38號的Evelyne，事關清季大減價只限兩日，Gucci、ChristianDior、Chanel、Fendi、Prada與MiuMiu等名牌貨最低減至五折。貨色有今季熱賣貨，亦備Basic長青襟興款，而街外企硬價款式，今次一樣有得減，試問又點忍?	&#13;<br>&#13;<br>記者：梁珮瑜　攝影：伍慶泉</p><p><spanclass><fontstyle>掃貨點小資料  &#13;<br> 除了羅素街Evelyne，其餘兩間姊妹BIRKIN亦同時大清貨，貨色會有少許不同，論多款式就係羅素街店。而減價期間不會Keep貨及Check貨，所以想一網掃盡就要行均三間。&#13;<br> &#13;<br> 日期：5月4日-5月5日&#13;<br> 時間：中午12時至晚上10時&#13;<br> 地址：&#13;<br> Evelyne(29702231)銅鑼灣羅素街38號10樓&#13;<br> BIRKIN(25779323)銅鑼灣百德新街42?8號地下C舖&#13;<br> (27218837)尖沙嘴金巴利道50號地庫</fontstyle></spanclass></p><p><spanclass><fontstyle>女裝全場七折  &#13;<br> 女裝全場七折，牌子有Prada、MiuMiu、Burberry、Dior及Gucci等，由斯文款式到T恤牛仔褲都有，而且除了T恤背心外，其他都可以着上身試，就算減價都能試到啱先買，掃貨都掃得安心，尤其下身裙或褲，唔試過認真唔敢買。</fontstyle></spanclass></p><p><spanclass><fontstyle>必搶名牌袋  &#13;<br> 大量名牌袋由半價起，紅牌Gucci、Dior、AnnaSui，長青Chanel、Fendi及Celine，重有Prada、MuiMui、D&amp;G及MarcJacobs。名袋系列永遠係減價中至搶手一項，記住揀定目標唔好三心兩意，考慮得耐就好易畀人捷足先登。</fontstyle></spanclass></p><p><spanclass><fontstyle>名牌鞋款勁多  &#13;<br> 買鞋最緊要齊碼，睇啱款但無Size就恨都無謂。而多數鞋款都有Size揀，唔會話DisplayOnly得一對。高踭鞋、涼鞋、波鞋及便服鞋都有，全部名牌子兼由六折起。同場重有Puma×JilSander及YohjiYamamoto×adidas波鞋，難得七折售價買得到。&#13;<br> &#13;<br> a/Gucci人字拖，原價$2,200，現售$1,540&#13;<br> b/Gucci平底拖，原價$2,000，現售$1,300&#13;<br> c/MiuMiu漆皮木屐。原價$1,180，現售$826&#13;<br> d/Dior牛仔布高踭鞋，原價$2,450，現售$1,715&#13;<br> e/Gucci高踭涼鞋，原價$2,350，現售$1,645&#13;<br> f/MiuMiu尖頭涼鞋，原價$2,050，現售$1,435&#13;<br> g/Dolce&amp;Gabbana尖頭高踭鞋，原價$3,400，現售$2,210</fontstyle></spanclass></p><p><spanclass><fontstyle>配飾多筍貨  </fontstyle></spanclass></p></body></html>