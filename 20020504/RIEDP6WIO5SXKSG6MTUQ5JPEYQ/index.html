<html><header><meta charset="utf-8"><title>701收料站：時富併完股或抽水</title></header><body><h1>701收料站：時富併完股或抽水</h1><p>時富投資（2933）噚日失驚無神勁升52％，收2元。新晉融資界年輕才俊話，師傅教落，併股之後通常發新股集資，但各種集資方法中，最怕就係供股。&#13;<br> 時富噚日急升有成1414萬銀成交，以時富20併1計，家陣股價2元，其實只係等於合併前10仙，點計都係平。&#13;<br> 經紀陳亦在旁加把口話，市場傳咗好耐有人周圍搵人幫手想炒起時富，但一直未能如願，或者因為之前發行股數太多難炒，所以炒家唔肯輕易幫手。&#13;<br> 至於講到可能集資一事，經紀陳亦話有可能，皆因之前業績確實蝕得好勁，真係有大條藉口。不過，家陣併股程序尚未完成，斷估唔會咁快成事。&#13;<br> 至於同系賣家具嘅實惠集團（996），雖然曾經郁過一輪，兼且公司又大賣廣告，但就唔見有異動。&#13;<br> 經紀陳叫小初耐心等吓，佢話會逐隻逐隻輪住炒。&#13;<br> 慕容小初</p></body></html>