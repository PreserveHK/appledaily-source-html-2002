<html><header><meta charset="utf-8"><title>福田老北京酒家完全二十年代Feel</title></header><body><h1>福田老北京酒家完全二十年代Feel</h1><p>港人北上搵食，除咗酒樓大廚煮得一手好菜外，最緊要還是地方有特色，而且愈古老就愈有Feel。位於福田區嘅「鐘鼓樓」酒家，除咗有正宗地道嘅北京小菜外，其環境更以昔日20年代老北京面貌作裝修，所以令不少港客慕名而來。&#13;<br>&#13;<br>記者：梁煒健　攝影：楊錦文&#13;<br>ImageGirl：MomoChu</p><p><spanclass><fontstyle>裝修篇  &#13;<br> 鐘鼓樓的老闆張鑫是正宗北京人，雖然只有30歲，來深圳工作多年，但仍對昔日家鄉有一種特殊情懷。於是，張生特聘北京裝修師傅到來替其鐘鼓樓裝修，以昔日2、30年代嘅老北京古貌作為店內裝修設計，一枱一櫈，甚至大廳中嘅一座古老大木門，或門口處嘅懷舊電話擺設，均由北京運抵深圳，難怪深圳居住嘅北京人，老老嫩嫩都嚟鐘鼓樓懷緬一番。</fontstyle></spanclass></p><p><spanclass><fontstyle>食物篇  &#13;<br> 鐘鼓樓以正宗北京家鄉菜作招徠，喺深圳市唔係好多地方可以品嘗。部份菜式名稱與食物非常貼切，何況食物確實與別不同，不妨一試。</fontstyle></spanclass></p><p><b> 顧名思義「聽說菜」</b> &#13;<br> 小記聽見呢道會聽會講說話嘅菜式「聽說菜」，初時完全不知係乜嘢菜式，煮到埋嚟才發覺原來係豬耳炒豬脷。聽說菜係北京地道小炒，雖然有少許辣，但就非常爽口，香港食客必定一試。</p><p><b> 香樁魚不是魚</b> &#13;<br> ?18就有炸魚食？非也，其實呢碟香樁魚只係外貌似魚，其實係將一種香樁嘅植物（實則為樹葉），以麵粉、蛋黃油炸而成嘅菜式。雖然香樁葉淡而無味，但有蛋黃及麵粉，入口時十分特別，混以椒鹽品嘗就更加正！</p><p><b> 鹹鹹酸酸糟溜丸子</b> &#13;<br> 以豬肉製成的糟溜丸子，由於以特別油炸方法處理，所以烹調後嘅豬肉丸特別嫩滑彈牙，而其濃烈嘅醬汁，則令這道小食有種鹹中帶酸甜嘅口感，送北京拉麵一流。</p><p><b> 北京著名甜品「三不沾」</b> &#13;<br> 「三不沾」其實係指不沾牙、不沾碟及不沾匙羹。被譽為宮廷式嘅布甸，黏性特高。雖然味道不算太甜，但就成為北京嘅著名甜品。</p><p><b> 北京特飲福運泉</b> &#13;<br> 呢支由北京空運到深圳嘅福運泉，係北京特飲之一，味道有如酸梅汁一樣，是以野生酸棗果汁、蔗糖及菜蜜釀成，十分清甜易入喉。</p><p><b> 鐘鼓樓</b> &#13;<br> 電話：(86-755)3207087&#13;<br> 地址：深圳市福田區百花三路5號（藝術學校旁）&#13;<br> 營業時間：10:30am-10:30pm&#13;<br> 座位：約70個&#13;<br> 交通：從羅湖關口前往，乘的士約15分鐘，車費約?25。</p><p><spanclass><fontstyle>時尚銀器首飾大酬賓  &#13;<br> 由港人開辦嘅銀器專門店「SilverFour」，喺深圳市廣場受一班潮流人歡迎，就連港人北上消費時亦會到來幫襯。雖然已過了五一勞動節，但國內有七日長假期，SilverFour由勞動節開始直至5月14日，將大量銀器耳環減價發售，而且買滿?250貨品更可獲贈價值?180嘅銀器吊墜或電話繩㖭！</fontstyle></spanclass></p><p><b> 買滿?250送銀器吊墜</b> &#13;<br> 現凡在店內購滿?250銀器飾物，即時送你價值?120嘅方形純銀吊墜（約半吋大小），或一條價值?180嘅時尚銀器電話繩。兩者均以925純銀製造，絕非劣貨。</p><p><b> 銀器耳環第2對半價</b> &#13;<br> 潮流人興戴耳環，很多時喜歡單隻佩戴。家陣SilverFour在5月14日前，將其純銀925耳環飾物大減價；凡購買第二隻時即可獲得半價優惠，就算買第三、第四隻耳環亦一樣有半價優惠，係咪非常抵買呢？</p><p><b> 其他銀器吊墜推介</b> &#13;<br> 除咗有時尚耳環減價外，其實店內亦不乏設計獨特嘅銀器飾物，非常正斗，就算係原價，亦比香港嘅市價平一半有多。例如圖中三款吊墜，以右下角嘅「四月亮」吊墜最搶手，亦係「SilverFour」嘅鎮店之寶，售?312，價格稍高因為整件吊墜以實心純銀製造。</p><p><b> SilverFour銀器專門店</b> &#13;<br> 電話：（86-755）2250911&#13;<br> 地址：深圳市羅湖區東門步行街T.O.T.時尚廣場D137號舖&#13;<br> 營業時間：12:30pm-9:30pm&#13;<br> 交通：從羅湖關口前往，乘的士前往約5分鐘，車費?12.5。</p></body></html>