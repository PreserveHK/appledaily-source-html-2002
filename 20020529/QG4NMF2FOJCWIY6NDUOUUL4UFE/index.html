<html><header><meta charset="utf-8"><title>　　國泰全球廚師街市取經 - 李八方</title></header><body><h1>　　國泰全球廚師街市取經 - 李八方</h1><p>香港嘅地道中國菜有幾好味？就連國泰航空嘅廚師都要嚟取經，國泰噚日首次搞咗個「中華廚藝交流團」，一連三日請佢哋喺世界各地負責中餐部嘅四十位廚師來港觀摩，除咗食有特色嘅中國菜，如盆菜、海鮮，重去街巿同人逼，體驗吓中國煮婦餐餐要食得新鮮嘅滋味。&#13;<br> 國泰中餐發展經理鍾偉亮同八方講，國泰目前每日供應全球近五萬個中菜飛機餐，香港約佔二萬個，鍾偉亮話好多外籍廚師其實對中國菜好多誤解。其中一位來自南非嘅年輕廚師話，初時煮中國菜嘅豉椒汁，見豆豉嘅英文譯做「blackbean」，就咁搵南非當地嘅黑豆嚟煮，結果當然得啖笑。不過，呢位南非大廚行完香港街巿後有啲怕怕，話覺得污糟咗少少。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>