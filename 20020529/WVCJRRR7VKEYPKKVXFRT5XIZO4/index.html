<html><header><meta charset="utf-8"><title>　　《imail》科技爆泡回復舊名 - 李八方</title></header><body><h1>　　《imail》科技爆泡回復舊名 - 李八方</h1><p>星島集團噚日開周年股東大會，主席何柱國心情勁靚，不但有問必答，更走出走入問記者有乜唔清楚。佢首先講《imail》，話當初改呢個名係希望走高科技路線，i代表資訊，但𠵱家科技泡沫都爆咗，所以決定改番做《Standard》，新《Standard》會以財經新聞為主，format同𠵱家一樣，佢又承諾唔會裁員、唔會收縮業務，並講明《imail》唔會執笠，八方聽到都替行家開心。&#13;<br> 咁《星島日報》又點呢？何生話考慮過改版，「主要係想睇吓可唔可以比你哋（其他報紙）好啲」，並謂「啲嘢係可以改進……。」&#13;<br> 問到係咪會搞份新雜誌，何生話要問番MorrisHo（何國輝），至於集團有乜新大計，佢話六十日內會畀大家一個「驚奇」，總之係大中華區嘅mediarelatedbusiness，勁過上次收購新華在線喎。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>