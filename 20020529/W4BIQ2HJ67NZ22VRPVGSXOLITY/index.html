<html><header><meta charset="utf-8"><title>股海實戰錄：氣氛偏淡先離場</title></header><body><h1>股海實戰錄：氣氛偏淡先離場</h1><p>趙飛雲同大部份散戶一樣，等緊好淡決戰搵出後市方向，點知噚日期交所下午電力故障，3點多少少就要停市，現時期指即月未平倉合約重有39103張，今日可能幾波動。&#13;<br> 現貨冇受期指停市影響，午市恒指重升番些少，最後收11581，升16點，但趙飛雲見恒指無力重返11600之上，按原定計劃沽出恒指Call輪9045。&#13;<br> 其實噚日都有些少好消息浮現，滙豐（005）高層睇好香港經濟跟隨美國復甦，趙飛雲想過唔沽9045，但部份近期當炒嘅二三線股如光通信（603）等先升後跌，加上華晨（1114）有不利報道，而且恒指已跌穿20日線4日，短期技術轉壞機會多過向好，因此趙飛雲決定清貨離場，等好淡分勝負後再出擊。<br> &#13;<br> <spanclass>港股中長線向好 &#13;<br> 恒指短期支持位11400相當關鍵，如果失守，250日線11348至50日線11290亦未必守得穩，形勢上轉軚造淡勝算較高，但經過98年官鱷大戰後，趙飛雲感情上唔鍾意造淡，加上港股長期升勢未破壞，中長線造好嘅勝算始終高啲。當然，如果恒指今日以強勢重上20日線11705之上，亦會買番1注恒指Call輪9045。&#13;<br> 趙飛雲</spanclass></p></body></html>