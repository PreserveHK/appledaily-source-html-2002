<html><header><meta charset="utf-8"><title>採訪手記：食飯用筷子大忌</title></header><body><h1>採訪手記：食飯用筷子大忌</h1><p>去到南韓城市，要品嘗韓式料理，好多時都離唔開食辣；當然亦有中國人最重要食糧──飯。不過，喺南韓飯店拎起碗白飯時，千祈唔好用筷子夾飯。&#13;<br> 除泡菜之外，白飯都係南韓人平時主要食糧之一；但食飯方式習慣就同中國人唔同，通常都會用鐵匙，而唔係用筷子。因為南韓人認為用筷子食飯等同乞丐，小記初時唔知就照用筷子食飯；後來發覺每一次用都引起當地人投以奇異目光，到近日先知道原因何在。提醒一下即將到南韓睇世界盃球迷，到韓式飯店「醫肚」時，記得用鐵匙食飯。<br> &#13;<br> <spanclass>入夜轉涼記得帶衫 &#13;<br> 除食飯文化要知道外，天氣都值得注意，因為今屆世界盃決賽周正係南韓同日本雨季，故濟州連日天朗氣清都開始變得烏雲密布兼落雨；入夜重感到寒意。採訪中國隊操練時，唔少記者都話無留意夜晚氣溫下降而「中招」；而喺南韓睇一次醫生，非當地人要成一千港元，所以提醒準備到現場睇波嘅球迷，記緊到時帶多件衫呀！</spanclass></p></body></html>