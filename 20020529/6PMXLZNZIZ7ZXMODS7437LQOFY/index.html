<html><header><meta charset="utf-8"><title>　　吳天海記者會變投訴大會 - 李八方</title></header><body><h1>　　吳天海記者會變投訴大會 - 李八方</h1><p>重有兩日世界盃就開鑼，全靠呢鋪食胡嘅有線，噚日喺九龍灣展貿中心嘅睇波中心啟用，大張旗鼓請齊十二個講波佬、世界盃大使黎明同張達明、谷德昭等藝人助興。個場又真係幾豪，面積超過兩萬呎，裝咗十個投射大電視，由85吋到300吋都有，另外四周重有30部電視機。&#13;<br> 儀式過後，有線電視主席吳天海被記者圍住訪問，但後嚟變咗個人用戶投訴大會。吳主席呢頭話只有少數用微波嘅用戶有接收問題，嗰頭就有記者大聲問：「唔係噃，點解我屋企唔係用微波都有問題？」下次有線開記者會時，要搵多個工程師傍住吳主席先掂。&#13;<br> ﹙圖﹚左二起：吳天海、黎明&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>