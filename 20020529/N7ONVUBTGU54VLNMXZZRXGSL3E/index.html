<html><header><meta charset="utf-8"><title>新車比拼：<br>平治CLK320AvantgardeVS寶馬330CiSMG</title></header><body><h1>新車比拼：<br>平治CLK320AvantgardeVS寶馬330CiSMG</h1><p>繼早前寶馬運嚟全新配備6前速SMG-Ⅱ波箱嘅新版330Ci轎跑車後，另一邊廂嘅平治，亦新近引入全新CLK跑車系列，兩者性能表現相若，惟包裝及個性各異，究竟兩款新一代轎跑車會係誰勝誰負呢？不如我哋一齊嚟品評一下啦！&#13;<br>&#13;<br>記者、攝影：陳偉林</p><p><spanclass><fontstyle>平治CLK320賣相有個性  &#13;<br> 若以賣相而言，兩者皆用上同系FamilyLook設計，惟寶馬330Ci卻見稍欠個人風格，未有多大特色。反觀新款CLK320，卻有大型轎跑車氣息，既得體又富時代感，予人有易於接受嘅觀感。</fontstyle></spanclass></p><p><spanclass><fontstyle>寶馬330Ci車廂跑意洋溢  &#13;<br> 講到車廂陳設，新款CLK320有雙色皮椅跟電鍍裝飾，好有一份吸引性；惟相比於寶馬330Ci，雖然全黑真皮車廂較乏味，但勝在前排一對跑車桶椅，乘坐貼身富承托感，空間闊落之餘，重營造有濃烈嘅跑車本色。再者，呢部330Ci加插有新款SMG-Ⅱ半自動波箱同軚盤轉檔按鍵，別有一番High-tech同跑車味道。</fontstyle></spanclass></p><p><spanclass><fontstyle>平治CLK320設備講心思  &#13;<br> 然而，講設備嘅吸引力，無疑平治CLK320會勝人一籌，皆因佢有考慮到乘客嘅需要，當中尤以一對可伸縮前座安全帶，予人感受愜意之餘，設備亦見一應俱全！而中控台陳設亦見吸引，既有齊高級音響同恒溫冷氣，重有輕觸式電窗及電鏡等編排㖭！</fontstyle></spanclass></p><p><spanclass><fontstyle>寶馬330Ci駕駛樂趣多  &#13;<br> 新款平治CLK320用上一台3.2公升V6偈，性能表現不俗，惟寶馬330Ci一台3.0公升直6偈，匹配新加入嘅SMG-Ⅱ半自動波箱，看來更見駕駛樂趣；再者，兩者嘅懸掛組合，平治CLK320較偏重舒適性，而寶馬330Ci卻見剛柔並重，走彎循迹性明顯較強。</fontstyle></spanclass></p><p><spanclass><fontstyle>寶馬330CiSMG規格  &#13;<br> 引擎：2979cc直6DOHC&#13;<br> 馬力：238ps/5900rpm&#13;<br> 扭力：30.6kgm/3500rpm&#13;<br> 傳動：6前速Sequential半自動波，後輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）225/40ZR18DunlopSPSport9000（後）255/35ZR18DunlopSPSPort9000&#13;<br> 尺碼：4488×1739×1369mm&#13;<br> 軸距：2725mm；車重：1505kg&#13;<br> 0-100公里：7.0秒；極速：247km/h&#13;<br> 平均耗油：9.1L/100km&#13;<br> 新車售價：$501,000（標準版）&#13;<br> 車輛提供：寶馬香港（27145271）&#13;<br> &#13;<br> <b> 記者試後簡評</b> &#13;<br> 優點：賣相討好之餘，新加入SMG粁I6前速Sequential半自動波箱，好有一份跑車氣息。&#13;<br> 缺點：造型跟同廠房車相近，稍欠個人風格及剛勁一面。</fontstyle></spanclass></p><p><spanclass><fontstyle>平治CLK320Avantgarde規格  &#13;<br> 引擎：3199ccV6DOHC&#13;<br> 馬力：224ps/5700rpm&#13;<br> 扭力：31.6kgm/3000-4600rpm&#13;<br> 傳動：5前速半自動波，後輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）225/45R17ContiSportContact（後）245/40R17ContiSportContact&#13;<br> 尺碼：4638×1740×1413mm&#13;<br> 軸距：2715mm；車重：1605kg&#13;<br> 0-100公里：7.9秒&#13;<br> 極速：244km/h&#13;<br> 平均耗油：10.4L/100km&#13;<br> 新車售價：$585,000&#13;<br> 車輛提供：仁孚行（28957288）&#13;<br> &#13;<br> <b> 記者試後簡評</b> &#13;<br> 優點：全新造型豪邁見跑意，車廂陳設高雅吸引有氣派。&#13;<br> 缺點：乘坐偏重舒適，走彎稍欠剛勁支持力，而座椅編排亦欠一點穩妥感受。</fontstyle></spanclass></p></body></html>