<html><header><meta charset="utf-8"><title>一味窩輪：玩些少恆生東亞輪</title></header><body><h1>一味窩輪：玩些少恆生東亞輪</h1><p>大市沉悶，波幅極狹窄，恒指收市仍有16點進帳，靠隻滙豐（005）升1元撐住。另外兩隻大銀行恒生（011）同東亞（023）就分別回落50仙同15仙。&#13;<br> 滙豐有4隻Call輪受惠於正股向上郁，錄得8%嘅升幅。大市反覆，要大升或大跌都唔容易。正股升後追啲Call輪，唔係好制得過，不如諗吓邊啲股份調整得差唔多，揀佢哋相關嘅Call輪埋手。&#13;<br> 恒生同東亞，估計跌定咗。恒生Call輪9143同東亞Call輪9116，無妨搵些少玩吓。&#13;<br> 9143現價75仙，溢價2.2%，槓桿率11.8倍。重有兩個幾月玩完，即係每個月溢價只得1個巴仙，唔貴。9116現價23.5仙，溢價2.6%，槓桿率7.1倍，重有半年至夠鐘，大把時間，亦係玩得過。&#13;<br> 上月份本港外貿數字醒番啲，出口股硬淨，利豐（494）升兩格。<br> &#13;<br> <spanclass>執9186短炒 &#13;<br> 不妨執些少利豐Call輪短炒，9186個幾月後夠鐘，現價40仙，溢價1.3%，槓桿率3倍。限於槓桿率唔高，咪期望有爆炸回報。&#13;<br> 章　盛</spanclass></p></body></html>