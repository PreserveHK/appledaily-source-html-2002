<html><header><meta charset="utf-8"><title>張家輝忽然厭倦搞笑</title></header><body><h1>張家輝忽然厭倦搞笑</h1><p>張家輝、張可頤、滕麗名和蔣志光昨日到西貢早禾坑碼頭拍攝無綫電視劇《十萬噸情緣》，張家輝忙完拍劇後，便會投入電影《賭聖4之地獄黑仔王》的拍攝工作，他說：「其實我真係唔想再拍笑片，但潮流係咁冇法，我好想拍一啲類似《暗戰》好man嗰啲電影，雖然杜琪峰搵過我拍戲，但都係搵我拍笑片咋。」<br> &#13;<br> <spanclass>唔干預女友工作 &#13;<br> 至於有報道指張家輝女友關詠荷推掉拍攝《陀槍師姐IV》一事，張家輝表示自己都是看報紙才得知，他說：「佢都好耐冇返香港，每次佢返嚟我哋都冇講工作。或者𠵱家佢喺工作上已經有滿足感，我亦都唔會畀意見干預佢。」&#13;<br> 此外，張可頤拍完《十》劇後，大約休息十天又即投入新劇《朕到未來》的拍攝，她說：「我喺新劇做呂四娘，時空穿梭嚟到二○○二年。」&#13;<br> 採訪、攝影：駱華齡</spanclass></p></body></html>