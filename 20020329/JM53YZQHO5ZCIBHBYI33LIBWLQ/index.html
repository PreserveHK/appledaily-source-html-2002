<html><header><meta charset="utf-8"><title>女友預早備案　處處維護<br>霆鋒證柏芝冇同小春遊英</title></header><body><h1>女友預早備案　處處維護<br>霆鋒證柏芝冇同小春遊英</h1><p>張柏芝和謝霆鋒上周六同遊泰國，他們的照片昨日被本報刊登，但有報道指今年情人節，柏芝訂了兩張去英國倫敦的機票，打算和另一緋聞男友陳小春過一個浪漫節日，最終因小春要工作而不能成行。昨日霆鋒卻表示柏芝早已向他備案，沒有去過倫敦。</p><p>謝霆鋒和張柏芝的緋聞自年初開始傳出，但兩人一直以兄妹情作掩飾，至本月初兩人以情侶姿態齊齊去大馬拍可口可樂廣告，二人不避嫌手拖手過馬路，戀情開始白熱化。本月二十三日霆鋒的法拉利發生車禍，有傳柏芝亦在現場，兩人即日又飛去泰國，結果在曼谷同吃日本菜的照片終曝光，戀情正式被揭破。<br> &#13;<br> <spanclass>張揚唱K &#13;<br> 據今期的《壹週刊》報道，霆鋒名下價值二百四十萬的360Modena黑色法拉利出事前一晚，即上周五（本月二十二日）晚上十時許，霆鋒駕着法拉利離開寓所，和柏芝雙雙在銅鑼灣皇室堡加州紅卡拉OK出現，與友人唱K作樂，兩人更不時在走廊穿插往來，很多客人好奇地走出房間看明星。至清晨五時許，兩人一身酒氣離開，本來由霆鋒駕法拉利帶路往他位於舊山頂道裕景花園寓所，柏芝駕着黑色Benz尾隨，但當駛至紅棉路時，法拉利疑因車速太快失控撞欄。</spanclass></p><p><spanclass>住雙人房 &#13;<br> 而昨日出版的另一本周刊，則指當日炒車後，柏芝為安撫霆鋒，即提議到泰國散心，霆鋒為了遊泰國，更丟下台灣錄音工作不顧而去。霆鋒當日和柏芝、柏芝胞弟柏文以及一位陳姓男子同行，四人下榻於曼谷的五星級酒店GrandHyatt，但只訂了兩間雙人豪華套房，分別是陳姓男子登記的2113號房及霆鋒的817號房，而酒店職員更親口證實霆鋒和柏芝同住於817號房，霆鋒更遺下了一條白色男裝底褲和一雙襪。&#13;<br> 柏芝和霆鋒傳緋聞之前，去年底曾和同屬中國星的陳小春傳緋聞，其後柏芝搬去康樂園接近小春，今年情人節，柏芝更主動約小春往英國倫敦遊玩，並親自在旅行社訂了兩張機票，二月十二日出發，二十日返港，但可惜小春因要趕返新加坡拍劇，未能抽空，情人節浪漫之行被迫取消。</spanclass></p><p><spanclass>非三角戀 &#13;<br> 霆鋒昨日對上述報道回應說：「識我嘅人都知我唔飲酒！」對於有周刊指霆鋒與柏芝在泰國同房，及謂柏芝與陳小春去過英國，霆鋒說：「我覺得個題起得好核突，開房唔可以亂講，係checkin定係其他意思呢？其實我同柏芝雙方都有溝通過，佢話佢從來都冇去過倫敦嘅！其實我同Ceci（柏芝）識咗四年，好朋友好正常啫！我哋唔係三角戀，我從來冇負過任何人！」&#13;<br> 不過張柏芝的經理人向太陳嵐昨日卻謂柏芝和霆鋒只是在泰國撞到，昨日她和一眾藝人古天樂、關之琳、梁詠琪和劉青雲等去太子道的電影公司傾《絕世好B》劇本，柏芝原本亦要出席，但記者在樓下等候期間卻未見她出現。&#13;<br> 對於霆鋒和柏芝拍拖的消息，向太說：「有乜好澄清啫，佢哋都係為屋企着想嘅人，好似兄妹咁，柏芝大霆鋒幾個月，但霆鋒就好似哥哥咁照顧柏芝，佢哋唔係一齊去泰國，撞到啫！撞到食餐飯都唔出奇吖！」<br> &#13;<br> <spanclass>向太：撞到啫！ &#13;<br> 對於霆鋒默認和王菲甩拖，向太說：「唔知喎！呢啲都唔關柏芝事，霆鋒有幫柏芝寫歌，佢哋都唔係今日先咁close嘅啦，呢幾年都係咁啦，阿菲都知㗎，佢聽霆鋒講過㗎！」&#13;<br> 記者問向太怕不怕柏芝和霆鋒真的拍拖，她說：「冇得驚喎！呢啲嘢十幾年後都唔知會唔會發生。」&#13;<br> 採訪：魯萍&#13;<br> 攝影：羅德光</spanclass></spanclass></p></body></html>