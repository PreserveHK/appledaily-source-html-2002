<html><header><meta charset="utf-8"><title>一味窩輪：9019成為是日輪王</title></header><body><h1>一味窩輪：9019成為是日輪王</h1><p>長假在前，窩輪炒家冇乜大志，放軟手腳，放貨度假，以致唔少Call輪，冇跟正股走。最明顯嘅係中移動（941）升40仙，但兩隻熱門Call輪9029同9044，只係向上移動1格。&#13;<br> 9029同9044冇點跟正股走，原因應該在於揸家唔想揸貨放假，驚住假期內有乜風吹草動，同正股係咪會回頭未必有關。&#13;<br> 不過亦有個別中移動Call輪，跟貼正股，9019係溢價較高槓桿率較大嘅中移動Call輪，收23.7仙，升13%，成為是日輪王，有5球幾成交，7月到期，溢價13.5%，槓桿率10.2倍。呢隻輪成交一向唔多，窩輪買賣雖採莊家制，輪價都有時受供求因素支配。&#13;<br> 龍虎榜上排第2位嘅崇高公司輪134，收10.1仙，升11%，06年底到期，溢價36%，槓桿率5.8倍。年期長，數據可以接受。<br> &#13;<br> <spanclass>853溢價難接受 &#13;<br> 龍虎榜上排第3位嘅係耀科公司輪853，收9.1仙，升11%，得半球易手。04年8月到期，雖然大把時間，但槓桿率4.6倍，溢價去到84%，無論如何都講唔通。真係睇好，不如直接揸正股。</spanclass></p></body></html>