<html><header><meta charset="utf-8"><title>　　我行我素 - 李八方</title></header><body><h1>　　我行我素 - 李八方</h1><p>李國寶喺南韓公幹返港，即刻投入工作，對同廖碧欣嘅緋聞，佢話只係誤會一場。噚日寶哥哥如常八點零就返工，十點幾出車外出，冇講私事，咁又係，前幾日在南韓，乜都講晒啦。&#13;<br> 而日日喺中環都見到嘅李國寶太太潘金翠（圖），一度令人以為佢高調踩場，查實李太唔係食飽飯冇事做，佢日日都返去家族經營嘅藝林表行打點吓生意，噚日佢落車時，重揸住份《蘋果》同一本周刊，絕對有留意自己同老公單新聞嘅進展㗎。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>