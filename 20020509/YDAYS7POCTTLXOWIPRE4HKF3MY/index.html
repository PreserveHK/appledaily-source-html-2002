<html><header><meta charset="utf-8"><title>數碼影音：<br>SONY數碼相機新攻勢CyberShotP2色誘你</title></header><body><h1>數碼影音：<br>SONY數碼相機新攻勢CyberShotP2色誘你</h1><p>炎炎夏日的確係影SnapShot大好時機，好多廠商都會喺呢個黃金檔期推出新機，希望能進一步擴大市場佔有率。SONY剛剛宣布推出兩款全新數碼相機，由二百萬到四百萬像素都兼顧到，兼且比一般機種更有噱頭。&#13;<br>記者、攝影：徐影龍ImageGirl：Kelly</p><p><spanclass><fontstyle>夏日四色攻勢  &#13;<br> 今次SONY主力催谷CyberShotP系列機種，當中主力產品為P2型號，外形上同一貫P系列機差不多，都係走細小易攜帶路線，最特別係一口氣推出四款唔同顏色嘅機殼，包括珍珠白、粉紅、粉藍同銀色，賣相及顏色都頗吸引，相信男女用家都吸引到。&#13;<br> P2走一般入門級市場，功能上同之前P31差不多，感光元件同樣採用標準嘅200萬像素CCD，相片最高解像度為1,600×1,200，雖然列印A4尺寸較為不足，不過已足夠應付5R相片之尺寸。鏡頭方面則配備三倍光學變焦鏡，配合機內之兩倍數碼變焦，便可做到合共六倍之變焦效果，對於一般旅行影SnapShot用家，已經綽綽有餘。</fontstyle></spanclass></p><p>&#13;<br> &#13;<br> <spanclass><fontstyle>自動模式影靚相  &#13;<br> P2以入門級用家為對象，操作上當然唔可以太複雜，機內大部份功能皆為全自動，如全49區自動測光、三點或重點對焦、自動調校白平衡，令用家輕輕鬆鬆便可影到心水靚相。值得一提係設有閃光燈同步攝影模式，可按環境而變更閃光燈及快門速度，大幅提高相片質素，如在昏暗環境底下，便會自動減慢快門速度，令曝光時間增長，免至相片黑灰一片。&#13;<br> 除定格相片外，亦可拍攝動態畫面，P2設有全新MPEGMovieHQX影片模式，拍攝時間不再受機內緩衝記憶體限制，只要插入大容量之MemoryStick，便可隨心所欲，自由拍攝動畫。&#13;<br> &#13;<br> P2規格表：&#13;<br> 感光元件：210萬像素CCD&#13;<br> ISO：Auto/100/200/400&#13;<br> 記憶體：外置16MBMemoryStick&#13;<br> 體積：114(W)×51.5(H)×35.6(D)mm&#13;<br> 重量：177g&#13;<br> 抵讚：機身賣相吸引，四色機殼令用家可作心水選擇。&#13;<br> 要彈：新機改進不大，舊有用家換機吸引力細。</fontstyle></spanclass></p><p><spanclass><fontstyle>Mavica即影即燒  &#13;<br> 當年第一代Mavica以3.5"磁碟記錄數碼相片，由於成本比記憶卡低廉，曾一度成為佳話，可惜後期記憶卡價格回落，加上磁碟記錄速度慢，漸漸便淡出市場。新MavicaCD400同樣採用與別不同之記錄媒體為主，不過由磁碟改為可燒錄式光碟。由於CD400支援8cm迷你CD-RW，雖然機身體積較大，不過可將拍下之數碼相片即時燒錄至光碟儲存，若配合可複錄式CD-RW，便可循環使用，效果接近傳統記憶卡，成本亦平得多，即場影完相都可送畀人，收藏亦算容易，缺點當然係速度上始終唔及記憶卡咁快喇。&#13;<br> CD400配備四百萬像素CCD及高質蔡司鏡頭，賣價$7,390，較為適合進階玩家，若嫌CD400稍貴，可選擇同系列另一型號之CD250，基本上兩者在機能及外形上一模一樣，只不過CD-250只配備二百萬像素CCD，以及將蔡司鏡頭改為普通SONY鏡頭，賣價只為$5,290。&#13;<br> &#13;<br> MavicaCD400/CD250規格表：&#13;<br> 感光元件：400萬/200萬像素&#13;<br> 記憶媒體：8cmCD-R及CD-RW&#13;<br> 體積：138(W)×95(H)×103(D)mm&#13;<br> 重量：520g?490g&#13;<br> 抵讚：儲存媒體成本輕，大量複製送畀人都冇問題。&#13;<br> 要彈：機身體積大難收藏，燒碟時要坐定定喺度等。</fontstyle></spanclass></p></body></html>