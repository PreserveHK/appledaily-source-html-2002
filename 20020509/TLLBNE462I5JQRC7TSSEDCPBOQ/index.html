<html><header><meta charset="utf-8"><title>《EverquestII》最新資料速報</title></header><body><h1>《EverquestII》最新資料速報</h1><p>SOE近日新發表的《EverquestII》，預計將於2003年冬季面世。初步資料顯示《EQII》將會出現很多改動之處，例如當角色死亡之後，玩家毋須再好似以前咁，隨時要用幾個鐘去執番條屍，玩家可以同CR嘅日子講再見。其次，雖然死亡會照扣經驗值，不過就算扣到盡都唔會跌Level，但預計將會要更多經驗值先可以晉級。至於一直希望在遊戲中擁有房屋的玩家，亦可在新作之中一償心願。&#13;<br> 但係佢好多地方都同《DAoC》太相似，連缺點都跟埋。武器和防具有壽命限制，未夠Level角色使用高階裝備會加快折舊率，美其名話防止Twinking（即提供靚裝備給低Level角色），實質令玩家非常不便。玩法變化不大，有關PvP和割地稱王等熱門元素隻字不提，實在難以同未來推出的多款大作比拼。&#13;<br> 文：李淮&#13;<br> &#13;<br> EverquestII&#13;<br> 發行：SonyOnlineEntertainment&#13;<br> 開發：VerantInteractive&#13;<br> 預定發售日期：2003年冬季</p></body></html>