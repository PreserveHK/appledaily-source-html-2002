<html><header><meta charset="utf-8"><title>一味窩輪：吼低位買入Call輪</title></header><body><h1>一味窩輪：吼低位買入Call輪</h1><p>萬二關前大市反覆，趨個別發展，窩輪即市高低波幅，好多隻都超過10%，高追易坐艇，低揸有着數。&#13;<br> 長實Call輪9063高位70仙，低位60仙，收62仙，跌4仙。畀少少耐性，喺55仙買入。&#13;<br> 新地Call輪9115高位91仙，低位76仙，亦係收76仙，跌13仙。吼住喺70仙買入。&#13;<br> 恒指Call輪9045，全日高低4仙，收31.5仙，跌1仙。吼喺30仙以下買。&#13;<br> 龍虎榜上，排頭位嘅係實力公司輪744，收4.7仙，升47%，正股（519）收26仙，升51%帶動。744兩年後到期，溢價103%，槓桿率5.5倍，全日成交得幾萬銀，咁嘅溢價，無謂上車。&#13;<br> 排第2位嘅係遠東制藥（399）嘅公司輪637，前日登場，昨收56仙，升幅35%。正股昨收2.85元，升5仙。<br> &#13;<br> <spanclass>遠藥公司輪可博 &#13;<br> 637明年5月到期，溢價11.6%，槓桿率5.1倍。以三四線公司輪而言，咁嘅數據，都算OK。正股唔少貨源落喺基金手上，PE喺藥業股中最低，隻輪有一定值博率，唔想畀溢價，亦可直接買正股。&#13;<br> 章　盛</spanclass></p></body></html>