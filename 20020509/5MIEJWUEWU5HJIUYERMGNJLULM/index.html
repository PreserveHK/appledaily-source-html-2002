<html><header><meta charset="utf-8"><title>新車速報：<br>現代Trajet2.0Amplio變臉增設備售15萬</title></header><body><h1>新車速報：<br>現代Trajet2.0Amplio變臉增設備售15萬</h1><p>近年打入香港市場，有唔錯口碑嘅韓國現代Trajet七人MPV，最近代理更引入2002年Facelifted新版；新車除改換上全新鬼面罩、加入車尾泊車感應裝置外，全車原廠高級皮椅，另外更加入有亮麗嘅桃木裝飾，加埋前後獨立冷氣，車價都不過係15萬，睇落又真係幾有號召力噃！&#13;<br>記者、攝影：陳偉林</p><p><spanclass><fontstyle>座椅豪華舒適設備足  &#13;<br> 講到車廂鋪排，Trajet用上豪華七座位配搭，前後三排座椅鑲有原廠高級真皮外，重備有獨立頭枕同中央手枕組合，加上一套軚式自動波裝置，令車廂之間有多一份Walk-through嘅方便㗎！而三排椅背重備有桌几，好啱一家大細郊遊野餐用㗎！另一方面，新車除備有四門電窗、門邊電鏡、中央門鎖及電天窗外，重有原廠前後冷氣同音響組合，當然唔少得重有雙安全氣袋配搭，以確保車上乘客安全啦。</fontstyle></spanclass></p><p><spanclass><fontstyle>賣相成熟見魅力  &#13;<br> 向來造型斯文嘅現代Trajet，一直不乏買家支持，兼且重被視為近年一款出眾嘅韓國車製作㖭。而廠方為加強市場嘅佔有率，最近重推出咗2002年嘅Facelifted新版，新車除改換上電鍍鬼面罩，從而予人有多一份成熟魅力之外，車尾重加有原裝泊車感應器，倒後泊車更見有多一份安全感㖭！</fontstyle></spanclass></p><p><spanclass><fontstyle>賣相成熟見魅力  &#13;<br> 向來造型斯文嘅現代Trajet，一直不乏買家支持，兼且重被視為近年一款出眾嘅韓國車製作㖭。而廠方為加強市場嘅佔有率，最近重推出咗2002年嘅Facelifted新版，新車除改換上電鍍鬼面罩，從而予人有多一份成熟魅力之外，車尾重加有原裝泊車感應器，倒後泊車更見有多一份安全感㖭！</fontstyle></spanclass></p><p><spanclass><fontstyle>房車化結構循迹性強  &#13;<br> 新版TrajetAmplio用上一台2.0公升直4DOHC引擎，性能表現不過不失，但勝在引擎運轉順滑又寧靜；而房車化嘅底盤結構，不但能夠畀到你有多一份低重心靠貼路面嘅可靠感外，兼且重帶出高循迹力及一份舒適性呢！</fontstyle></spanclass></p><p><spanclass><fontstyle>記者試後簡評  &#13;<br> 優點：新車改用Facelifted鬼面罩，予人有成熟觀感之外，全車高級真皮座椅組合，媲美同級日本製作。&#13;<br> &#13;<br> 缺點：僅得七座位鋪排，當中亦稍欠靈活組合；而一台2.0公升引擎配搭，缺乏爆炸力嘅勁度。&#13;<br> &#13;<br> <b> 現代Trajet2.0Amplio規格</b> &#13;<br> 引擎：1997cc直4DOHC&#13;<br> 馬力：140ps/6000rpm&#13;<br> 扭力：19.0kgm/4500rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱&#13;<br> （後）半拖曳臂&#13;<br> 制動：（前）透氣碟&#13;<br> （後）碟式（ABS）&#13;<br> 尺碼：4695×1840×1710mm&#13;<br> 軸距：2830mm&#13;<br> 輪胎：215/65R15MichelinPilotPrimacy&#13;<br> 新車售價：$149,800&#13;<br> 車輛提供：太古亞洲汽車（25272777）</fontstyle></spanclass></p></body></html>