<html><header><meta charset="utf-8"><title>神秘善長廣寄慰問卡</title></header><body><h1>神秘善長廣寄慰問卡</h1><p>聖誕新年剛過，今年大使摷勻成個信箱，先收到幾張賀卡，鬼咁失望。大家千祈唔好誤會大使人緣唔好，查實係𠵱家潮流興e-card（電子郵卡）。各方好友都透過電腦向大使送上祝福。不過，大使喺呢方面比較傳統，始終覺得e-card嘅感覺唔夠傳統賀卡溫馨。&#13;<br> 講開又講，前排蘋果基金的確收到好多卡，但就唔係畀大使。而係有位署名阿生嘅讀者，託我哋將呢啲慰問卡轉送畀個案苦主。提起呢位善長，相信好多受助人都有印象，因為有百幾人收過佢寄出嘅慰問卡，上至長者，下至婦孺。<br> &#13;<br> <spanclass>把握現在　重新振作 &#13;<br> 雖然阿生係男係女，係肥係瘦，大家都唔知，但人海茫茫，有人咁關心自己，好多苦主都覺得好感動、好溫暖，重成日叫大使幫佢哋多謝阿生一聲。其中早前喪夫，𠵱家同三個女相依為命嘅陳女士就同大使講，早幾個月佢老公因為心臟病突然過身，嗰刻佢簡直覺得天冧咗落嚟咁，世界冇晒希望。直至前排收到阿生送畀佢嘅一張卡，卡上面寫住：「人生的意義不在乎過去，只要把握現在，重新振作，前面的新天地將會展現！」陳女士話，睇完呢段說話，成個人就好似醒咗咁，心情亦輕鬆好多。&#13;<br> 所以，大使成日話，做善事呢家嘢，真係有錢出錢，有力出力，哪怕只是一張心意卡，阿生嘅義舉實在叫人欣賞。&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>