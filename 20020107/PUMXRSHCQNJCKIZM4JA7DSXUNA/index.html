<html><header><meta charset="utf-8"><title>汽車保險業處事　令人齒冷</title></header><body><h1>汽車保險業處事　令人齒冷</h1><p>踏入新一年，預期有唔少歐日新車到港，對香港車市復甦有頗大嘅刺激作用。之不過，最近有朋友向亞Mark大吐苦水，話佢一向有良好嘅駕駛紀錄兼有60%NCB，但最近佢部家庭車卻遇上交通意外，被尾隨車輛撞及車尾，責任不在於佢；之但係燕梳到期續保，有關嘅保險公司卻不肯受理，既令人費解之餘，重予人有錢就識收，但有事就拒理嘅壞印象。查實亞Mark早前經已聽聞，話由於近年有較多失車紀錄，大多數汽車保險公司，對高危一類嘅新車幾乎完全拒保之外，又或者會向新車主加倍收取保費，響淡靜嘅車市下，有人肯買車都要受到諸多留難，影響所及重連累埋普羅嘅家庭車客，睇嚟香港嘅車市復甦都只會係空想囉！</p></body></html>