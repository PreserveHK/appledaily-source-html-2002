<html><header><meta charset="utf-8"><title>新車速報：<br>2002年歐洲新車巡禮</title></header><body><h1>新車速報：<br>2002年歐洲新車巡禮</h1><p>早前，我哋《車天車地》版曾經為大家介紹過一系列有機會於今年內抵港嘅日本新車，相信唔少車迷都已經睇到「心郁郁」；而今日為大家介紹嘅呢批歐洲車，除同樣有機會於今年內抵港外，當中更有迷你小車、豪華房車及超級跑車，定能迎合唔同類型車迷嘅喜好㗎。各位歐洲車嘅擁躉，記住唔好錯過今日嘅介紹喇。&#13;<br>&#13;<br>記者：Mark哥</p><p><spanclass><fontstyle>林寶堅尼Murcielago  &#13;<br> 預計到港日期：2002年3月&#13;<br> 估計售價：約290萬&#13;<br> 有乜吸引：備受一眾車迷期待嘅林寶堅尼Murcielago，除造型予人有耳目一新之感外，新車所配用嘅一台6.2公升引擎（馬力輸出達580匹），以及全新兼極富跑味嘅車廂配搭，更成為此車嘅賣點；但據聞今年嘅配額經已售罄，有興趣嘅車迷就要明年請早喇。</fontstyle></spanclass></p><p><spanclass><fontstyle>福士Polo  &#13;<br> 預計到港日期：2002年4月&#13;<br> 估計售價：約13萬&#13;<br> 有乜吸引：現時仍在熱賣中嘅福士Polo，經已於去年推出全新版本，除賣相有變動外，就連車身尺碼亦有所增大，從而令車廂空間較前變得更寬敞；據聞本港代理將會於今年4月左右，引入新款Polo車系抵港，而當中最有機會引入嘅，會係能輸出75匹馬力嘅1.4公升型號。</fontstyle></spanclass></p><p><spanclass><fontstyle>福士Phaeton  &#13;<br> 預計到港日期：2002年12月&#13;<br> 估計售價：約90萬&#13;<br> 有乜吸引：為迎擊同鄉嘅平治S-Class及寶馬7系，福士將於今年內推出全新Phaeton車系，此車除造型極富豪邁氣息外，車廂設備亦見豪華齊全；另外，最有機會引入本港嘅3.2公升型號，係配用一台3.2公升V6引擎，馬力輸出高達241匹，用以驅動此車可謂綽綽有餘。</fontstyle></spanclass></p><p><spanclass><fontstyle>奧迪A4Cabriolet  &#13;<br> 預計到港日期：2002年7月&#13;<br> 估計售價：約60萬&#13;<br> 有乜吸引：曾在各大車展會場亮相嘅A4Cabriolet，可算係全球車迷嘅焦點所在。據聞香港代理方面，有意於今年7月左右將之引入；當中頂級型號所配用嘅一台3.0公升V6引擎，動力輸出充裕，配合上突出嘅賣相，相信當新車正式抵港時，定會再次掀起一場開篷車熱潮㗎。</fontstyle></spanclass></p><p><spanclass><fontstyle>賓利ArnageT  &#13;<br> 預計到港日期：2002年6月&#13;<br> 估計售價：約300萬&#13;<br> 有乜吸引：賓利全新嘅ArnageT，預計會於今年年中抵港；新車雖以同廠嘅ArnageRedLabel作為設計藍本，但佢所配用嘅一台6750ccTwinTurbo引擎，所迸發出嘅450匹馬力，以及0至100公里僅需5.8秒嘅加速度，就經已教人為之驚歎不已啦。</fontstyle></spanclass></p><p><spanclass><fontstyle>積架S-TypeR  &#13;<br> 預計到港日期：2002年6月&#13;<br> 估計售價：約70萬&#13;<br> 有乜吸引：S-Type一向予人嘅形象，都係較為成熟穩重；但新款嘅S-TypeR，則予人有刮目相看之感。除廠方為其裝上一身跑味十足嘅車身配件外，更為其裝上一台4.2公升嘅V8引擎，馬力輸出高達400匹，以增強其性能表現外；一套四輪18吋胎軨組合，配合上剛度十足嘅車架，更能令新車可有出色嘅行車表現。</fontstyle></spanclass></p><p><spanclass><fontstyle>福特Fiesta  &#13;<br> 預計到港日期：2002年8月&#13;<br> 估計售價：約11萬&#13;<br> 有乜吸引：福特Fiesta亦屬有機會於今年內抵港嘅車款之列，皆因此車除擁有別致吸引嘅賣相外，實用嘅車廂配搭更屬Fiesta一向嘅賣點。而引擎配搭亦有多個選擇，當中最有機會抵港嘅會係1.4公升型號，皆因可爭取小車市場嘅佔有率嘛！</fontstyle></spanclass></p><p><spanclass><fontstyle>越野路華RangeRover  &#13;<br> 預計到港日期：2002年7月&#13;<br> 估計售價：約80萬&#13;<br> 有乜吸引：越野路華自於去年公布有關新款RangeRover嘅資料後，不少車迷都期待着新車嘅來臨；當中新車所配用嘅一台4.4公升V8引擎，馬力輸出高達288匹，加上全新嘅造型及車廂配搭，全都成為新車嘅賣點。若然新車能於今年7月左右抵港的話，一眾同級對手定會「有得震，無得瞓」喇。</fontstyle></spanclass></p><p><spanclass><fontstyle>平治SL  &#13;<br> 預計到港日期：2002年8月&#13;<br> 估計售價：約130萬&#13;<br> 有乜吸引：早前代理曾邀請各大傳媒到澳門測試嘅全新SL跑車，預計快者可於今年8月左右抵港；新車暫時只有一台5.0公升V8引擎作動力核心，馬力輸出高達306匹，再加上極富吸引性嘅造型，相信一眾車迷定會俾佢深深吸引住㗎。</fontstyle></spanclass></p></body></html>