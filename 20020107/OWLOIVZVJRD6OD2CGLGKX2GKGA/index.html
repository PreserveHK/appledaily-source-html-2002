<html><header><meta charset="utf-8"><title>第24屆省港盃足球賽花絮</title></header><body><h1>第24屆省港盃足球賽花絮</h1><p><spanclass>告別東校場贈5千飛 可容納三萬球迷嘅東校場，噚日進行省港盃告別賽，雖然有成八千幾觀眾入場，但據了解，八千球迷中有接近五千係贈券。無計啦，今屆賽事門票最貴賣一百五十蚊「人仔」，比香港重貴，真係搵鬼睇咩。<br> &#13;<br> <spanclass>廣東啦啦隊搶晒鏡 &#13;<br> 以往省港盃，廣東各部門都會自發性帶備橫額入場支持主隊。不過，噚日東校場入面嘅球迷，只有為數幾十人嘅啦啦隊較為搶鏡，佢哋個個着上藍色波衫，頸帶中國隊頸巾，全場幫廣東隊打氣，當然最後都可以盡興而回。<br> &#13;<br> <spanclass>今屆公安鬆口氣 &#13;<br> 記得上屆東校場舉行省港盃，因賽前一場國內聯賽發生球迷擲物事件，令當屆保安嚴密非常。今屆賽事，雖然球迷入場前都照例被公安檢查搜身，但氣氛就無上屆咁嚴肅，一班穿上整齊嘅公安大佬，終於可以坐定定睇波。</spanclass></spanclass></spanclass></p></body></html>