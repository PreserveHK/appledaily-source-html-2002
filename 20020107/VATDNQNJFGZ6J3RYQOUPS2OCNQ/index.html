<html><header><meta charset="utf-8"><title>麵麵有感情</title></header><body><h1>麵麵有感情</h1><p>食，要有口感外，還講感情，除對食物外，老闆與食客的關係不少得！可能你正奇怪小記何以這麼感性，只不過是今次採訪香港仔舊大街數間麵店後，得到的總結。數間不同特色的麵店，客人對這裏都有深厚感情，味道固然是留客之道，老闆的親切、關懷態度，都是這條昔日大街到現在還人頭湧湧的原因！&#13;<br>記者：梁佩芬&#13;<br>攝影：關文慧</p><p><spanclass><fontstyle>山窿魚蛋麵50年秘方長賣長有  &#13;<br> 50年前，香港仔舊大街旁的一個山窿內，有位謝先生做魚蛋麵，魚蛋鮮味可口又彈牙，做到街知巷聞；35年前，從山窿搬到地面舖，貫徹始終，依然用新鮮魚做魚蛋，再加入鹽水等攪勻，令魚蛋爽口、結實又有彈性。現在謝老先生已80多歲，店舖由兒媳打理，但味道依舊無改變，令麵舖一年四季、由朝到晚都人潮如鯽，山窿檔做到有限公司，當真少見。&#13;<br> &#13;<br> <b> 30年老顧客莊太</b> &#13;<br> 食咗三十多年，同謝家親切熟絡，就算搬離香港仔，都成日返嚟食番碗魚蛋麵；今日帶位加拿大返港老朋友嚟撐枱腳。</fontstyle></spanclass></p><p><spanclass><fontstyle>魚蛋麵$16一碗（細）  &#13;<br> 小記一向食魚蛋麵都會加胡椒粉，因要避魚腥味，今次無添加，魚蛋果真有魚味又唔腥，加上湯底好味，想不到區區五粒魚蛋加兩塊魚片，就是50年生意的靈魂！</fontstyle></spanclass></p><p><spanclass><fontstyle>1吋厚金黃炸魚片$68一斤  &#13;<br> 謝記另一個賣點就是整條金黃色的炸魚片，食客除order魚蛋麵，大多會再要多條炸魚片，切片品嘗，香脆夠魚鮮味！</fontstyle></spanclass></p><p>店名：山窿謝記魚蛋有限公司　&#13;<br> 地址：香港仔舊大街80-82號地下&#13;<br> 電話：25523809&#13;<br> 營業時間：10:00am-6:00pm</p><p><spanclass><fontstyle>香港仔唯一拉麵店周二買一送一  &#13;<br> 日式拉麵以北海道最正宗，因為當地特別寒冷，最正是食碗暖笠笠的拉麵；夏季翳悶潮濕，濕濕哋易入口，所以北海道人最叻做拉麵。這些故事，小記都是從拉麵店老闆Anthony處得知，估不到投身飲食業短短四年，就深明這道理，所有拉麵都由北海道運來，當然他亦少不免到當地考察，領略神髓，先做得似模似樣！</fontstyle></spanclass></p><p><spanclass><fontstyle>招牌拉麵雜錦天婦羅拉麵$42  &#13;<br> 無味精、正宗日式豬骨湯底，逢星期二晚上六至十時，全店拉麵買一送一，二十蚊就有咁大碗地道北海道拉麵，咁抵邊度搵！&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> 店名：味吉陽一日式拉麵&#13;<br> 地址：香港仔舊大街118-120號兆羣大廈6號舖地下&#13;<br> 電話：25559949&#13;<br> 營業時間：11:30am-10:00pm</fontstyle></spanclass></p><p><spanclass><fontstyle>台南擔仔麵攪勻食有風味  &#13;<br> 縱橫飲食業二十八年的鍾先生，做勻中西意法日越菜，大約三年前到台南高級食府「台南擔仔麵」偷師，學會如何炮製風行全台的擔仔麵，後改良迎合港人口味，將原先無味的湯底做成豬骨雞肉湯，絕不含味精。&#13;<br> &#13;<br> <b> 老闆鍾先生</b> &#13;<br> 香港仔多水上人，佢哋對食要求好高，係指味道、口感同服務態度，價錢反而唔重要，開舖頭一年最難捱，要不斷轉食物，迎合當地人口味；做落後，發現佢哋係一批好重舊情嘅人，講真有近八成都係熟客仔。&#13;<br> &#13;<br> <b> 食客葉先生住上水</b> &#13;<br> 第一次嚟食，都唔知食乜好，但老闆夥計好有心機慢慢介紹招牌美食，態度非常好。</fontstyle></spanclass></p><p><spanclass><fontstyle>台南擔仔麵$16  &#13;<br> 台灣人做麵唔講究湯底，加上擔仔麵又無味，豬肉碎就成為最有味道食物，有些微蒜茸味，所以食前一定要攪勻肉碎，令湯同麵都加添肉味，更加可口。擔仔麵是台南獨特麵種，入口有點似日本拉麵，不黐牙但帶點煙韌。</fontstyle></spanclass></p><p><spanclass><fontstyle>鹿港魯肉　$28(下)&#13;<br> 蒲理香菇牛筋$28(上)  &#13;<br> 鹿港同蒲理都位於台南，分別是出產魯肉（即五花腩）及香菇主要市場，魯肉半肥瘦，在一片瘦身浪潮下，依然是最多人order的小食；香菇就打正健康美食口號，加上爽滑牛筋，最正係撈飯食。&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> 店名：台南擔仔麵&#13;<br> 地址：香港仔舊大街58-62號協勝大廈地下A及B舖&#13;<br> 電話：25183596&#13;<br> 營業時間：11:00am-11:00pm</fontstyle></spanclass></p><p><spanclass><fontstyle>小菜上海麵舊客最愛  &#13;<br> 晚上，舊大街內泊滿名牌房車，車內人一二三就衝入上海天龍樓。原來這裏的師傅大多做了三十多年，在這裏開業後，不少老顧客都是專誠到來，歎碟正宗上海炒麵。</fontstyle></spanclass></p><p><spanclass><fontstyle>回鍋肉炒麵$40  &#13;<br> 這類小菜加上海炒麵就最受歡迎，因為有小菜風味，又食到正宗拉麵，一舉兩得，不少食客都是老遠跑來幫襯。&#13;<br> &#13;<br> &#13;<br> &#13;<br> &#13;<br> &#13;<br> &#13;<br> 店名：上海天龍樓&#13;<br> 地址：香港仔舊大街58-62號地下C舖&#13;<br> 電話：28731412&#13;<br> 營業時間：11:00am-11:00pm</fontstyle></spanclass></p><p><spanclass><fontstyle>裕記雜貨店　日日排長龍  &#13;<br> 香港仔舊大街除了食肆排隊外，就要數這間食品批發公司最吸引，裕記已有分店二十多間，遍布港九新界，香港第19分店由朝到晚都好多人，個個都為買平價貨而來。當小記想入內湊熱鬧時，門口卻擠得水泄不通，大概小記與平價貨無緣！</fontstyle></spanclass></p><p><spanclass><fontstyle>廟多才是最吸引人  &#13;<br> 以往香港仔是一個漁港，居住了不少水上人，他們都信奉不同的神佛，故香港仔布滿不少小型土地廟。以前，香港仔舊大街是這裏的市中心，情況猶如現在的香港仔廣場般，人來人往，不少土地廟也建在這條街，逢初一十五都多人到好似黃大仙廟般。加上，謝記的山窿魚蛋麵日日排長龍，使這條原來已不闊落的街道更水泄不通。</fontstyle></spanclass></p></body></html>