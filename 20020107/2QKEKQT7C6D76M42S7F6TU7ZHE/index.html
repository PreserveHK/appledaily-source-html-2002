<html><header><meta charset="utf-8"><title>向太怒斥講大話：叫佢去死啦！<br>東東慰問受傷柏芝變羅生門</title></header><body><h1>向太怒斥講大話：叫佢去死啦！<br>東東慰問受傷柏芝變羅生門</h1><p>張柏芝日前為仁濟籌款拍攝飛車片段受傷，其前度男友陳曉東聲稱已打電話慰問張柏芝。但柏芝經理人向太，昨日卻力斥東東講大話。東東經理人羅嘉慧則稱是柏芝主動致電東東，但她昨晚卻更正說是東東和她一起致電給柏芝。</p><p>張柏芝日前為無綫《慈善星輝仁濟夜》錄影「炮彈戰車衝天飛」時不慎撞傷，胸椎骨第十二節碎裂，要留院接受治療。<br> &#13;<br> <spanclass>連番炮轟東東 &#13;<br> 柏芝前男友陳曉東前日被問到會否到醫院探望柏芝時，表示事發當晚，已第一時間致電柏芝慰問，並指柏芝曾跟他開玩笑說要打麻雀，沒料到柏芝經理人向華強太太陳嵐昨日一提此事時，竟無明火起三千丈，直斥東東講大話之餘，更叫東東去死。&#13;<br> 向太繼早前力斥東東「冇品」，借柏芝過橋做宣傳後，昨日她出席銅鑼灣舉行的賀歲片《嚦咕嚦咕新年財》造型記者會時，又再度炮轟東東。<br> &#13;<br> <spanclass>已換電話號碼 &#13;<br> 東東前日聲稱已打電話慰問柏芝，向太不屑地說：「東東打電話畀柏芝？佢根本搵唔到柏芝，柏芝都換咗電話，叫佢唔好亂講！」&#13;<br> 問向太可認為東東想借此事博宣傳時，向太即兩眼冒火，十分激動地說：「唔好提呢個人，乞人憎，呢個情況重話打牌，叫佢去死啦！畀你你嬲唔嬲吖？佢𠵱家打機都打唔到啦。」&#13;<br> 事實上，東東慰問柏芝一事，先後出現了四個版本，東東一方面聲稱已打電話慰問柏芝，但向太卻否認其事。不過，柏芝入住的浸會醫院一位清潔阿伯，昨早表示東東上午曾往醫院探望柏芝。昨日記者致電追問東東經理人羅嘉慧時，羅嘉慧初時說是柏芝親自致電東東報平安。</spanclass></spanclass></p><p><spanclass>鬍鬚勇：嘥氣 &#13;<br> 就向太指東東講大話一事，羅嘉慧昨晚再作出回應，但內容方面跟上午她聲稱柏芝致電東東的說法有出入。羅嘉慧說：「柏芝出事當晚，我同東東一齊打電話去問候柏芝，當時柏芝個私人手提電話，係由中國星嘅工作人員代接，再畀柏芝聽。」&#13;<br> 此外柏芝父親鬍鬚勇昨日到醫院探望愛女，問他會否介意東東探望柏芝時，他搖一搖頭，然後笑說：「呢個問題問嚟都嘥氣，唔好問啦！」而向太到醫院時，強調東東與柏芝只是普通朋友，她說：「我唔理佢哋有冇聯絡，我唔鍾意佢（東東）講打牌，我呢邊講到咁嚴重，佢嗰邊講到兒戲，有冇搞錯。」<br> &#13;<br> <spanclass>向太三罵東東 &#13;<br> 張柏芝經理人向華強太太陳嵐一向對柏芝愛護有加，自柏芝與陳曉東分手消息傳出後，向太多番公開出言指摘東東。&#13;<br> 去年十一月，東東不斷向傳媒透露二人離離合合的消息，向太因此怒斥東東「冇品」，指他借柏芝過橋宣傳；前天（柏芝入院第二天），向太又對傳媒表示不歡迎東東探望柏芝，昨天向太更就東東表示已與柏芝電聯一事，直斥他根本沒有柏芝電話。&#13;<br> 採訪：魯萍、何永寧、楊潔雯&#13;<br> 攝影：魯萍、何國豪</spanclass></spanclass></p></body></html>