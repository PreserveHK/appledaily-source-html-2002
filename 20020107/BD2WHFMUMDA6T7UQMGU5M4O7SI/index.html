<html><header><meta charset="utf-8"><title>向華強擬索償千萬<br>無線：保險賠唔夠TVB負責</title></header><body><h1>向華強擬索償千萬<br>無線：保險賠唔夠TVB負責</h1><p>【本報訊】張柏芝今次受傷入院，起碼需要數月療養，其所屬的中國星電影公司負責人向華強估計，柏芝是次損失超過一千萬港元，其中包括四部電影、三個廣告，以及內地和美國登台演出。記者昨日問向華強會否為柏芝金錢上的損失向無綫追討賠償時，向華強說：「會同律師研究吓！」&#13;<br> 至於向華強太太陳嵐則說：「其實今次事件無綫都唔想，保險公司都曾經要求無綫做足安全措施先受保，都唔知點解會搞成咁，如果喺外國就賠死佢哋（指保險公司）。」向太又表示，柏芝今次損失了一個大型廣告，柏芝會因為錯失機會而傷心落淚。<br> &#13;<br> <spanclass>向特技師追究原因 &#13;<br> 中國星考慮向無綫追討賠償，但無綫《慈善星輝仁濟夜》監製衛世輝，昨日卻表示會向負責今次飛車特技的技師追究責任，衛世輝說：「我哋會睇吓今次係意外，定係特技師喺程序上出問題，但柏芝自己就同我哋講，話知道飛車嘅安全措施做好晒，佢有信心至會做。」至於無綫總經理何定鈞昨日亦說：「無綫已經做足安全措施，保險公司賠唔夠，TVB都會負責。」</spanclass></p></body></html>