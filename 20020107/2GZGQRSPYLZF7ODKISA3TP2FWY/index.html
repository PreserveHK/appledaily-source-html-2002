<html><header><meta charset="utf-8"><title>偶像忽然壓軸<br>GiGi夢成真與憶蓮淚相擁</title></header><body><h1>偶像忽然壓軸<br>GiGi夢成真與憶蓮淚相擁</h1><p>梁詠琪（GiGi）前晚在紅館演出尾場個唱，其偶像林憶蓮突然上台獻花，兩人擁抱並感動落淚，GiGi謂憶蓮捧場對她來說是夢境成真，而伊健前晚工作完畢亦趕到紅館支持女友。</p><p>梁詠琪（GiGi）共三場的處女個唱前晚在紅館完成最後一場演出，GiGi事後自言最興奮的莫過於她的偶像林憶蓮突然上台獻花，令她夢想成真。<br> &#13;<br> <spanclass>憶蓮上台合唱 &#13;<br> 前晚GiGi邊彈鋼琴邊獻唱偶像林憶蓮歌曲《至少還有你》，唱至尾聲時，憶蓮忽然上台與GiGi合唱及獻花，GiGi甫見偶像即呆立當場，繼而哭着擁抱憶蓮，憶蓮亦被感動得流淚，GiGi牽着憶蓮的手說：「你係我偶像嚟㗎，我無論做大、細騷都唱你啲歌，我喊好正常，你做乜又喊？」憶蓮說：「我見人喊自己都會喊㗎。我咁多年嚟都有留意你，睇住你努力同進步㗎。」憶蓮離台時，GiGi拉着她錫了兩啖才讓憶蓮離開。其後GiGi又說：「我重暈緊呀。」&#13;<br> GiGi到慶功宴時仍難掩興奮心情，她說：「好似發夢咁呀，我之前夢見佢（憶蓮）喺台下睇我個唱，估唔到佢𠵱家重上埋台，夢想成真呀。」</spanclass></p><p><spanclass>含羞答謝伊健 &#13;<br> 伊健前晚出席完新戲《無限復活》首映後，急忙趕到紅館支持女友。GiGi唱完伊健歌曲後表示要多謝一個人，全場觀眾大叫伊健名字，GiGi含羞地說：「伊健，答中咗，冇獎品。呢兩年我哋一齊經歷過一段難忘日子，𠵱家各有各工作，時間證明一切，最開心係得到大家嘅認同。」&#13;<br> 前晚另一嘉賓郭富城則帶着一大包面紙上台送給GiGi，城城並說：「一定貴過公仔麵㗎，你都算有面子，呢幾場你都喊咗好多啦。」城城與GiGi互笠高帽之餘，還一起跳ParaPara。而馮德倫、張燊悅、傅珮嘉、楊千嬅前晚都有往紅館捧場。&#13;<br> 採訪：梁詠怡&#13;<br> 攝影：仇志德</spanclass></p></body></html>