<html><header><meta charset="utf-8"><title>　　胡國興明廢六張選票 - 李八方</title></header><body><h1>　　胡國興明廢六張選票 - 李八方</h1><p>昨日搞嘅選舉委員會補選，未到夜晚九點就出晒結果，效率好過立法會選舉好多，選管會主席胡國興高興到眉飛色舞，話噚日發現嘅六張廢票係「明廢」，唔係「懷疑地廢」，所以點票點得更加快。不過，點票點得快，好大關係因為啲票少，投票率咁低，想結果遲啲出都難啦！有行家問胡官，咁嘅形勢究竟孰喜孰悲呀？胡官被問到有啲尷尬，惟有話做選舉呢啲嘢，唔需要又喜又悲嘅。&#13;<br> 有人又質疑既然投票率咁低，下次不如唔好補選啦，況且選邊個出嚟，對特首選舉都冇乜影響啦。胡官就唔多同意，佢話：「唔通有警察企喺條街，你見佢冇乜嘢做，就話不如唔好要警察，全香港警察都浪費公帑咩？」諗真啲，又好似有啲道理喎。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>