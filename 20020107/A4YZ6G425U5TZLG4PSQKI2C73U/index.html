<html><header><meta charset="utf-8"><title>掃平貨：<br>萬能牌家電開倉超筍家電一個月輪住嚟掃</title></header><body><h1>掃平貨：<br>萬能牌家電開倉超筍家電一個月輪住嚟掃</h1><p>今日開始法國萬能牌家電開倉，開倉期長達一個月，重玩每日限量發售，等你今日買唔到，之後都有機會再買過。今次開倉，一個月總貨量達三萬件，每日都有一千件筍貨推出，睇啱目標，不妨搵日去排隊！&#13;<br>記者：張穎倫&#13;<br>攝影：伍慶泉</p><p><spanclass><fontstyle>小記推介  &#13;<br> 轉盤設有停轉功能，方便烹調不同菜式，更有計時、煮食程序功能，可與過千蚊級數的微波爐媲美。&#13;<br> &#13;<br> <spanclass><fontstyle>微波爐突破新低價  &#13;<br> $400、$500一部微波爐好平？呢啲都係以前嘅事，最新開倉價已低見2字頭，絕對係平到笑。功能方面一啲都唔弱，有900W功率同17L大容量，唔少賣$1,000嘅日本牌子都只得700W同16L。再加埋自動解凍功能，以及強弱火力選擇，可見佢並唔係將貨就價之作。&#13;<br> 型號：DA6&#13;<br> 體積：56.8×41.7×35.2cm&#13;<br> 每日限售：10部&#13;<br> 街價：$998&#13;<br> 開倉價：$299</fontstyle></spanclass></fontstyle></spanclass></p><p><spanclass><fontstyle>品牌最強吸塵機  &#13;<br> 想喺農曆新年大掃除前，換部新吸塵機幫吓手的話，呢部DJ1絕對抵玩。佢嘅吸力有1400W，足夠一般香港家庭使用，與最新款嘅DJ2同樣有6重塵埃過濾，確保吸得乾乾淨淨。萬能牌嘅吸塵機以靜聞名，再加上綠色機身靚仔有型，唔使$200有一部，絕對抵買！&#13;<br> 型號：DJ1&#13;<br> 體積：39.3×29.6×42.9cm&#13;<br> 每日限售：20部&#13;<br> 街價：$768&#13;<br> 開倉價：$199</fontstyle></spanclass></p><p><spanclass><fontstyle>熨斗唔使$30  &#13;<br> 雖然呢款唔係蒸氣熨斗，但係$29有一個電熨斗，價錢的確平到破天荒。性能方面，功率高達1200W，熱力十足，鋁製底板令熱力傳送更有效率，另外用布包裹電線，亦可減低燒熔機會，實用之餘又安全。事實上乾熨唔使次次入水，都算方便，喜歡乾熨嘅人士不妨買番個。&#13;<br> 型號：BX1&#13;<br> 體積：25.8×11.4×12.2cm&#13;<br> 每日限售：15部&#13;<br> 街價：$118&#13;<br> 開倉價：$29</fontstyle></spanclass></p><p><spanclass><fontstyle>自動清洗攪拌機  &#13;<br> 近年不少女士們都喜歡自己調校一杯健康果汁，所以屋企絕對不能缺少一部攪拌機。不過每次用完之後，清潔過程都極之麻煩，所以呢款機就主打「自動清潔」功能。每次用完㩒一㩒就得，唔使將整個攪拌機逐個部分拆出來清洗，非常方便，更有兩種速度選擇，適合不同硬度的蔬果，十分體貼。&#13;<br> 型號：CZ7&#13;<br> 體積：27.4×18.8×24.6cm&#13;<br> 每日限售：100部&#13;<br> 街價：$248&#13;<br> 開倉價：$99</fontstyle></spanclass></p><p><spanclass><fontstyle>咖啡機自製Cappuccino  &#13;<br> 出自KRUPS的咖啡機，開倉平足二千蚊，夠晒誇張。唔單止可調製一般咖啡，最厲害係設有自製Cappuccino系統，能自動整出意大利咖啡，味道更與商用咖啡機不相伯仲，香味濃郁。容量1.1L雖然唔算多，但每朝一杯就最Fit，銀灰色機身夠Cool夠格調。&#13;<br> 型號：F965&#13;<br> 體積：30.6×25.8×31.8cm&#13;<br> 每日限售：100部&#13;<br> 街價：$2,388&#13;<br> 開倉價：$399</fontstyle></spanclass></p><p><spanclass><fontstyle>冷暖風機四季皆宜  &#13;<br> 呢排天氣忽冷忽熱，沖涼換衫一個唔覺意就有機會冷親，尤其係小朋友及老人家更需特別留意，所以平平哋買個暖風機看門口都諗得過。呢部暖風機Size細細，但最大功率有2000W，有齊冷風、暖風調校，應付一般香港家庭綽綽有餘。再加埋原廠保養，質素更有保證。&#13;<br> 型號：V03&#13;<br> 體積：28.5×20.5×39.5cm&#13;<br> 每日限售：100部&#13;<br> 街價：$368&#13;<br> 開倉價：$99</fontstyle></spanclass></p><p><b> 萬能牌電器開倉</b> &#13;<br> 日期：1月7日至2月6日&#13;<br> 時間：10:00am-6:00pm&#13;<br> 地址：新界葵涌梨木道66-72號華孚製衣廠有限公司大廈1樓&#13;<br> 電話：24206910&#13;<br> ＊只收現金&#13;<br> ＊保養3個月，3日內有壞包換。&#13;<br> ＊星期六、日有免費穿梭巴士來往葵興地鐵站及開倉地點。</p></body></html>