<html><header><meta charset="utf-8"><title>一味窩輪：940博賺2成利潤</title></header><body><h1>一味窩輪：940博賺2成利潤</h1><p>上禮拜恒指彈升270點，電訊同科技股標青。&#13;<br> 城市電訊（1137）上周進帳14%，城電公司輪940則大升32%。940交投唔多，若唔嫌買賣困難，可以諗吓，04年杪到期，大把時間，現價43.5仙，溢價5.7%，槓桿率1.8倍。正股升上半年前高位94仙，揸隻輪可以執2成利潤。&#13;<br> 940上禮拜五打入10大龍虎榜，上榜嘅重有好幾件非藍籌認購輪。除咗上禮拜六所提嘅亞洲鋁業公司輪656跳升1倍之外，建滔公司輪602亦升9%，收74仙。602明年年底到期，溢價17.8%，槓桿率7.5倍。建滔（148）近期好多搞作，升勢未盡，昅住602，有調整時吸納。&#13;<br> 實力公司輪744升8%，啱啱上榜排第10。&#13;<br> 實力（519）做電子、保健產品同埋地產生意，舊年蝕本，冇乜睇頭。<br> &#13;<br> <spanclass>744上升冇意義 &#13;<br> 744以小量成交上揚，冇乜意義，雖然有4年以上壽命，但行使價48仙，正股連行使價25%都唔到，隻輪雖然只係1.4仙，都係冇乜投資價值。</spanclass></p></body></html>