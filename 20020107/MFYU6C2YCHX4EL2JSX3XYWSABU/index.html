<html><header><meta charset="utf-8"><title>　　煲呔出聲肥仔機構紛響應 - 李八方</title></header><body><h1>　　煲呔出聲肥仔機構紛響應 - 李八方</h1><p>特首一聲要檢討公營機構高層人工，煲呔翌日馬上行動，當然，一切夾定晒，但無論點，對不滿官富民窮嘅中產，特首肯郁手做啲嘢總算係一個好消息，亦證明民意在選舉時特別有用，那怕係小圈子選舉，都比冇選舉好。&#13;<br> 九大肥仔機構中，最快反應係貿發局，無他，皆因施祖祥份人工在九個頭頭中算「最低」，只得三百萬左右，大約係任志剛三分一。另外，貿發局嘅人工開支，佔總開支比率亦低，唔怕貨比貨。&#13;<br> 除貿發局外，周梁淑怡嘅旅遊局同陳黃穗嘅消委會亦話支持檢討行動。其他肥仔，雖然未表態，亦好難對着幹，點都要做啲嘢應酬吓煲呔嘅。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>