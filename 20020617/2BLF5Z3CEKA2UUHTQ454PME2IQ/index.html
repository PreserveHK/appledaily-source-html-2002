<html><header><meta charset="utf-8"><title>PENTAX兩新機再升級</title></header><body><h1>PENTAX兩新機再升級</h1><p>估唔到Optio430同330推出市場不久，PENTAX隨即宣布推出經改良嘅後繼型號。兩部機型號分別改為430RS及330RS，顧名思義即係四百萬及三百萬像素級機種，Optio430曾經係全球最細四百萬像素機種，不過到上月已被SONY嘅CyberShotP9所打破，今番捲土重來，並未在體積上有所突破，相反機身厚度增加咗1mm，尺寸為92（W）×59（H）×32（D）mm，不過重量卻減低5g。新機在外形上同舊機分別不大，兩部新機都保留番色彩自然及測光準確嘅優點，加上外形頗吸引，相信可吸引不少年輕人購買。Optio430RS日本售價為90,000日圓（約5,600港元），而330RS則賣80,000日圓（約5,000港元），六月尾登場。&#13;<br>&#13;<br>記者：徐影龍</p><p>官方網址：&#13;<br> <ahref http:>www.pentax.co.jp/japan/news/2002/200222.html </ahref></p></body></html>