<html><header><meta charset="utf-8"><title>致電熱線Check分鐘可能要收費</title></header><body><h1>致電熱線Check分鐘可能要收費</h1><p>呢輪大台嗰邊冇乜動靜，日前「Mark哥台」向所有用戶退番漫遊按金算係一單小陽春，今時今日嗰三千銀幾好使㗎，當用戶喺國外致電回港就要轉用回撥方式，不過都唔係好難啫，相信大家好快就會慣。&#13;<br>另一單就尚未向外公布，就係某台有可能連致電熱線Check分鐘都要收費，呢單嘢實行起嚟都幾大鑊，有關高層真係要三思，不過唔難發現，以往呢個時間都有指定嘅代言天王廣告，今時今日連報章廣告都冇乜，你知咩環境啦。而另一邊廂「V字台」就可以自由設定每日以短訊方式發放最Update嘅個人帳戶資料，都幾方便㗎，真係唔同台唔同命呀！</p></body></html>