<html><header><meta charset="utf-8"><title>海外試車：<br>萬事得Mazda6有型好玩！</title></header><body><h1>海外試車：<br>萬事得Mazda6有型好玩！</h1><p><spanclass><fontstyle>本報記者澳門實地測試&#13;<br>被視為豐田Altezza（即港版凌志IS200）勁敵嘅全新萬事得Mazda6，剛喺日本本土市場推出，便立即成為車迷嘅追捧目標，風頭可謂一時無兩；而香港代理亦趁新車快將在港推出前，安排一眾傳媒到澳門作實地測試。新車不但造型富吸引力，出色嘅操控表現亦為賣點所在；不如今日就一齊嚟先睹為快，睇睇Mazda6有何吸引之處啦！&#13;<br>&#13;<br>記者、攝影：黃凱穎</fontstyle></spanclass></p><p><spanclass><fontstyle>流線造型跑味十足  &#13;<br> 若然話Mazda6嘅造型甚具房跑車味道，相信大家都唔會反對；皆因新車除擁有流線型嘅車體外，以多盞圓燈所組成嘅頭燈及尾燈組合，加上四輪16吋跑車合金胎軨配搭，一派房跑車形象徹底地展示出嚟，兼予人有一份難以抗拒嘅誘惑㖭！</fontstyle></spanclass></p><p><spanclass><fontstyle>車廂闊落布局吸引  &#13;<br> 至於車廂鋪排方面，亦係筆者最欣賞之處；車廂空間闊落舒適不在話下，就連陳設亦與造型一樣來得極富年輕活力感。前排一雙仿桶形座椅，能予人有十足嘅承托力；後排更備有中央手枕連杯座，享受程度進一步提升。中控台上除備有音響及原廠冷氣外，四周更鑲有銀白面板裝飾，可謂吸引力十足；頂端更置有雜物匣，方便擺放零碎雜物㖭！三幅式跑車軚環把持感十足，鑲有銀白框邊嘅表板，亦能為你提供豐富嘅行車資料呢。</fontstyle></spanclass></p><p><spanclass><fontstyle>2.0公升引擎動力足  &#13;<br> 然而，新車採用一台2.0公升直4DOHC引擎作動力核心，動力輸出強勁，匹配一套4前速全自動波箱，更能令新車可有出色嘅性能表現；這還不特止，由前輪雙搖臂及後輪E-Type多連桿所組成嘅懸掛系統，加上萬事得獨有嘅MAGMA車架結構，以及四輪16吋輪胎配搭，亦可給予新車有不錯操控表現。四輪高效能碟式制動，亦可予人有收放自如之感㗎！</fontstyle></spanclass></p><p><spanclass><fontstyle>試車花絮  &#13;<br> 喺今次假澳門舉行嘅萬事得Mazda6試車大會上，大會方面除預備有多部新車供一眾傳媒作實地測試外，同時又安排有一條Salom賽道，以顯現出Mazda6出色嘅操控表現。另外，大會亦邀請咗萬事得汽車嘅設計師，蒞臨參加呢個試車大會㖭；可見廠方及代理方面，對Mazda6係幾咁重視呢！</fontstyle></spanclass></p><p><spanclass><fontstyle>記者試後簡評  &#13;<br> <b> 優點：</b> 新車極具房跑車味道，無論操控或制動表現，都予人有不俗之感。&#13;<br> <b> 缺點：</b> 行車時略嫌噪音較多，或會影響乘坐舒適性。</fontstyle></spanclass></p><p><spanclass><fontstyle>萬事得Mazda62.0規格  &#13;<br> 引擎：1999cc直4DOHC&#13;<br> 馬力：150ps/6000rpm&#13;<br> 扭力：18.6kgm/4500rpm&#13;<br> 傳動：4前速自動波&#13;<br> 懸掛：	（前）雙搖臂（後）E-Type多連桿&#13;<br> 制動：	（前）透氣碟（後）碟式（ABS）&#13;<br> 輪胎：205/55R16&#13;<br> 尺碼：4670×1780×1435mm&#13;<br> 軸距：2675mm&#13;<br> 車重：1300-1325kg&#13;<br> 新車售價：約港幣20萬&#13;<br> 查詢：萬事得汽車（24813363）</fontstyle></spanclass></p></body></html>