<html><header><meta charset="utf-8"><title>　　聯想副總裁全球女強人排第三 - 李八方</title></header><body><h1>　　聯想副總裁全球女強人排第三 - 李八方</h1><p>喺父親節，除了寫名人父親之外，八方都想談談女性，以免招來性別歧視之責。英國報紙《SundayMail》昨日公布全球最頂尖嘅十位商界女強人，亞洲有三位上榜，包括四十八歲嘅香港上市公司、聯想集團高級副總裁兼財務總監馬雪征（排第三位）、五十一歲掌管亞太區業務嘅惠普副總裁連蕭思（排第五位），以及五十三歲嘅台灣中華航空前總裁宗才怡。&#13;<br> 馬女士及連女士均居於香港，去年十一月出版嘅《財富》（Fortune）雜誌，有個美國以外五十大最有權力商業女性排名榜，當時亞洲方面有九人榜上有名，上述首兩位也上榜，排名也同今次一樣。&#13;<br> 馬女士喺內地成長，連女士則來自新加坡，兩人事業成就固然與香港息息相關，但總不及一位土生土長嘅香港女躋身世界商場般令人鼓舞，好似華懋集團主席龔如心，上次喺《財富》雜誌名列三十四，可惜今次「小甜甜」冇份；睇嚟英國報章嘅「選美」標準有別於美國。&#13;<br> （圖右）馬雪征喺全球商界女強人榜中排第三。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>