<html><header><meta charset="utf-8"><title>形象健康　觀眾讚賞<br>有線Helpers做足100分</title></header><body><h1>形象健康　觀眾讚賞<br>有線Helpers做足100分</h1><p>他們不是Keyman、德能，因為他們不識講波；他們亦不是谷德昭、張達明或者是陳欣欣，因為他們不出鏡；他們更不是WorldCupAngels（世界盃天使），因為他們賣的是健康的形象及活潑的表現。&#13;<br> 不過就有一樣與上述三類人一樣，就是駐守九龍灣展貿，由世界盃第一日比賽到決賽最後一天，風雨不改。他們就是一班Helpers（工作人員），日日身穿鮮橙色背心，係真正嘅「十八、廿二」。<br> &#13;<br> <spanclass>幫觀眾畫面、帶位 &#13;<br> 負責找這一班Helpers的Manda說：「我地當初幫有線世盃騷找Helpers，先決條件係要望上去健健康康，熱愛運動及活活潑潑的。年齡介乎十八至二十二歲。佢地由第一日世界盃賽就開始駐守在這裏，個個表現都好好，又落力、又肯做。我畀足一百分佢哋。」&#13;<br> 在現場所見，對這班Helpers印象不錯，個個緊守崗位之餘，還笑面迎人。他們的服務對象就是每名入場的觀眾；有啲幫手畫花面、有啲負責帶位、派發紀念品及維持場內秩序等等。&#13;<br> 值得一提的是「畫花面三姊妹」，不但對觀眾有求必應，而且創意十足；不少幫襯的顧客都豎起手指大讚她們畫的圖案好看。&#13;<br> 圖?文：徐嘉華</spanclass></p><p><spanclass>世盃嘉年華Helpers心中話&#13;<br> 阿達（20歲、登記） &#13;<br> 我自己鍾意睇足球，所以嚟到九展做兼職，既賺錢，又可睇波，好好玩。<br> &#13;<br> <spanclass>阿葉（19歲、畫位） &#13;<br> 自己剛剛中七畢業，喺呢度可以學到應變能力，因為每日接觸的人實在好多。<br> &#13;<br> <spanclass>阿香（19歲、派紀念品） &#13;<br> 啲人好貪心，總會問你攞多份紀念品；我就維持公道，限定一人只可要一份。<br> &#13;<br> <spanclass>阿萍（19歲、畫花面） &#13;<br> 我中七畢業，趁空檔出嚟攞經驗。我鍾意畫嘢，現在有人肯畀我畫，好開心。<br> &#13;<br> <spanclass>阿彥（20歲、出車） &#13;<br> 「出車」最難忘，𠵱家大熱天時要跟車到九龍灣視察人潮，都幾熱㗎。<br> &#13;<br> <spanclass>阿Dick（20歲、帶位） &#13;<br> 係場內是不錯可以一邊睇波、一邊帶位，有時啲觀眾四圍走或者唔守秩序，都幾難搞。</spanclass></spanclass></spanclass></spanclass></spanclass></spanclass></p></body></html>