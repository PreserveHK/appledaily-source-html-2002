<html><header><meta charset="utf-8"><title>一味窩輪：個別油輪有得諗</title></header><body><h1>一味窩輪：個別油輪有得諗</h1><p>倫敦港股再散，美股又大波動，港股仍會受到衝擊，熱門窩輪暫時睇定啲至諗點樣做。&#13;<br> 石油股會比較穩定，佢哋嘅相關Call輪值得望多兩眼。第1隻對象係中石油Call輪9070，明年1月到期，現價42仙，負溢價2.3%，槓桿率4.1倍。負溢價係因為正股（857）有中期息派，估計8月宣布，9月派發，去年派6.955分人民幣，若然不變，隻輪實際有溢價1.4%，咁嘅溢價唔算得係乜。中石油Call輪有隻好遠期嘅9232，明年11月到期，成交多過9070，但現價36仙，溢價去到10.8%，槓桿率4.8倍，計埋到期前正股收取3次股息嘅因素，隻輪實際溢價係20%以上，制唔過。&#13;<br> 第2隻對象油輪係中石化Call輪9062，明年1月到期，現價37仙，負溢價4.1%，槓桿率3.7倍。計埋正股（386）明年3月前派發股息嘅因素，實際溢價得1%左右，諗得過。<br> &#13;<br> <spanclass>吼低買入9186 &#13;<br> 利豐（494）上禮拜五跟埋大市回落45仙，再落一啲，可以諗吓利豐Call輪博反彈。9186喺各輪中交投最多，數據實際，溢價1.6%，吼佢喺挨近20仙嗰頭上車。&#13;<br> 章　盛</spanclass></p></body></html>