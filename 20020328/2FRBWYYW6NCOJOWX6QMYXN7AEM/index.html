<html><header><meta charset="utf-8"><title>現代新Coupe　入型入格夠吸引</title></header><body><h1>現代新Coupe　入型入格夠吸引</h1><p>韓國現代汽車自從轉咗話事人之後，近排開始有唔少新部署；當中至快跟香港車迷見面嘅，會係佢哋嗰部全新Coupe跑車喇！咪以為MadeInKorea嘅貨色唔吸引噃，查實新車早前響歐洲亮相，都不知有幾高嘅評價，加上一身歐洲車Feel，自然引來唔少Fans嘅支持啦！據亞Mark最近打聽得知，話嚟緊4月會正式抵港嘅現代Coupe，會係至Top高性能版本嘅2.7V6型號，輸出有成170匹以上㗎！除咗配備有Racing避震同制動外，佢重有一套5前速+/-半自動波㖭！而據亞Mark所知，查實佢哋經已有一部Demo車抵港；之不過型號有別，2.0公升引擎配手波嘅關係，故代理只會作內部試車同準備。如果大家有興趣擁有呢部咁In又咁富歐洲車Feel嘅Coupe的話，就不妨多等一會喇！</p></body></html>