<html><header><meta charset="utf-8"><title>新車速報：<br>新晉歐洲CityRV車標緻PartnerCombi</title></header><body><h1>新車速報：<br>新晉歐洲CityRV車標緻PartnerCombi</h1><p>近年香港汽車市場，日本一類CityRV車大行其道；查實，歐洲方面亦早已有CityRV車推出。講包裝、講實用重一啲都唔輸蝕㗎！就好似呢部來自法國標緻嘅PartnerCombi咁，五座位布置之餘，佢重有雙趟門同高揭背組合，除客貨兩用皆宜外，若要郊遊踏單車又或者扒艇潛水的話，用嚟運載用品都不知幾適合㗎！&#13;<br>&#13;<br>記者、攝影：陳偉林</p><p><spanclass><fontstyle>賣相趨時不落俗套  &#13;<br> 查實呢部標緻Partner，不過係一部載貨小客車，及後漸為買家受落，廠方才推出五座位客車版嘅PartnerCombi。然而，部車一啲都無Van仔味，而前後四周闊大車窗配搭，重畀到人有一分自在嘅自然感；加上其短小精悍嘅車身，用嚟穿梭市區可謂最適合不過。</fontstyle></spanclass></p><p><spanclass><fontstyle>歐洲車架穩紮可靠  &#13;<br> 新車用上一台1.4公升直4SOHC引擎，雖然輸出數值一般，但勝在低轉扭力強橫，加上5前速手動排檔配搭，起步加速感亦見強勁；至於由前輪麥花臣支柱，及後輪多連桿所組成嘅歐式懸掛配搭，重有低重心車架結構，走彎起來重見有唔錯嘅循迹性㗎！而前透氣碟及後鼓嘅制動系統，亦能令新車有不俗嘅制動效能呢。</fontstyle></spanclass></p><p><spanclass><fontstyle>高頂車廂闊落實用  &#13;<br> 最教人喜出望外嘅，會係PartnerCombi嘅高頂配搭，除令車廂空間闊落之餘，高頂重可以加設掛架，用嚟存放露營用品，又或者水上活動設備都得㗎！此外，車身左右雙趟門設計，令乘客有一分上落嘅方便㖭！除電窗、門邊電鏡及中央門鎖外，佢重有原廠冷氣、音響及前後房燈設備㗎！</fontstyle></spanclass></p><p><spanclass><fontstyle>標緻PartnerCombi規格  &#13;<br> 引擎：1360cc直4SOHC&#13;<br> 馬力：75ps/5500rpm&#13;<br> 扭力：12.5kgm/3400rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱　（後）拖曳臂&#13;<br> 制動：（前）透氣碟　（後）鼓式（ABS）&#13;<br> 輪胎：175/65R14MichelinAgilis41&#13;<br> 尺碼：4110×1720×1800mm&#13;<br> 軸距：2690mm&#13;<br> 車重：1140kg&#13;<br> 0-100公里：17.2秒&#13;<br> 極速：150km/h&#13;<br> 平均耗油：7.1L/100km&#13;<br> 新車售價：$99,900&#13;<br> 車輛提供：靈獅汽車（28663000）&#13;<br> &#13;<br> <b> 記者試後簡評</b> &#13;<br> 優點&#13;<br> 外形：另類CityRV包裝，時尚不落俗套。&#13;<br> 車廂：高頂設計空間闊落之餘，車頂重可以加設掛架倍見實用。&#13;<br> 機械：除電窗、電鏡及原廠冷氣外，車身雙趟門設計上落至稱心。&#13;<br> 操控：歐洲小車穩紮底盤結構，低重心帶來有高循迹感。&#13;<br> &#13;<br> 缺點&#13;<br> 1.一台1.4公升偈配手波，性能一般亦局限咗買家要求。&#13;<br> 2.設備普通，欠缺豪華裝備嘅修飾。</fontstyle></spanclass></p></body></html>