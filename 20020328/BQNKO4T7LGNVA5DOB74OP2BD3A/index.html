<html><header><meta charset="utf-8"><title>福特Transit2.0高級客貨車售價吸引</title></header><body><h1>福特Transit2.0高級客貨車售價吸引</h1><p>最近，福特代理最近運嚟配用一台2.0公升柴油Turbo引擎嘅Transit2.0高級客貨車到港；此車除擁有極寬敞嘅車廂空間方便載貨外，引擎嘅動力輸出數值亦見不俗，加上唔到16萬嘅售價，又真係幾有瞄頭噃！睇嚟一眾日製同級對手，今勻真係遇上勁敵喇。&#13;<br>&#13;<br>記者：鄭達基　攝影：陳偉林</p><p><spanclass><fontstyle>全新造型富賣點  &#13;<br> 新車造型與原有嘅長陣版相若，同樣來得極富吸引力；當中敞大嘅門邊鏡配合寬闊嘅車窗，可予人有更廣闊嘅後視範圍。而低地台設計亦能令上落貨時變得輕鬆容易，六個座位亦能帶來不少方便。另外，除高級CD音響及原廠冷氣外，更備有中央門鎖、電窗等設備，真係一應俱全㗎。</fontstyle></spanclass></p><p><spanclass><fontstyle>引擎動力輸出充裕  &#13;<br> 而新車所配用嘅一台2.0公升直4柴油Turbo偈，馬力100ps/4000rpm，扭力數值則為23.5kgm/2000rpm，配合一套5前速手波，用以驅動此車可謂綽綽有餘，起步加速亦見敏捷有力；而呢台引擎更已符合EuroⅢ廢氣排放標準，從而令新車可為環保盡一分力㗎。</fontstyle></spanclass></p></body></html>