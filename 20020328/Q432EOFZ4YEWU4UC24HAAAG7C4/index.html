<html><header><meta charset="utf-8"><title>701收料站：啟帆街貨多難造上</title></header><body><h1>701收料站：啟帆街貨多難造上</h1><p>呢個星期連續兩隻新股表現都好差強人意，好似賓架陳話炒得嘅衛科創業（8172），上咗兩日雖然股價仍高於招股價，但睇個勢就好似得個頂字咁，唔多似想造上咁款。至於之前話圍晒飛的富昌（916），噚日亦破底收場。&#13;<br> 今日就輪到做分銷運輸設備的啟帆（646）掛牌，經紀陳亦同小初講，話唔敢太睇好。&#13;<br> 啟帆由招股到𠵱家，一直都低調得很，唔多覺公司有咩公關活動搞作，但之不過經紀陳就話，行家中人個個話掂，話有人願意照起成手貨，結果招股反應亦不負眾望，公開招股部分超額認購成184倍。&#13;<br> 點知經紀陳話，咁樣先至唔係好兆頭，佢話啟帆本來賣１億股，每股50仙，其中9000萬股配售，1000萬股公開發售，點知今次公開招股部分玩大咗，搞到要由配售部分回撥，兩者𠵱家變成50：50；原本最重要賣點的貨源歸邊搞到幾乎人人有份，試問又可以點樣炒起？</p></body></html>