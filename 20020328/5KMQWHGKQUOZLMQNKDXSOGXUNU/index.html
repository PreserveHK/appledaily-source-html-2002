<html><header><meta charset="utf-8"><title>股壇瀏覽器：聯珠成交縮要小心</title></header><body><h1>股壇瀏覽器：聯珠成交縮要小心</h1><p>港股噚日果然被好友抽高結算，恒指重一度升破11000大關，收報10987，升200點；而即月期指重以10906結算，4月期指則升破11000，收報11049，高水62點，後市似乎仍然向好，不過黑客報料話，已有大戶趁期指抽高之際開空倉，後市喺咪真係咁好，暫時難有定論，大家唔好忘記，新一季盈富基金（2800）下周就開始發售，按慣例大市會受壓。<br> &#13;<br> <spanclass>聯通業績唔算靚 &#13;<br> 噚日大市主要借聯通（762）業績接近預期上限而炒起兩大中資電訊股，但事實上，聯通業績唔算太理想，唯一可以值得憧憬只是母公司可能調低CDMA租網費。&#13;<br> 聯洲珠寶（926）近排由0.11元炒上0.212元，升超過1倍，有消息話母公司聯洲國際（048）可能會出售聯洲珠寶，所以有唔少自命係春江鴨嘅炒家入市掃貨（當然亦可能係托價），不過聯洲珠寶升升吓成交好似少咗，要小心啲。此股噚日再升21.8%，收報0.212元。&#13;<br> Cookie話收到風民信集團（547）可能要升上0.1元以上。至於點解要炒上0.1元？民信早前宣布，投資3414萬元在上海成立合資消防系統公司，其中1854萬元以現金支付，而餘款則透過發行1560萬元新股支付，即發行1.56億股，每股作價0.1元。&#13;<br> 冠軍科技（092）噚日通過25合1及削減股本，相信公司好快就會有配售動作。此股噚日升1.4%，報0.072元，不過公司有可能喺配售前有好消息公布。</spanclass></p></body></html>