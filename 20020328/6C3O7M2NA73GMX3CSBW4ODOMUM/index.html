<html><header><meta charset="utf-8"><title>寶詠琴爆前夫與羅姓女星情史<br>羅明珠認與大劉相識多年</title></header><body><h1>寶詠琴爆前夫與羅姓女星情史<br>羅明珠認與大劉相識多年</h1><p>已全職投入香薰傳銷生意的羅明珠，前晚偕同友人出席仁濟周年慈善晚會。對於昨日有報道，寶詠琴大爆前夫劉鑾雄的新聞時，其中提及一名「羅姓女星」，羅明珠接受訪問時，極力否認這名「羅姓女星」是自己。</p><p>關於劉鑾雄與寶詠琴這對過氣夫妻的新聞，近來不絕於耳。寶詠琴日前接受周刊訪問，大爆前夫劉鑾雄的情史，名單包括多位女星，其中寶詠琴提及一位「羅姓女星」。<br> &#13;<br> <spanclass>經朋友介紹 &#13;<br> 羅明珠前晚負手傷出席假君悅酒店舉行的仁濟晚會。對於報道所指的「羅姓女星」，羅明珠昨日在電話中一聽便頗大反應地問：「邊個話係我先？我自己就唔覺得係寫我啦，唔好係姓羅就話係我先啦。」&#13;<br> 但羅明珠坦承認識劉鑾雄與寶詠琴，她說：「我哋係好多年前經朋友介紹嘅，但係已經冇乜來往啦，係見面say聲Hello嗰種交情嘅，唔熟絡㗎。」&#13;<br> 羅明珠續說：「我覺得呢排好多是非小人纏身，我𠵱家做緊香薰傳銷生意，你問我呢方面嘅嘢我就答，其他嘅嘢就唔想回應啦！」<br> &#13;<br> <spanclass>香薰贈前夫 &#13;<br> 另外，羅明珠前夫王培宏早前被控藏毒，結果罪名成立。記者告知羅明珠此事時，她大表愕然說：「吓？真嘅，係咪同名同姓咋？我諗我要打個電話慰問吓佢先，我覺得應該介紹一種有薰衣草香味嘅香薰畀佢用，等佢個人可以relax啲，唔好咁躁啦！」</spanclass></spanclass></p></body></html>