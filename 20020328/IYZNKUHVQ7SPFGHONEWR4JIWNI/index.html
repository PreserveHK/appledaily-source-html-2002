<html><header><meta charset="utf-8"><title>馮仁昭四圍超：<br>華仔多倫多個唱半滿虛驚一場</title></header><body><h1>馮仁昭四圍超：<br>華仔多倫多個唱半滿虛驚一場</h1><p>劉德華（華仔）喺北美展開嘅巡迴演唱會，首站喺加拿大多倫多舉行，但演唱會卻喺漫天風雪中進行。&#13;<br> 華仔前晚喺多倫多華瑪賭場演奏廳舉行演唱會，原本喺晚上八點開始，但因風雪影響延遲咗近二十分鐘，而全場原本爆滿嘅五千幾個座位，只係疏疏落落咁坐咗五成觀眾，華仔出場時都嚇咗一跳，佢重話：「咁嘅場面，返到香港邊度都唔使去。」<br> &#13;<br> <spanclass>觀眾陸續入場 &#13;<br> 幸好華仔唱完第二部分後，因受天氣同交通影響而遲到嘅觀眾亦陸續到場，令華仔鬆一口氣，佢好風騷咁話：「咁先似樣。」&#13;<br> 華仔除咗唱出多首歌曲如《笨小孩》、《一起走過的日子》同《中國人》外，更同黃蕊大跳拉丁舞，令觀眾睇到如癡如醉。　特約記者馮慧貞多倫多直擊<br> &#13;<br> <spanclass>施念慈出書獲老公體諒 &#13;<br> 施念慈嫁咗畀年輕又有家底嘅老公陳鴻業之後，本來可以乜都唔使做，安安樂樂咁做少奶奶，享其清福。&#13;<br> 不過施念慈同馮仁昭講，如果唔做嘢會同社會脫節，所以佢除咗喺新城主持節目《投姿有意思》之外，重成日喺屋企埋頭苦幹寫書。&#13;<br> 陳鴻業重好體諒老婆仔，唔單止冇阻止佢發展事業，重專登買燕窩畀佢補身，咁嘅老公真係唔話得。</spanclass></spanclass></p><p><spanclass>雷宇揚冇銀碼支票救友 &#13;<br> 雷宇揚（阿雷）近年由幕前跳到幕後搵真銀，而且主持電台節目，又出埋鬼古書。最近佢本新作《枕邊凶靈》小說已經推出咗，阿雷又可以撈一筆，可謂豬籠入水。&#13;<br> 其實阿雷份人真係幾有義氣，早排佢有個朋友有事，要借錢周轉，阿雷即刻二話不說，開咗張冇填銀碼嘅支票畀老友應急。可以做到佢朋友，認真幸運。<br> &#13;<br> <spanclass>李克勤同環球高層不和 &#13;<br> 李克勤早前因為演唱會原聲大碟賣到缺貨，搞到有歌迷向克勤投訴買唔到碟。&#13;<br> 克勤重同環球高層陳少寶起爭執，事緣陳少寶日前俾記者問起克勤同公司嘅關係，佢竟然話克勤已經走咗，啲記者以為克勤離開咗環球。環球高層CalvinWong噚日解釋，陳少寶嘅意思係話克勤離開咗香港，同媽咪去澳洲旅行，而佢隻碟亦已經出番貨，𠵱家銷情都唔錯。</spanclass></spanclass></p></body></html>