<html><header><meta charset="utf-8"><title>股海實戰錄：反彈市追貨勿心急</title></header><body><h1>股海實戰錄：反彈市追貨勿心急</h1><p>未到耶穌受難日，淡友先行受難。前日期指高收兼轉炒高水，好多人都估到今日會挾淡倉，但能夠挾得咁應，都要外圍因素配合至得。今日輪到場外結算，話唔定重有一轉挾倉行動。&#13;<br> 候低大買藍籌股輪嘅如意算盤，暫時打唔響。不過，大市是否就此一飛沖天，趙飛雲尚有保留。首先，正如鬼佬網站所講，WallStreet已變成SwingStreet，美股近期反覆無定，今日急升，明日又可以急跌。前晚杜指雖升71點，但唔係高收，個勢唔算好強，如果呢兩日又有反覆，甚至跌穿短期升軌，則港股想升都幾難。<br> &#13;<br> <spanclass>技術指標尚未轉勢 &#13;<br> 港股噚日回升兩百點，重返50日線之上，形勢確係好番啲。不過，10日線（11030）同20日線（11007）尚未衝破，各項技術指標還未轉勢向好，故此暫時仍以反彈視之。&#13;<br> 趙飛雲噚日未有追貨，但策略上就稍有修改。候低買貨依然不變，但由於恒指已補回下跌裂口，即使再次向下，10700水平頗有機會守穩，可先買第1注，入貨後若跌至10400水平，則全力出擊。當然，若恒指不回續升，並重返上次雙底頸線11108之上，則可動用1/3資金入市。</spanclass></p></body></html>