<html><header><meta charset="utf-8"><title>拉姑撐霆鋒拖手無罪</title></header><body><h1>拉姑撐霆鋒拖手無罪</h1><p>謝霆鋒前晚在會展表示他到泰國是與母親狄波拉往還神，昨日狄波拉接受電話訪問時說：「我唔記得邊日去呀，前幾日囉。」柏芝是否同行？拉姑則說：「我唔鍾意答你呢個問題，我哋成班人去，有我嘅朋友亦有佢嘅朋友。」<br> &#13;<br> <spanclass>「咁大個女識處理」 &#13;<br> 至於霆鋒被目擊與柏芝拖手行街，拉姑說：「唔好咁敏感啦，係又點啫？個個都係咁㗎啦，一齊去玩啫。」問拉姑霆鋒與王菲是否仍是情侶，拉姑說：「慢慢睇囉，我唔方便答呢個問題，我唔答我個仔嘅男女問題。」問拉姑是否認識柏芝，她謂：「我個個都唔識，從來都唔見，我只係見我個仔。」&#13;<br> 另一方面，柏芝母親昨日三時左右駕着寶馬座駕返回又一村寓所，只見車內掛着一束泰國拜四面佛的花束，不知是否柏芝在泰國帶回港保平安。柏芝母親回家後半小時又離開，問她會否擔心霆鋒一腳踏兩船？她說：「佢（柏芝）咁大個女識處理，你哋唔使等啦，佢唔喺香港呀，出咗埠呀。」&#13;<br> 採訪：蔡如玉、娛樂突發組&#13;<br> 攝影：娛樂突發組</spanclass></p></body></html>