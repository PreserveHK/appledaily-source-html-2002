<html><header><meta charset="utf-8"><title>數碼影音：<br>復活節添氣氛換殼蛋蛋MP3Player</title></header><body><h1>數碼影音：<br>復活節添氣氛換殼蛋蛋MP3Player</h1><p>復活節原本係用嚟慶祝耶穌復活嘅節日，相信好少人會考究到點解要有復活兔同復活蛋呢個問題，不過有佢哋就始終有節日氣氛啲。今年香港AV界亦嚟咗部勁搞氣氛嘅蛋蛋形MP3Player──MP-50，新機全由韓國製造，機身呈Cuite嘅鵝蛋形，而且重有好似手機咁嘅換面殼設計，新機抵玩價只係$950（內置64MB記憶體），相信有機會成為今個復活節熱賣嘅MP3Player。&#13;<br>記者：朱崇德&#13;<br>攝影：林栢鈞</p><p><spanclass><fontstyle>兼做外置式64MB記憶體  &#13;<br> 機身內置64MB記憶體，如果慳慳哋用，都可以錄到近一個小時的MP3音樂，不過如果嫌未夠喉，機身重有MMC卡擴充插槽，加多張64MB記憶卡，最高可以容納到128MB的儲存空間，即有兩小時的音樂可以隨身放送。&#13;<br> 與電腦的接駁介面採用了USB，暫時知道可以對應到Windows98?2000?Me?XP和MacOSX（或以下）多個不同作業系統，而且Setup都好方便，測試時發現只要將MP-50連上電腦，作業系統就會自動偵察出來並裝上對應的Driver（可以唔用Setup碟都冇問題）。現在筆者直情將它當作是一部流動外置記憶體儲存器，用它抄寫其他電腦檔案，現時一般手指形64MB記憶體都要五、六百蚊，一機兩食，真係非常抵用。</fontstyle></spanclass></p><p><spanclass><fontstyle>三色換殼蛋形隨身聽  &#13;<br> MP3Player發展到今日，差唔多己經成為所有人的音樂隨身聽中嘅必需品，由於MP3音樂受到了壓縮格式所限，所以大家嘅基本播放功能都係差唔多，所以現在新機間開展的戰線，已經開始鬥型鬥款。好似全韓製的MaycomMP-50，就以佢嘅獨特外形為賣點。橢圓形的機身，真係有幾分似蛋蛋，加上佢重玩埋換殼設計，感覺似足復活蛋。跟機附送黑、紅、綠三色機殼，陸續重有新顏色機殼推出，包你日日唔同殼都冇問題。</fontstyle></spanclass></p><p><spanclass><fontstyle>播放音色表現尚可  &#13;<br> 播放表現算是不過不失，音色亦唔錯，低音表現最佳，但高音部分就有點不足的感覺，有齊Equalizer（Pop、Jazz、Rock、M-Bass）、重複播放、歌名曲目顯示（只可顯示英文）及隨機選曲的基本功能，電池則採用比較方便買到嘅3A電芯，所以就算攞出街聽都可以隨時補充電源，新電可連續播放10小時。跟機會有一個掛腰機套，掛在腰上好似時光倒流帶Call機一樣，好似老土咗啲。建議用家可以將掛頸繩的繩圈，套在電池之上，然後再將電池匣合上，亦可做到掛頸繩效果。</fontstyle></spanclass></p><p>&#13;<br> &#13;<br> &#13;<br> &#13;<br> <b> ProfileMaycomMP-50</b> &#13;<br> 尺寸：H3.5×W8.6×D5.5cm&#13;<br> 重量：52克&#13;<br> 內置記憶：64MB&#13;<br> 擴充插槽：MMC記憶卡（最高對應64MB）&#13;<br> 顯示：9個字位英數顯示&#13;<br> 使用時間：10小時&#13;<br> 電源：兩粒3A電芯&#13;<br> 查詢：美承香港有限公司(23688130)</p></body></html>