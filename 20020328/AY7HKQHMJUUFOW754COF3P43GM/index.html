<html><header><meta charset="utf-8"><title>購物焦點：<br>小飛俠今日上映醒你6大必買精品</title></header><body><h1>購物焦點：<br>小飛俠今日上映醒你6大必買精品</h1><p>迪士尼100周年搞作特別多，今日更有卡通電影《小飛俠2002飛越夢幻島》上映，3D電腦效果同傳統迪士尼畫法合成之餘，更有大批電影精品飛到。但勢估唔到各款精品之中，要同小飛俠PeterPan鬥多鬥搶鏡嘅並唔係大壞蛋鐵鈎船長，反而係細細粒嘅仙女小叮噹。&#13;<br>記者：張穎倫&#13;<br>攝影：陳偉強、陳盛臣</p><p><spanclass><fontstyle>電影講啲乜？  &#13;<br> 今日上映嘅《小飛俠2002飛越夢幻島》，講述鐵鈎船長為消滅小飛俠，將女孩珍妮捉去夢幻島引他現身，果然小飛俠和拍檔仙女小叮噹出現，並成功勇救珍妮。但倔強的珍妮從不相信有夢幻島和小飛俠，更不相信小叮噹的飛天魔法，令小叮噹法力盡失。此時，鐵鈎船長再次出現，並利用珍妮令小飛俠跌入陷阱。究竟小飛俠能否化險為夷，並帶珍妮回到原來的世界呢？</fontstyle></spanclass></p><p><spanclass><fontstyle>小飛俠面相仔細  &#13;<br> 一般Figure公仔，通常最講究就係衣服鞋襪同各樣配件，一定做到真嘅一樣，但講到面相就會差少少，望落總係怪怪哋。不過今次PeterPan就非常厲害，除咗短刀、寶藏等配件落齊外，公仔表情更非常趣怪，眼仔睩睩，同電影簡直一模一樣。&#13;<br> 售價：$149.9（玩具反斗城）</fontstyle></spanclass></p><p><spanclass><fontstyle>新女主角珍妮  &#13;<br> 有睇開PeterPan嘅朋友都知道溫蒂係第一女主角，但事隔多年，到咗2002年嘅新版，溫蒂已經長大成人，所以與不老小飛俠做拍檔嘅重任，就交畀女兒珍妮擔當。呢款珍妮處女作Figure，既有新鮮感，又有紀念價值。再講呢個Figure嘅關節位亦做得唔錯，外套又可以隨意穿着，玩法多多。&#13;<br> 售價：$149.9（玩具反斗城）</fontstyle></spanclass></p><p><spanclass><fontstyle>女孩摯愛：換衫小叮噹  &#13;<br> 雖然連戲名都以小飛俠為題，但論受歡迎程度，小叮噹TinkerBell就有過之而無不及，事關小叮噹同睡公主、白雪公主等著名迪士尼女角一樣，已經有自己一個系列，就算冇小飛俠都一樣掂。好似今次小飛俠同珍妮都冇乜衫換，但小叮噹就除咗原本嘅仙女衫外，更可以另外買套晚裝畀佢換，配件拍得住Barbie。&#13;<br> 售價：$129（DisneyStore）</fontstyle></spanclass></p><p><spanclass><fontstyle>冧女必備玻璃水球  &#13;<br> 若然你同女朋友一齊睇戲，完場時送上呢個玻璃水球，包保冧死佢。因為玻璃水球設計成一朵紫色鮮花一樣，水球內更有小叮噹同大堆閃閃紙碎，每次翻動水球都會閃起五顏六色嘅彩光，拍得住當年嘅水晶蘋果咁靚，係女仔都鍾意啦！&#13;<br> 售價：$99（DisneyStore）</fontstyle></spanclass></p><p><spanclass><fontstyle>魔法棒有聲有光  &#13;<br> 貴為仙女嘅小叮噹，當然要有魔法棒傍身。小妹妹想扮吓小叮噹的話，呢支1:1魔法棒就一定啱玩，全長達38cm，各種花紋、寶石都跟足電影。呢支魔法棒只需兩粒2A電，就識播放音樂同發光，過程同小叮噹變法術時一樣，細路女一定鍾意。&#13;<br> 售價：$59（DisneyStore）</fontstyle></spanclass></p><p><spanclass><fontstyle>鐵鈎船長大戰小飛俠  &#13;<br> 鐵鈎船長嘅Fans一定不容錯過，事關呢套情景玩具有齊海盜旗、藏寶圖、金幣等船長摯愛，武器方面更有埋長劍，連大炮都有，實力強橫。相反小飛俠就得把刀仔同小叮噹，強弱懸殊。要擺出鐵鈎船長對付小飛俠嘅各種布局，就要把握呢個機會啦！&#13;<br> 售價：$89（DisneyStore）</fontstyle></spanclass></p><p><b> 售賣點</b> &#13;<br> TheDisneyStore（25061073）&#13;<br> 銅鑼灣時代廣場501號舖&#13;<br> &#13;<br> 玩具反斗城（27309462）&#13;<br> 尖沙嘴海運大廈地庫032號舖</p></body></html>