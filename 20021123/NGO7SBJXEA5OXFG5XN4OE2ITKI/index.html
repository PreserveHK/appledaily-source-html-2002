<html><header><meta charset="utf-8"><title>北上雜誌：<br>北上扮靚歎番晚平貴兩面睇</title></header><body><h1>北上雜誌：<br>北上扮靚歎番晚平貴兩面睇</h1><p>到深圳唔去足浴揼骨，好似未真真正正享受過深圳的地道風味，不過根據我嘅實地考察加上多年經驗，師奶團通常日頭去東門Shopping，夜晚又要去食奇珍補品，要歎足浴揼骨，真係唔係好夠時間。若唔介意喺深圳過一晚夜的話，不妨等我介紹兩間美容中心，一間讓你感受豪華的五星級服務，另一間則以超值實惠為賣點。&#13;<br>記者：歐嘉荃&#13;<br>攝影：陳良</p><p><spanclass><fontstyle>高檔  &#13;<br> <spanclass><fontstyle>游水睇煙花  &#13;<br> 去到酒店已經係夜晚八點幾，入到二樓嘅水療中心，Eva二話不說就要去戶外泳池游番幾個塘，我惟有奉陪到底，泳池有成2萬幾呎，夜晚無乜燈光，感覺豪華但唔算有氣勢，原來每逢星期五及星期六，夜晚八點四十五分左右，泳池對開嘅世界之窗都會放煙花，「雖然只係短短幾分鐘，但場面都算壯觀，咁樣睇煙花都係第一次。」Eva興奮地說。不過呢排天氣咁凍，我就建議各位稍移玉步去室內泳池，隔住塊玻璃睇，起碼唔會食西北風咁慘。&#13;<br> &#13;<br> Eva檔案&#13;<br> 職業：Model及演員&#13;<br> 推介：?1,180水療套餐</fontstyle></spanclass></fontstyle></spanclass></p><p><spanclass><fontstyle>?1,180水療連雙人房套餐  &#13;<br> 呢度平日只招待會員及酒店住客，入會費每人要?13,000，而且重要畀年費?7,800！每個療程都最少要?320，絕非一般深圳市民所能消費得起。最近佢哋推出了一個Package，除咗包雙人房一晚，重有一個半小時嘅水療療程。離開香港，又有五星級酒店套房住，感覺特別Relax。我哋特別邀請識享受嘅Eva玩番晚，睇吓佢有乜嘢評價。&#13;<br> &#13;<br> <b> 30分鐘全身享受</b> &#13;<br> Eva最欣賞係水療中心嘅深層保濕身體護理，浴缸附有300多個水壓氣孔，氣孔噴出嘅氣流可促進淋巴同血液循環，功效同做運動一樣，可以刺激同破壞體內嘅脂肪，感覺就好似幾十個人同時幫你按摩一樣，「服務員重幫我按摩埋頭部，真係好舒服！」&#13;<br> 原價：?320/30分鐘&#13;<br> 時間：10:00am-10:00pm</fontstyle></spanclass></p><p><b> 五星級雙人房</b> &#13;<br> 普通雙人房的環境舒適，因開業只有一年的關係，設備與裝修都非常新淨，每個房間都備有29吋遙控電視可接收國際衞星頻道。&#13;<br> 原價：每晚?1,500</p><p><b> Vbar營業到凌晨</b> &#13;<br> 酒店內的Vbar，營業到凌晨兩點，每晚都有LiveBand演出，Coaktail每杯?40至?50，住客享有8折優惠。</p><p>威尼斯酒店聖莎薰健身水療美體中心&#13;<br> 電話：(86)75526936888&#13;<br> 地址：深圳華僑城深南大道9026號&#13;<br> 交通：羅湖關口坐的士約?50。</p><p><spanclass><fontstyle>超值  &#13;<br> <spanclass><fontstyle>?66皇帝足浴歎足80分鐘  &#13;<br> 想平平哋歎吓世界一樣無問題，我喺黃昏嘅非繁忙時間去到呢間24小時的美容中心，見到舖內差不多坐咗七、八成人，而且大部份係港客。呢度嘅裝修雖然較為普通，不過最出名就係皇宮足浴，碰啱撞到一個香港嚟嘅莫太，佢每個星期都會嚟幫襯，一於問吓佢嘅正斗推介。&#13;<br> &#13;<br> &#13;<br> <b> 按摩轆好舒服</b> &#13;<br> 我見莫太將雙腳放喺一個高身木桶入面，上面再冚條毛巾，莫太話：「木桶入面有兩層，最底已加入玫瑰蘆薈精華嘅中藥，熱辣辣嘅蒸氣蒸住雙腳，㷫得嚟好舒服。桶入面重有木製按摩器，可以邊焗邊為雙腳按摩。」</fontstyle></spanclass></fontstyle></spanclass></p><p><b> 敷薑去腳風</b> &#13;<br> 當蒸完雙腳之後，就輪到一般嘅腳底按摩，「我最鍾意就係按摩，按完摩重會做埋薑敷，去晒啲腳風，人都輕鬆晒。我就覺得好過傳統嘅腳底按摩，而且幾十蚊嘅價錢都幾抵。」</p><p><b> 顧客直擊</b> &#13;<br> 港客顧太：「每逢周末都會嚟深圳足浴，覺得呢間手勢唔錯，價錢又平過羅湖商業城嗰邊，但係私家房最大只得4人房，多啲朋友想一齊都唔得。」</p><p>東方健姿彩美容美髮中心&#13;<br> 電話：(86)75582259052&#13;<br> 地址：深圳羅湖區人民南路3018號地下（深房百貨側）&#13;<br> 營業時間：24小時&#13;<br> 交通：羅湖關口坐的士約?13。</p></body></html>