<html><header><meta charset="utf-8"><title>新車速報：<br>價廉實用七人車起亞Carens</title></header><body><h1>新車速報：<br>價廉實用七人車起亞Carens</h1><p>早前，我哋曾經為大家報道過，起亞代理會引入新一代Carens嘅消息，殊不知新車已靜悄悄抵港；全新造型更具吸引力外，由原來三排六座位組合變成七座位配搭，亦見有一份實用性，加上較其他日本同級對手來得吸引嘅售價（標準版售$89,900起），睇落又真係幾有瞄頭噃！&#13;<br>記者：黃凱穎　&#13;<br>攝影：陳偉強&#13;<br>ImageGirl：Clara</p><p><spanclass><fontstyle>全新造型魅力十足  &#13;<br> 正如我哋早前嘅報道所述，新版Carens嘅造型明顯較前來得更富吸引力；因為除咗造型變得圓渾外，新款鬼面罩及頭燈配搭，亦能令賣相變得更富時代感；而闊大嘅尾燈組合，亦較前變得簡潔易讀呢！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>七座位更切合需要  &#13;<br> 至於車廂鋪排方面，亦經過廠方精心改良，除空間依舊來得寬敞實用外，座椅編排更由原來三排六座位變成七座位，更能切合用家需要；而將中排椅背收摺或放平，更可充當郊遊玩樂時，不可缺少嘅餐桌或用作休息之用嘅敞大卧鋪，而將後排椅背收摺起，更能令尾廂空間有近倍增㖭。設備配搭又見齊全，除原廠冷氣及高級音響外，中控台旁邊重有金屬面板裝飾，從而予人有一份CybeerFeel呢！</fontstyle></spanclass></p><p><spanclass><fontstyle>1.8偈動力強橫  &#13;<br> 新車配用一台1.8公升直4DOHC引擎，動力輸出充裕外，運轉亦見寧靜暢順；而由前輪麥花臣支柱及後輪雙連桿，所組成嘅懸掛系統，響剛勁有度嘅車架，同埋15吋輪胎組合輔助下，亦予人有不俗嘅路面循迹性。當然唔少得重有雙安全氣袋及堅固穩紮嘅車架結構，為你提供至周全嘅保護啦！</fontstyle></spanclass></p><p><b> 記者試後簡評</b> &#13;<br> 新版Carens外形較前變得富時代感，除更有吸引力外，由六座位變成七座位配搭，亦見有一份實用性；而一台1.8公升直4偈動力輸出充裕外，運轉亦見寧靜暢順呢！&#13;<br> &#13;<br> <b> 起亞Carens</b> &#13;<br> 引擎：1794cc直4DOHC&#13;<br> 馬力：126ps/6000rpm&#13;<br> 扭力：16.5kgm/4900rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱&#13;<br> 　　　（後）雙連桿&#13;<br> 制動：（前）透氣碟&#13;<br> 　　　（後）透氣碟（ABS）&#13;<br> 輪胎：195/60R15KumhoPowermax769&#13;<br> 尺碼：4493×1748×1609mm&#13;<br> 軸距：2560mm&#13;<br> 新車售價：$113,900（CarensEXⅠ）&#13;<br> 車輛提供：起亞汽車（27609933）</p></body></html>