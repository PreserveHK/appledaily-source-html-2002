<html><header><meta charset="utf-8"><title>電腦專題：<br>土生土長IT人逛盡上海5大蒲點</title></header><body><h1>電腦專題：<br>土生土長IT人逛盡上海5大蒲點</h1><p>喺香港，買電腦可以去黃金或者旺角電腦中心，睇手機就通常蒲先達同落鴨記，去到上海，又有何地方可以逛？初次踏足上海的我，有幸得到當地土生土長兼工作的IT人作為盲公竹，逛盡舖頭最多、產品種類最齊、人氣最旺的電腦手機場。&#13;<br>記者、攝影：招佩珊</p><p>陳力小檔案：&#13;<br> 年齡：28&#13;<br> 貫籍：上海&#13;<br> 職業：Hdt互動通客戶部經理，公司從事網頁設計及為客戶提供解決方案&#13;<br> IT用品：SonyVAIONotebook、iPAQPocketPC、西門子3568i手機</p><p>&#13;<br> &#13;<br> 原來喺上海只要去一個商場就可以買齊電腦、手機及AV產品，好似陳力帶我去的太平洋數碼廣場、百腦匯及賽博數碼廣場呢3個熱門腦場，通常有3、4層賣電腦，1至2層搵到AV產品，當中有一層專攻手機，買齊所有IT產品都唔使四圍走。&#13;<br> &#13;<br> </p><p><spanclass><fontstyle>蒲點1：層數最多瓣數最齊太平洋數碼廣場  &#13;<br> 計埋地庫及地下整個廣場合共有7層，6層賣電腦產品，而且分得好清楚，地庫賣軟件、地下Notebook、睇品牌如IBM、Acer去1/F，砌機就佔3層之多，當我忙着收傳單時，陳力解畫：「這3層全是DIY店舖，競爭當然大，現在大部份家用家都是DIY，比較便宜嘛！」&#13;<br> 喺香港見到的手機型號呢度都有齊，不過就特別多金色機，金色西門子6618及SonyEricssonT600你又見過未？&#13;<br> &#13;<br> 地址：肇嘉濱路1117號</fontstyle></spanclass></p><p>&#13;<br> <spanclass><fontstyle>蒲點2：室內寬敞行得至輕鬆百腦匯  &#13;<br> 行過幾步就是另一個熱點百腦匯，是最有名的電腦大場。由於只佔整座購物城的數層，店舖數量及產品種類比太平洋略為遜色，但勝在夠闊落，唔使好似喺太平洋咁人碰人。&#13;<br> &#13;<br> 地址：漕溪北路11號美羅城B1-3/F</fontstyle></spanclass></p><p><spanclass><fontstyle>蒲點3：連鎖式商場分店最多賽博數碼廣場  &#13;<br> 論人流、舖頭數目、爆場程度賽博唔及其餘兩個熱點，反而陳力經常嚟呢度，因為公司喺附近。賽博數碼廣場是3C（電腦、通訊及家電）產品的連鎖賣場，直至今年年中就有14間分店遍布中國，而呢間位於淮海中路的是旗艦店，怪唔知陳力話：「浦東一樣有，可是這裏最大。」&#13;<br> &#13;<br> 地址：淮海中路282號</fontstyle></spanclass></p><p><spanclass><fontstyle>蒲點4：浦東至新腦場正大廣場  &#13;<br> 現時上海最大的商場正大廣場剛剛新開張，頂樓設有電腦及手機專賣區，約六、七十個舖位，半數仍空置，可能陳力見我有點失望，於是即刻帶我去到4樓數碼夢想街，即是Sony數碼旗艦店，精神的確為之一振，因為大部份Sony新舊數碼產品都可以試到、玩到、買到。&#13;<br> &#13;<br> 地址：陸家嘴西路168號頂樓</fontstyle></spanclass></p><p><spanclass><fontstyle>蒲點5：上網打機網Bar至Hit  &#13;<br> 原來上海InternetCafe並不普及，「受到監管的NetBar最多，但合年少一輩，我喜歡有WirelessLAN的CafeShop，喝杯咖啡，上上網。」他最喜歡的CafeShop是浦東的STARBUCKS。</fontstyle></spanclass></p></body></html>