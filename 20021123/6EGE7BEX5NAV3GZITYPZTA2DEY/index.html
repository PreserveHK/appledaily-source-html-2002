<html><header><meta charset="utf-8"><title>凌晨去玩刺激卡丁車</title></header><body><h1>凌晨去玩刺激卡丁車</h1><p>喺深圳，晚上至凌晨可飲酒又可玩卡丁車（即香港的高卡車）的地方唔多，深圳市只有兩個，由於建設路的「馬特龍賽車俱樂部」較近，所以以港人居多，尤以周末最為熱鬧。俱樂部面積共6,000平方米，跑道共長800米，而由8樓衝落7樓的斜路隧道就最刺激；可能局限於室內，未及戶外場有較多的變化，大直路唔多、彎位既多又窄。落場不多又喝了多少酒的我，就好幾次差點入唔到彎炒車。非會員玩車10分鐘要?60，收費貴咗啲，但做了會員就平至?38（年費?300），十分抵玩。平時?488已可玩足全日，但由於本月新添了十多部新車及有推廣，即日起至12月10日，買?60套票可享受二送一優惠，即平均?40，家陣做非會員一樣有着數！忠告：若凌晨時分來玩，最好於1:30am前來，點解？因為佢哋會唔放工，等埋你玩到3、4點先打烊。</p><p><b> 玩家直擊：德國籍Stefan</b> &#13;<br> 從事出入口生意的29歲德國籍Stefan，現時在香港工作，一有空閒時間便上深圳玩卡丁車，即日來回。Stefan在德國時候已玩車，他說：「德國玩車比深圳較為安全，且這裏的煞掣系統較弱；不過It'sstillveryfunny。」</p><p>馬特龍賽車俱樂部&#13;<br> 電話：（86)75582352721&#13;<br> 地址：深圳市建設路友誼多層停車場7-8樓&#13;<br> 營業時間：早上9：00至凌晨2：00&#13;<br> 交通：從羅湖關口前往，步行約15分鐘。</p></body></html>