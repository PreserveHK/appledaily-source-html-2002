<html><header><meta charset="utf-8"><title>摩記C330系列換殼變新Look</title></header><body><h1>摩記C330系列換殼變新Look</h1><p>摩記新機密密來，繼上星期推出旗下首部彩芒機後，轉個頭又有新機登場。用上同一個機肉的C330系列可以底面換殼，不過，當換上不同形狀的外殼就變成另一個型號另一個Look，實行玩換殼玩到改頭換面。&#13;<br> 記者：招佩珊&#13;<br> 攝影：楊錦文&#13;<br> &#13;<br> <spanclass><fontstyle>一肉配三款變形殼  &#13;<br> C330系列用上同一個機肉，當換上不同形狀的外殼就會變成C331、C332及C333呢3個不同型號，新機開賣時會以機身最細最輕的C333做主，然後跟機會送C331或C332其中一款外殼。機內備有「主題下載」功能，每個主題已經包括ScreenSaver、Wallpaper及鈴聲，下載一個主題已經有齊三個項目，用家毋須逐個下載，一次過搞掂夠晒方便。另外，新機亦設有MotoMixer鈴聲混音功能，利用機內預設或經WAP下載的特有鈴聲Groovetunes，便可自行於手機內混出不同音效的手機鈴聲。&#13;<br> &#13;<br> C330系列Profile&#13;<br> 制式：GSM900/1800雙頻&#13;<br> 通話時間：150-300分鐘&#13;<br> 備用時間：80-250小時&#13;<br> 功能：WAP1.2.1、GPRS、EMS、聲控撥號、3款遊戲、16和弦鈴聲及自編鈴聲</fontstyle></spanclass></p><p><spanclass><fontstyle>V70新色上場功能加碼  &#13;<br> V70都差不多賣了大半年，今次再度介紹當然有新賣點。鍵盤位換上非常搶眼的鮮紅色，同舊版一樣用上半透明物料可透光。為襯新色有3款新面環，類似鑲鑽石設計有粉紅、粉藍及白3種顏色，雖並非用上真鑽石，但亦好夠閃。至於功能方面亦有所提升，新添了以時鐘顯示的ScreenSaver及「Unlock」功能，換言之，用家毋須揭蓋都可以操作手機如睇短訊、讀取電話簿資料、玩遊戲及設定手機功能等，唔似得舊版本每次要推開旋轉式揭蓋才可操作各項功能。當紅色V70推出之後，原有3種顏色的新機都會加添呢兩項功能，至於現時用緊V70的用家就無得Upgrade。&#13;<br> &#13;<br> 查詢：Motorola客戶諮詢專線（25063888）</fontstyle></spanclass></p></body></html>