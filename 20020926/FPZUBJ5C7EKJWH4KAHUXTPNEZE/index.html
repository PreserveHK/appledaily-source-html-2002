<html><header><meta charset="utf-8"><title>快譯通影相彩芒ＰＤＡ$1,680登場<br>激平價$1,680扺玩</title></header><body><h1>快譯通影相彩芒ＰＤＡ$1,680登場<br>激平價$1,680扺玩</h1><p>家陣興玩Snapshot，不過唔一定要用相機或手機，揸住部PDA都一樣有得玩。快譯通新近推出的V98C彩芒PDA，不但機身細細兼備有65,536色顯示屏幕，最大賣點當然是內置數碼鏡頭可以玩影相，再加上價錢只不過是$1,680，尤其是PDA初哥或學生哥，呢部機絕對抵玩！&#13;<br>&#13;<br>記者：招佩珊　攝影：楊錦文、黃子偉&#13;<br>ImageGirl：Marcella</p><p><b> V98CProfile</b> &#13;<br> 作業系統：自行開發系統&#13;<br> 處理器：ToshibaTMP91C824F&#13;<br> 內置記憶體：8MB&#13;<br> 屏幕顯示：160×160Pixels；65,536色&#13;<br> 電池：內置鋰電池&#13;<br> 體積：110×70.5×16.3mm&#13;<br> 重量：約121克&#13;<br> 售價：$1,680&#13;<br> 查詢：快譯通（28625288）</p><p><spanclass><fontstyle>內置鏡頭可變焦  &#13;<br> 早在今年4月，快譯通已推出旗下首部彩芒PDAV98，今回V98C就是前作的有鏡頭版，機背加上數碼鏡頭可拍攝相片，拍攝時有兩種解像度選擇，分別是160×120Pixels及320×240Pixels。雖則並非一部真正相機，但有埋變焦功能，可以ZoomInZoomOut。用家可經電腦將JPEG或BMP格式的圖片下載並儲存在電子相冊，不過由於只得8MB記憶體，容量太大的圖片就未必放得落，而睇相形式除了一般逐張睇之外，亦有幻燈片播放功能自動「去片」。</fontstyle></spanclass></p><p><spanclass><fontstyle>多種拍攝模式任你玩  &#13;<br> 用PDA影相感覺上好似好兒戲，不過呢部PDA就十足十相機咁，設有不同拍攝模式可供選擇，包括全自動、陽光、陰天、日光燈、正光及逆光，而且有曝光補償設定，務求影相可以有更佳效果，比起一般傻瓜機絕不遜色。</fontstyle></spanclass></p><p><spanclass><fontstyle>代傳短訊好易用  &#13;<br> V98C新增了「短訊」功能，透過紅外線與手機連接便可接發短訊。只要先在機內輸入短訊內容及對方的手機號碼，並儲存在待發箱內，然後啟動手機的紅外線，再將兩者的紅外線連接埠對準，在待發箱內選擇需傳送的短訊，並於屏幕左下方選擇「發」呢個功能便可發送訊息。其實同平時用手機經網絡商Send訊息無分別，要畀發送短訊費用，只不過將編寫短訊呢個步驟搬去PDA。V98C亦可讀取手機內的短訊內容，好處在於可一頁過睇晒，唔使喺手機逐頁㩒。</fontstyle></spanclass></p><p><spanclass><fontstyle>支援Palm文字檔  &#13;<br> V98C採用的是自行開發的作業系統，並非PalmOS或WindowsCE呢兩大主流，實用性及兼容性始終唔及佢哋機種。不過V98C內置「小書蟲」電子書軟件，用家可閱讀Palm格式的文字檔及電子書。亦備有多款實用軟件，例如類似PowerPoint的簡報功能、兼容閱讀Word或電郵文檔的文本閱讀功能，以及多款玩味十足的內置遊戲，當然還有不能缺少的英漢、漢英及英英辭典功能。</fontstyle></spanclass></p><p><b> 記者意見</b> &#13;<br> 備有內置鏡頭、彩芒、中英文繙譯嘅PDA，都只係賣$1,680，比起現時市場上另一部亦是唯一一部內置鏡頭的PDASONYNR70V/H，行貨賣到四千多元，真係抵到沒話說，當然其致命傷是並非主流OS，支援軟件少之又少，大大削弱其擴充性能。</p></body></html>