<html><header><meta charset="utf-8"><title>新車速報：<br>新版富豪V40多變實用</title></header><body><h1>新車速報：<br>新版富豪V40多變實用</h1><p>早陣子，率先引入2003年全新版本嘅富豪S40，予車迷有一新耳目之感後，最近代理又運嚟有CityRV風采嘅新款V40旅行車，佢唔止有靈活多變又實用嘅車廂空間，加上標準化嘅車頂行李架組合，大可加裝單車架Set埋兩部單車，與友人喺郊外上踩單車，真係一樂也㗎！&#13;<br>記者、攝影：陳偉林&#13;<br>新車售價：$199,900&#13;<br>車輛提供：太古汽車（29273488）　&#13;<br>單車提供：飛球單車行（23813661）　&#13;<br>CannondaleJekyll700（$15,200）&#13;<br>CannondaleF600（$10,800）</p><p><spanclass><fontstyle>車廂闊落設備齊全  &#13;<br> 講到車廂鋪排方面，前後高級真皮鑲嵌嘅座椅，乘坐貼身舒適之餘，駕駛席重備有全方位電控，而後排當遇有需要時，還可以左右獨立收摺放平，令尾廂空間倍增。除電窗、門邊電鏡及電天窗外，重有原廠高級音響同冷氣，唔少得重有前後獨立房燈、尾廂伸縮遮擋、繩網同六個安全氣袋連充氣簾幕㗎！</fontstyle></spanclass></p><p><spanclass><fontstyle>造型趨時有賣點  &#13;<br> 雖然好似富豪V40呢類SportWagon，響香港並非主流車款，惟一撮喜好戶外活動，又或者日常需要運載少量物件嘅人士，呢部V40可謂大派用場；再者，全新鬼面罩、車頭氣霸、匹配頗有神氣嘅車燈，加埋四輪新款跑車合金胎軨組合，賣相既趨時又見活力感，你都咪話唔吸引呀！</fontstyle></spanclass></p><p><spanclass><fontstyle>新引擎配搭勝在寧靜慳油  &#13;<br> 呢部新版V40以一台2.0公升直4DOHC偈，匹配全新5前速自動波，引擎較前表現寧靜之餘，重有慳油嘅特性。穩紮底盤結構，匹配前輪柱式獨立，後輪扭力連桿設計，可有唔錯循迹表現外，原車重備有四輪碟煞及ABS連EBD裝置，大可令駕駛者無後顧之憂呢！</fontstyle></spanclass></p></body></html>