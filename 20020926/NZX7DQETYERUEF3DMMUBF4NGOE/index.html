<html><header><meta charset="utf-8"><title>玩《獎門人》錢嘉樂影射成龍緋聞<br>向海嵐聞成家班扯火&#13;<br></title></header><body><h1>玩《獎門人》錢嘉樂影射成龍緋聞<br>向海嵐聞成家班扯火&#13;<br></h1><p>向海嵐前晚錄影《吾係獎門人》時，表示自己識得「手指拗出唔拗入」，錢嘉樂即時稱是成龍成家班的武功，並不停提住成家班，最後向海嵐發脾氣，錢嘉樂才收聲。</p><p>前晚在電視城錄影的《吾係獎門人》，嘉賓有馬浚偉、向海嵐、蔡少芬、陳豪和朱咪咪等。&#13;<br> 主持人曾志偉和錢嘉樂，全晚以馬浚偉和郭羨妮交惡及向海嵐和成龍的緋聞來取笑，最後向海嵐發脾氣，錢嘉樂才閉嘴不說。<br> &#13;<br> <spanclass>即時收口 &#13;<br> 向海嵐稱自己的絕技是「手指拗出唔拗入」（即把手指向後彎），錢嘉樂即插口說：「據我所知，呢一招淨係得成家班嘅盧惠光先識，點解成家班識做嘅嘢，你都識做嘅？」&#13;<br> 其後錢嘉樂還多次提及成家班，最後向海嵐終於忍不住反擊說：「好咯喎！你講夠未呀？」錢嘉樂這時才肯收口。&#13;<br> 另外，曾志偉叫馬浚偉表演「和郭羨妮對話」，明顯要整蠱馬浚偉。馬浚偉最後輸掉遊戲，要揹着朱咪咪行石仔路，因為朱咪咪太重，馬浚偉揹了一半路程便已滿頭大汗，朱咪咪又用雙腳夾着馬浚偉的大髀，連錢嘉樂都看不過眼說：「你唔好夾得咁實啦，人哋好辛苦㗎！」<br> &#13;<br> <spanclass>痛到標汗 &#13;<br> 事後向海嵐和馬浚偉都表示不介意成為被取笑的對象，向海嵐說：「玩吓啫！之前工作人員都叫我玩得放啲，但我估唔到會攞緋聞嚟玩，我都鬧咗佢（錢嘉樂）啦！」&#13;<br> 而馬浚偉則說：「玩遊戲啫，至緊要玩得開心，不過孭朱咪咪嘅時候，因為啲石仔拮到我腳底嘅穴位，所以痛到我標晒冷汗。」	&#13;<br> 採訪：楊潔雯&#13;<br> 攝影：陳偉權</spanclass></spanclass></p></body></html>