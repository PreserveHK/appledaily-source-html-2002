<html><header><meta charset="utf-8"><title>股海實戰錄：電訊股反彈挾淡</title></header><body><h1>股海實戰錄：電訊股反彈挾淡</h1><p>港股噚日又出現反走勢，恒指喺一致睇淡嘅情況下，倒升42點收場，收11209。可能係多散戶造淡，大戶又先挾一轉淡倉，期指昨日高低波幅232點，唔少即市淡倉被迫投降。不過恒指反彈近50日線（現處11243）明顯有阻力，短期內抽唔番上去，港股難言轉穩。<br> &#13;<br> <spanclass>慎防彈完再散過 &#13;<br> 中移動（941）跌至24元密集區終見支持，噚日反彈0.55元，收24.75元，睇嚟升勢主要同大戶挾期指淡倉有關，但技術方面則STC跌至超賣區，%K線回升，作勢要升穿%D線，有短期見底反彈迹象。不過若無其他利好消息支持或大市氣氛轉佳，似乎都係彈完再散過嘅格局。睇中移動等於睇埋聯通（762），兩者走勢十分相似。&#13;<br> 近期大藍籌率先跌破50日線有中移動、聯通及滙豐（005），目前跌近50日線嘅大藍籌有長實（001）及和黃（013），只要昅實呢5隻股份走勢，大致可以捉摸到恒指去向。&#13;<br> 趙飛雲暫時都係等位買貨，中海發展（1138）1.25至1.29元水平可收集，上實（363）月初急升後整固，但仍守10日線（現處15元）之上，14.20至14.60元可伺機吸納。</spanclass></p></body></html>