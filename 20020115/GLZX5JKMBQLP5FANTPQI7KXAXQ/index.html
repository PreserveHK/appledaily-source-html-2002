<html><header><meta charset="utf-8"><title>讀港大進修學院法律課程<br>梁佩瑚被投訴上霸王堂</title></header><body><h1>讀港大進修學院法律課程<br>梁佩瑚被投訴上霸王堂</h1><p>最近有讀者報料，懷疑八九年港姐季軍梁佩瑚（前名梁清爭仁）攻讀港大的專業進修學院法律課程，沒有交學費，有上「霸王堂」之嫌。但梁佩瑚昨日解釋報讀課程初沿用梁清爭仁的名字，所以點名名單就沒有她的名字。</p><p>八九年港姐季軍梁佩瑚近年淡出幕前，專注攻讀香港大學專業進修學院法律課程。日前有讀者指梁佩瑚的名字沒有在上課的點名冊內，懷疑她沒有交學費，有上「霸王堂」之嫌。讀者又稱梁每次上課都霸第一行坐，說話大聲，似有對其他同學構成不公平和騷擾。<br> &#13;<br> <spanclass>已交七千學費 &#13;<br> 記者昨日致電梁佩瑚，向她求證上「霸王堂」之事，她說：「呢件事好無聊，我喺開課前已選課，之後已交晒學費，因為我用梁仁個名報名，於是個list就搵唔到梁佩瑚呢個名。」梁佩瑚表示今年報讀了四個科目，每科學費約一千七百元，即梁佩瑚已交了約七千元的學費。她又說：「我張學生證依然沿用梁仁個名，但一睇張相就知，呢樣嘢呃唔到人。」&#13;<br> 梁佩瑚不諱言有些學生到課室上「霸王堂」，她說：「係好多學生去上『霸王堂』，個課室成日滿晒，所以呢排學校都安排多咗人手喺課室門外查證。我好唔明點解有人咁無聊咁樣講，如果嗰個人係一樣讀法律課程，佢應感到好羞愧，唔清楚件事唔好誣告人。」<br> &#13;<br> <spanclass>甚少選坐前排 &#13;<br> 那梁佩瑚可有霸佔第一行的座位上課，上課時又是否談話大聲，她解釋：「我淨係第一年上課時坐過第一行，因為嗰陣時我都冇相識嘅同學，於是好自閉坐前面，加上我𠵱家發覺坐第一行上堂，抬高頭睇board好辛苦，我已好少選前排。」她亦肯定自己不會在課堂內高談闊論，騷擾到其他同學。&#13;<br> 而港大專業進修學院公共事務部的馮小姐，昨日在電話訪問說：「所有有關學生嘅資料都係私隱唔可以公開，我哋唔會就個別學生嘅情況作答。」&#13;<br> 採訪：比華利</spanclass></spanclass></p></body></html>