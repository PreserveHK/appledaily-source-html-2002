<html><header><meta charset="utf-8"><title>701收料站：華德豐未升完？</title></header><body><h1>701收料站：華德豐未升完？</h1><p>上周聲稱話搞掂債務重組嘅華德豐（297），復牌之後升個唔停，噚日終於唞吓氣，跌4.3%，收68仙，成交持續暢旺，有成5488萬銀。靚女經紀話隻股場「騷」重未落幕，等佢再回吓先，可以再博過。<br> &#13;<br> <spanclass>出trip未必有搞作 &#13;<br> 靚女經紀講，華德豐揸住唔夠2%，主要由飛天朱持有嘅香港衞星，將於星期三帶隊上京，睇簽約儀式，唔少證券界人士都有份被邀請。照計山長水遠上京，斷估隻股都唔會咁快玩完？&#13;<br> 小初就唔敢苟同，中建數碼（1169）一樣帶隊睇廠，返嚟即刻又批股，雖然價錢比上次高咗，要成40仙，但會唔會批到通街都係貨，小初就唔知嘞，所以唔一定有trip就一定有搞作。&#13;<br> 靚女唔順氣，佢話人哋成班中資炒家夾手夾腳抽高股價，計埋將股價踢上去嘅成本，睇怕冇咁快散到貨啩？</spanclass></p></body></html>