<html><header><meta charset="utf-8"><title>城城大熱倒灶獨憔悴<br>華仔風騷撩牙　陳奕迅流鼻血</title></header><body><h1>城城大熱倒灶獨憔悴<br>華仔風騷撩牙　陳奕迅流鼻血</h1><p>前晚許志安爆冷奪得《勁歌》「最受歡迎男歌星」獎，但在慶功宴上可謂有人歡喜有人愁，賽前被視為頭號大熱之一的郭富城，只靜坐在一角獨食，表現酸溜溜。而陳奕迅就突然流鼻血，反觀劉德華則因已奪大獎而顯得神態自若。</p><p>許志安前晚在《2001年度勁歌金曲頒獎典禮》上，以爆冷姿態奪得「最受歡迎男歌星」獎項，賽前被喻為大熱之一的郭富城（城城）落敗，表現最為酸溜溜。&#13;<br> 雖然城城與另一大熱人選劉德華（華仔）均在慶功宴上，各自逗留了十五分鐘便離場，但華仔可能因奪得「亞太區最受歡迎男歌星」一獎的關係，心情亦相當不俗，惟獨城城就靜坐一邊自顧自進食。而賽前亦是大熱候選人之一的陳奕迅（Eason），談論安仔時竟突然流鼻血。<br> &#13;<br> <spanclass>城城自言攞大獎 &#13;<br> 城城前晚在席上強調自己絕無失望，他說：「我都係平常心，繼續努力囉，我對自己嘅成績都滿意，我攞咗個大獎（「公益金最喜愛慈善組合大獎」）啦。安仔今次攞獎都戥佢開心，佢自己都話等咗十五年，我絕對冇失望，獎就得一個，唔係你攞就我攞㗎啦，我又唔係未攞過。」&#13;<br> 而大獎在手的華仔，前晚神態自若地在席間撩牙。華仔說：「我戥安仔開心，要攞過呢個獎嘅人，至知道攞呢個獎嘅快樂，每年攞呢個獎嘅人要好好品嘗。」<br> &#13;<br> <spanclass>陳奕迅帶挈fans &#13;<br> Eason前晚在慶功宴上，突然流鼻血，要馬上用毛巾拭血及以冰敷鼻。Eason更稱對失去男歌手獎項未感失望，他說：「安仔應該攞嘅，睇啲人企晒起身，就知幾開心啦。」&#13;<br> 此外，網上博彩公司「易勝博」（easybets.com）為《勁歌》賽果開盤，網頁發言人昨日透露，投注總額只有港幣四十七萬元左右，據「易勝博」透露，「金曲金獎」和「最受歡迎男歌星」投注額各佔總投注額四分一，其餘則為「最受歡迎女歌星」，雖然許志安爆冷奪「最受歡迎男歌星」獎，但因投注額不多，fans未有因此受惠，反而憑《ShallWeTalk》奪「金曲金獎」的陳奕迅，則帶挈不少fans贏錢。</spanclass></spanclass></p></body></html>