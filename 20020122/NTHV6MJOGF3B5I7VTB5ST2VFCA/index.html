<html><header><meta charset="utf-8"><title>勁Game搶先睇：<br>魔戒效應《DarkAgeofCamelot》網上現身</title></header><body><h1>勁Game搶先睇：<br>魔戒效應《DarkAgeofCamelot》網上現身</h1><p>《魔戒首部曲：魔戒現身》雖然要到月尾香港先有得上，不過電影嘅熱潮經已席捲全城，唔少Fans被故事中的奇幻世界深深感染，重話要喺網上試吓玩魔界歷險。最近好多Game迷都話《DarkAgeofCamelot》嘅網上RPG好有《魔戒》Feel，而且佢哋團隊作戰形式亦同套戲好近似，不過唔知係唔係戲中嘅游俠Legolas真係太型仔，所以搞到啲電腦玩家都話要扮游俠！&#13;<br>&#13;<br>文：李淮</p><p><spanclass><fontstyle>游俠《魔戒》歷險領隊  &#13;<br> 開講有話「RangerLeadtheWay」，游俠在團隊中扮演嘅角色，主要包括引領團隊安全到達目的地同埋追蹤目標。喺《魔戒》之中，Legolas就充分發揮Ranger嘅專業精神，一句感應到前面好唔妥當，成班人即時收聲進入戰鬥狀態。配合佢出色嘅箭術同埋中三T都唔識笑嘅表情，演落的確入木三分。所以雖然戲中Legolas只屬配角，一樣大把人支持，近期勁Hit嘅網上RPG《DAoC》，更令大量玩家轉玩游俠添！</fontstyle></spanclass></p><p><spanclass><fontstyle>攻擊能力超晒班  &#13;<br> 其實游俠（Ranger）在《DAoC》大熱，除咗因為《魔戒》效應同埋森林精靈造型似足Legolas之外，角色的戰鬥力強勁亦是一大因素。&#13;<br> 基本上Ranger面對同等級嘅怪物，只要防具和弓箭有番咁上下質素，單打獨鬥有絕對取勝嘅把握。假如係次一級嘅敵人，直情未埋身已經被你連環數箭射死，直頭拔劍都慳番。加上Ranger重有隱密技能，點數升得愈高潛行的步速亦會愈快，等你神不知鬼不覺玩埋伏，打國戰（RvR）嗰陣又可以做Sniper狙擊敵國Player，真係好鬼搞嘢！</fontstyle></spanclass></p><p><spanclass><fontstyle>打Ranger攻略  &#13;<br> 講完一大輪，究竟喺《DAoC》玩Ranger應該點升技能先至最勁？遊戲中RecurveBow共分為三種，代表不同程度的破壞力。而作為一個全面嘅Ranger，隨身配備短弓和大弓（GreatRecurveBow）已成為指定動作，短弓的主要作用係用嚟對付魔法師，以快箭阻截對方施放魔法，大弓則用來射擊一般敵人或怪物，務求產生最大殺傷力。除此之外，在低等級時你應盡快學會做弓箭，一來質素較高，二來又可以慳錢，三來重可以透過Master介紹不停接工作，將完成品送往指定的NPC賺錢，唔使驚失業！</fontstyle></spanclass></p><p><spanclass><fontstyle>《魔戒》人物對對碰  &#13;<br> &#13;<br> <spanclass><fontstyle>魔法師　遠程魔法殺手  &#13;<br> 在《魔戒》中佔有極大戲分的魔法師Gandalf，在戲中的魔法力量非常驚人，如果想好似佢咁厲害，玩《DAoC》就一定要揀Albion嘅Wizard，因為佢善於使用各種元素系魔法（例如冰和火），可以在遠距離使用強大的魔法將怪物擊殺。</fontstyle></spanclass></fontstyle></spanclass></p><p><br> &#13;<br> <spanclass><fontstyle>戰士　血肉前鋒式打手  &#13;<br> 《魔戒》中的戰士造型都非常有氣勢，而在《DAoC》中，大家可以直接揀選戰士為自己的職業，Game內的三個國家，各有不同類型的戰士，其中有些更身兼「埋身戰」同「魔法」兩種技能，絕對係大家嘅首選。戰士在團隊中的主要工作，就是設法擋在前方，掩護魔法師在後方進行攻擊，所以難聽啲講，戰士嘅工作係專職捱打，亦即我們常聽到的Tank。</fontstyle></spanclass></p><p><br> &#13;<br> <spanclass><fontstyle>女戰士　打法極盡燦爛  &#13;<br> 喺《魔戒》戲入面貴為精靈族公主嘅Arwen，是以精於騎術而聞名。至於《DAoC》裏面，一樣有女戰士這個職業，而且玩家如喜歡，還可以玩埋騎馬（不過完全自動化）。女戰士在遊戲中的重點會集中在戰鬥方面，無論你用邊種武器，只要升高啲技能，女戰士會有特別多招式俾俾你揀，打起上嚟亦特別燦爛。</fontstyle></spanclass></p></body></html>