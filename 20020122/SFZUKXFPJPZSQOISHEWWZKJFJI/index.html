<html><header><meta charset="utf-8"><title>潮流街坊大數02潮流</title></header><body><h1>潮流街坊大數02潮流</h1><p>潮流雜誌總會在一年之初搵大班明星名人大講來年潮流兼個人打扮心得，話題離不開巴黎和米蘭，大堆不吃人間煙火兼睇得見摸唔到的高檔時裝；老實講，班十零廿多歲後生仔女又點拎得起一萬幾千買個Trend吖！與其扮晒高深，不如搵班專賣潮流嘢嘅潮流街坊（利時商場嘅Sales）現身說法，講吓時下後生仔點睇02後生仔潮流，夠晒親民之餘重希望幫到吓手！&#13;<br>&#13;<br>記者：陳嘉文　攝影：陳盛臣</p><p><spanclass><fontstyle>板鞋經典VansSK-8Hi  &#13;<br> 「Converse太氾濫，今年玩布鞋我會揀Vans。創立於1966年的Vans是板鞋的始祖（比Vision早出道10年），由SkaterPaulVanDoren創辦；不過要數Vans經典，非SK-8Hi莫屬！但可惜經已停產，直至01年喺日本雜誌見到話會出復刻，而近期香港代理亦有引入。」</fontstyle></spanclass></p><p><spanclass><fontstyle>至尊牛記Levi'sNevadaJeans  &#13;<br> 「若然NevadaJeans係今年的重點潮流，倒不如講玩Vintage牛記根本就係不死潮流；要我揀今年最勁的Products，一定係佢！不過老實講，呢條全球限量500條的1880年復刻老古董，要搵都真係幾難！退而求其次可以揀條靚色的Second-handJeans頂住癮先！」</fontstyle></spanclass></p><p><spanclass><fontstyle>有型雜誌《STUDIOVOICE》  &#13;<br> 「《STUDIOVOICE》的路線是玩Multi-MediaMix，偏向講冷門嘢，因此給人感覺可能係一本幾扮嘢的雜誌；呢本雜誌每期都有固定Topic，曾有專題講Graffiti、60's電影、Punk文化等；另外，《STUDIOVOICE》的GraphicDesign走得很前！大膽講句：《STUDIOVOICE》比《RELAX》更有型！」</fontstyle></spanclass></p><p><spanclass><fontstyle>60's太空Feel電話  &#13;<br> 「後生仔追潮流已不單係衫褲鞋咁簡單，家吓大家都好着重個人Lifestyle，例如會玩吓60's的家具等；好似呢款於60's生產的美國Ericofon電話，當年的設計係玩未來SpaceAgeFeel，用21世紀今日的角度去睇，Ericofon依然好前衞！」</fontstyle></spanclass></p><p><spanclass><fontstyle>B-boy經典「聲寶」777  &#13;<br> 「若然Technics的石英唱盤SL-1200是DJ的身分象徵，那麼「聲寶」777手提Hi-Fi就係B-boy的身分證；近期新一代的HipHop友都搵緊呢部80’s生產的經典，有心人如想買佢，可以多蒲鴨寮街碰碰運氣，價位$1,000之內。」</fontstyle></spanclass></p><p><br> &#13;<br> <spanclass><fontstyle>四眼樣衰妹LittleEnidDoll  &#13;<br> 「近期東洋盛行一股LittleEnidDoll熱潮，而本地亦有少量水貨引入，還能在3小時內賣清！LittleEnidDoll的四眼妹Figure來自美國另類漫畫《GhostWorld》，作者DanielClowes好紅，去年更幫Garcon畫過插畫廣告；而《GhostWorld》已於去年在美國改編成真人電影。LittleEnidDoll熱潮亦反映出今日的Figure必須具備強烈個人風格，樣衰亦唔緊要，最緊要有格！」</fontstyle></spanclass></p><p><spanclass><fontstyle>本地Crossover搞作發難  &#13;<br> 「香港人玩潮流一向着重老外貨色，不過近年有識之士已開始重視本地創作，而近期更興起幾個牌子一齊合作玩Crossover，就如EMPIRE呢隻牌子就係集合FIRSTFORCE、AR、CASUALMONKS、ECSTASY、RM等5個本地獨立單位聯手合作的產品；此搞作最Gimmick除了是限量品外，最大意義重係可以順勢推廣本地自家創作！」</fontstyle></spanclass></p></body></html>