<html><header><meta charset="utf-8"><title>抵食大牌檔：<br>石塘嘴街市歎暖身炭爐菜</title></header><body><h1>抵食大牌檔：<br>石塘嘴街市歎暖身炭爐菜</h1><p>曾是聞名煙花地的西環石塘嘴，如今依然保留了一點點古風。晚飯時段走進市政大廈的熟食檔，炭爐三寶：煲仔菜、煲仔飯和火鍋，展現眼前，用炭爐煮食唔係要領牌咩？店主解釋：「遲些巿政大廈裝咗冷氣，就唔可以用炭爐啦，暫時都OK。」今晚就趁天氣轉涼，珍惜眼前爐，食餐暖笠笠的炭爐菜。	&#13;<br>&#13;<br>記者：楊一凡　&#13;<br>攝影：陳智良</p><p><spanclass><fontstyle>田雞滑雞飯$50  <spanclass><fontstyle>街坊推介  &#13;<br> 要煲出滋味煲仔飯先要購買特製兩溝米，米粒需用水浸半小時，待飯粒開始熟時，才加入配料，攪兩攪後冚蓋，慢火焗至全熟，以及焗出色香味。食店的人氣煲仔飯正是「鴛鴦雞」，好秘笈即時公布。&#13;<br> &#13;<br> <b> 熟客陳先生試味報告（紅圈者）：</b> 田雞的鮮甜味完全滲入飯粒當中，甘脆的飯焦煲得好有技巧，調味可事先聲明：少油或走油配多豉油。</fontstyle></spanclass></fontstyle></spanclass></p><p><spanclass><fontstyle>枝竹羊肉腩煲$40-$80  <spanclass><fontstyle>老闆推介  &#13;<br> 先爆香柱侯醬、南乳和薑等，然後加入新鮮羊肉，炒香，慢火燜三至四小時，出場前加枝竹和葱段滾片刻。一開蓋，肉香四射，每塊都腍身入味。老闆說在天寒地凍之夜，每晚約賣二十斤羊肉即二十幾煲。小煲$40，中煲$60，大煲$80。&#13;<br> &#13;<br> <b> 試味報告：</b> 黑草羊肉質軟熟，皮薄爽滑，熬至濃稠的肉汁非常入味，連皮吃也不覺油膩，伴白飯的話，連扒三大碗也沒問題。</fontstyle></spanclass></fontstyle></spanclass></p><p><spanclass><fontstyle>荔芋臘味煲$45  &#13;<br> 芋頭軟綿又香口，全因落前先走油。膶腸、臘腸和臘肉一經受熱，脂肪馬上燃燒，同場的荔芋趕緊揩油，索油索個夠，有剩？浮面保溫封味。幾時食都香溫可口。&#13;<br> &#13;<br> <b> 試味報告：</b> 腍到起沙的芋頭渾身充滿臘味香，湯底油潤香口。</fontstyle></spanclass></p><p><spanclass><fontstyle>水魚鍋$120全隻（以時價計算）  &#13;<br> 開設在街巿的熟食檔近水樓台，新鮮材料日日入貨，冬日特設水魚火鍋，同樣配藥材湯底，水魚又叫鱉，滋陰補益，背甲是食療精要。&#13;<br> &#13;<br> <b> 試味報告：</b> 水魚肉質細膩，肥腴鮮美，水魚湯較雞湯更清甜。有興趣一試的話，請先電話預訂。</fontstyle></spanclass></p><p><spanclass><fontstyle>醉雞鍋$100全隻$60半隻  &#13;<br> 無論你幫襯全隻或半隻都送埋藥材湯底，清甜的湯底是用圓肉、淮山、杞子、北芪和黨參熬數小時，由於製作需時，想食記得預訂。鮮雞用花雕酒浸透，伴薑絲和芹菜粒。&#13;<br> &#13;<br> <b> 試味報告：</b> 甘甘哋的藥材湯，加入花雕鮮雞肉後鮮甜倍增，清甜的雞湯略帶醉意。</fontstyle></spanclass></p><p><spanclass><fontstyle>直擊煲飯過程  </fontstyle></spanclass></p><p>店名：合記&#13;<br> 地址：西環石塘嘴巿政大樓熟食中心2字樓C13&#13;<br> 電話：25460720&#13;<br> 座位：約30個&#13;<br> 營業時間：朝6晚11&#13;<br> 付款方法：只收現金</p></body></html>