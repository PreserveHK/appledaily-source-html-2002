<html><header><meta charset="utf-8"><title>菲人醬料　五大推介</title></header><body><h1>菲人醬料　五大推介</h1><p>呢間菲律賓店舖所有產品，都係由菲律賓直接入口，有好多特別兼細細罐嘅罐頭，種類差不多有成30種，以魚類為最多，另外呢度重有好多特色醬料，喺菲律賓差不多每一個人都會用，味道有酸、甜、辣等等，有咁多種都唔知試邊種好，不如等菲傭推介最好味嘅醬料，咁就唔使諗到頭都大晒啦！&#13;<br>&#13;<br>記者：葉少萍　攝影：關文慧、龍宇略</p><p>1.UFC甜酸醬$10/支(330克)&#13;<br> 2.Kamayan煮魚專用醬汁$10/支(340克)&#13;<br> 3.GinisangBagoong醃料$20/樽(250克)&#13;<br> 4.(Florence)SauteedShrimpFry蝦醬$19/樽(340克)&#13;<br> 5.(LFC)Lorins酸甜醬汁$5.5/支(350毫升)</p><p><spanclass><fontstyle>蘸炸魚　甜酸醬  &#13;<br> 好鍾意笑嘅LilyDavid喺菲律賓時最鍾意用呢隻甜酸醬UFC伴炸魚食，呢隻醬又酸又甜又辣，特別開胃，重可以伴其他肉食，味道一樣好正，用嚟伴炸排骨都好正。</fontstyle></spanclass></p><p><spanclass><fontstyle>辣酸甜醃料  &#13;<br> ShirleyPareja最鍾意用呢隻GinisangBagoong煮菜，味道帶辣，且又酸又甜，用嚟醃雞肉同豬肉都好味。</fontstyle></spanclass></p><p><spanclass><fontstyle>煮魚專用辣醬汁  &#13;<br> MayB.Arbania推介呢隻Kamayan，係專用嚟煮魚，試過用呢隻醬煮魚畀僱主食，僱主非常鍾意，所以應該好適合香港人口味，味道有少少辣。</fontstyle></spanclass></p><p><spanclass><fontstyle>蝦醬味菲律賓醬  &#13;<br> 怕羞嘅ElmaMagada推介Florence品牌嘅SauteedShrimpFry醬，喺菲律賓差不多家家戶戶都用，專用嚟醃製魚、肉，味道鹹鹹哋，僱主試過都話味似蝦醬。</fontstyle></spanclass></p><p><spanclass><fontstyle>醒胃酸甜醬汁  &#13;<br> MaritesSanchez推介LFC品牌嘅Lorins醬汁，喺菲律賓啲人無論食乜嘢，都好鍾意加啲落去，味道又辣又酸，好開胃，伴沙律食都可以。</fontstyle></spanclass></p><p><spanclass><fontstyle>店名：EASTLIGHTTRADING(PhilippineProducts)  &#13;<br> 地址：天后清風街25號地下A2&#13;<br> 電話：25787687</fontstyle></spanclass></p></body></html>