<html><header><meta charset="utf-8"><title>　　丘成桐數臭香港教育 - 李八方</title></header><body><h1>　　丘成桐數臭香港教育 - 李八方</h1><p>成為全球第一個華人奪得數學界最高殊榮費爾茲獎（FieldsMedal）嘅丘成桐，噚日出席中大崇基學院五十周年聚餐會時，向在場近八十個大學教授大談教學經驗。佢話自己中學時已經做補習老師，𠵱家就喺哈佛任教，雖然教學經驗豐富，但佢教自己兩個讀緊哈佛嘅仔學中文，都要強迫佢哋先至肯學。&#13;<br> 呢位數學大師對香港嘅教育制度就似乎唔係幾好印象，佢重話十年前已經有好多素質好嘅學生放棄喺香港升學，選擇去外國繼續學業，咁樣又點可以留到本地專才喺香港發展。他歸咎係本港教育制度無彈性，只顧提供資訊，令學生吃不消。人哋外國由諗題目、資料搜集同表達方式，都係由學生一手包辦。佢話唔單只制度有問題，香港嘅父母都有問題。香港父母對仔女成績同期望都好高，父母搞到落手落腳幫小朋友做功課，大家諗下咁樣點可以教好仔女呀！&#13;<br> （圖）數學大師丘成桐說自己都是強迫兩個兒子學中文。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>