<html><header><meta charset="utf-8"><title>股壇瀏覽器：新輪登場　無助睇市</title></header><body><h1>股壇瀏覽器：新輪登場　無助睇市</h1><p>港股今周可以話係發輪周，噚日就有約40隻新輪發行，藍籌股反而相當淡靜。據發行商講，今次係暫停發輪後首次復市，所以頭威頭勢一定要做得好好睇睇，佢哋通常會打孖上，即Call輪與Put輪都同時推出，務求滿足客戶任何要求（包括睇淡、睇好、睇牛皮、睇波幅），費事同客對賭，所以後市仍會缺乏方向，發輪活動對後市去向冇太大啟示，要睇後市都係睇番美國經濟比較好啲。<br> &#13;<br> <spanclass>新高準傳有動作 &#13;<br> e莉莎話接到線報，最近有一班炒家已經收乾咗上市冇耐嘅新高準（690），可能會有所行動，至於幾時會開車則是未知之數。此股市值1.87億元左右，大股東與主要股東持股量合共約68%，公眾持股量市值約6000萬元，可以話係細細粒容易食。聽講該公司可能會發展一項新業務，將會大大增加日後盈利能力。&#13;<br> 沉靜咗一段時間嘅肥佬黃最近又開始曝光，向外界介紹佢檔中國能源控股。佢話呢檔嘢一年營業額30億元，一年賺3億元。呢盤生意佢佔50%，即係話佢一年賺1.5億。阿虎心諗，若果肥佬黃咁掂，佢欠落銀行筆數應該唔使搞重組。不過，黑客話，喺大陸搵到錢唔代表可以運到落香港，如果佢呢檔生意搵到人入股，又或者可以上到市，肥佬黃就可以東山再起，至於佢仍然持有嘅星港地產（245）與遠生醫藥（140）能否有起色就好難講，因為自從肥佬黃俾證監盯緊後，已經轉移專注私人業務，星港與遠生易手後，佢更加唔理得咁多</spanclass></p></body></html>