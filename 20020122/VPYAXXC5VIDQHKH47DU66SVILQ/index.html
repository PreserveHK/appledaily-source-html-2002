<html><header><meta charset="utf-8"><title>　　陳啟宗放記者飛機 - 李八方</title></header><body><h1>　　陳啟宗放記者飛機 - 李八方</h1><p>電訊盈科母公司盈科拓展上個禮拜宣布人事變動，袁天凡唔再兼任董事，市場當然傳聞多多，八方昨日去到美國商會在萬豪酒店嘅午餐會，見到番薯袁，即刻問佢因乜解究，番薯袁一如既往，耍晒手擰晒頭，猛話只係希望專注於做電訊盈科同盈科保險的業務，叫八方唔好多心。&#13;<br> 八方一向多心，袁天凡以往唔係咁專注，都收電盈董事酬金億億聲，專注之後唔知會唔會逆市加薪？&#13;<br> 講開個午餐會，重有一個人八方好想見嘅，就係做Enron獨立董事做到俾美國投資者告嘅恒隆主席陳啟宗，呢單嘢唔知點收科。恒隆公關小姐同八方講，陳主席食完晏會出嚟同大家講幾句，重叫記者擺好晒咪，霸定好位，結果散晒席都見唔到陳主席，原來佢已經唔知由邊道門溜走，連同記者耍太極都嫌費事。&#13;<br> （圖）袁天凡話會專心做好電盈工作。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>