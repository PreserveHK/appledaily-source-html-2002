<html><header><meta charset="utf-8"><title>安仔嫌情侶檔拍戲老套</title></header><body><h1>安仔嫌情侶檔拍戲老套</h1><p>許志安（安仔）前日於銅鑼灣皇室堡加州紅卡拉OK，與二百多名歌迷舉行祝捷會，現場歌迷都表現得相當雀躍，除與安仔大唱歌曲《爛泥》，還送上一大籮寫上歌迷心願的金蛋。而安仔更獲頒加州紅九九年至○一年熱點男歌手三連冠獎項。<br> &#13;<br> <spanclass>「唔會出賣自己」 &#13;<br> 早前在查小欣主持的電台節目訪問中，安仔曾表示自己有結婚衝動，他前日說：「我冇講過呢啲嘢喎，我只係話當我二十幾歲時會想做三十幾歲，想成熟啲同想結婚，但𠵱家想做番二十幾歲，不過就冇咗呢個（結婚）諗法。」&#13;<br> 曾揚言想拍喜劇的安仔，問他會否想和鄭秀文（Sammi）合作時，他則說：「唔會為賣座而出賣自己，總之唔想咁老套啦！」安仔亦希望自己可以拍到一部能稱為代表作的電影。&#13;<br> 採訪、攝影：陳梅香</spanclass></p></body></html>