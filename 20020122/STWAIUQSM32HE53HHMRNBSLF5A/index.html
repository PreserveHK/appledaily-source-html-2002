<html><header><meta charset="utf-8"><title>新車速報：<br>富士ImprezaWRX20KSportWagon250匹售21萬</title></header><body><h1>新車速報：<br>富士ImprezaWRX20KSportWagon250匹售21萬</h1><p>剛奪得2001年度世界越野車賽（WRC）冠軍嘅日本富士車廠，趁着餘威更運嚟同屬冠軍車系，ImprezaWRX嘅20K五門SportWagon限量版新型號；除擁有強勁嘅250匹馬力輸出之餘，重有全車大包圍、Momo真皮軚環同跑車座椅等配搭，但新車售價都不過21萬內，確實係超值吸引噃！	&#13;<br>&#13;<br>記者、攝影：陳偉林</p><p><spanclass><fontstyle>我有甚麼吸引地方  &#13;<br> 原有車價接近25萬，但家陣我呢部20KSportWagon限量版，售價都唔使21萬就可以擁有250匹馬力輸出喎，絕對超值抵買㗎！</fontstyle></spanclass></p><p><spanclass><fontstyle>新車賣點所在&#13;<br> 全車包圍跑意濃  &#13;<br> 呢部2002年新款嘅富士ImprezaWRX20KSportWagon，用上全新車燈組合外，重有全車大包圍、尾定翼及四輪16吋原廠跑車合金軨，可謂既時尚又富跑車辣味，加埋Wagon車方便實用嘅掀背尾門設計，重可以當作日常嘅CityRV車使用㗎！&#13;<br> &#13;<br> 1.大型聚焦車燈連霧燈組合，望落霸氣十足。&#13;<br> 2.原廠桶形跑車椅，有更靠貼乘坐感及承托力。&#13;<br> 3.原廠高置尾定翼連High-mount煞車燈，極富安全性。&#13;<br> 4.配備四幅式Momo跑車真皮軚環，把持恰到好處。&#13;<br> 5.原廠四輪16吋跑車合金軨，跑意盎然。</fontstyle></spanclass></p><p><spanclass><fontstyle>設備齊全媲美轎車  &#13;<br> 講到車廂鋪排方面，相信新車最受人注目嘅，當然會係一對桶形跑車座椅組合，最難得尾排重可以有獨立收摺功能，當遇有需要時更可令容量倍增㖭！而新車除備有四門電窗、門邊電鏡及中央門鎖外，重有原廠冷氣及音響組合，跟一般轎車配搭可謂不遑多讓㗎！</fontstyle></spanclass></p><p><spanclass><fontstyle>循迹性高富安全感  &#13;<br> 新車沿用一台2.0公升水平對向四汽缸Turbo偈，馬力輸出只較頂級WRXSTi版本略低，仍有250匹馬力輸出，重有電子恒式四驅裝置及LSD系統，令駕駛起來倍見循迹力強㗎！另外，除四輪高效能碟式制動外，還備有ABS裝置，可予人有收放自如感㖭！</fontstyle></spanclass></p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：加有包圍、尾翼等配件，好有霸氣感。&#13;<br> 車廂：桶形跑車座椅配搭，辣味十足。&#13;<br> 設備：跟轎車設計相若，冷氣音響一應俱全。&#13;<br> 操控：250匹Turbo引擎聲威力猛，加速凌厲有勁。&#13;<br> &#13;<br> <b> 缺點</b> &#13;<br> 1.偏硬懸掛結構，會有較多彈跳感。&#13;<br> 2.四輪車胎配搭，對地抓着力不足，必須自行更換。</fontstyle></spanclass></p><p><spanclass><fontstyle>富士ImprezaWRX20KSportWagon規格  &#13;<br> 引擎：1994cc水平對向四汽缸Turbo&#13;<br> 馬力：250ps/6000rpm&#13;<br> 扭力：34.0kgm/3600rpm&#13;<br> 傳動：5前速手波，恒式四驅&#13;<br> 懸掛：（前）麥花臣支柱；（後）橫向雙連桿&#13;<br> 制動：（前）透氣碟；（後）碟式（ABS）&#13;<br> 輪胎：205/50R16YokohamaAdvan&#13;<br> 尺碼：4405×1695×1460mm&#13;<br> 軸距：2525mm&#13;<br> 車重：1410kg&#13;<br> 平均耗油：11.4km/L&#13;<br> 新車售價：$208,888&#13;<br> 車輛提供：意美汽車（23968380）</fontstyle></spanclass></p></body></html>