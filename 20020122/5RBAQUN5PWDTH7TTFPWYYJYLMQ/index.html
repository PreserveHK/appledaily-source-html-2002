<html><header><meta charset="utf-8"><title>地產多聲道：中原聚餐出動內地13市</title></header><body><h1>地產多聲道：中原聚餐出動內地13市</h1><p>中原地產聽日舉行周年聚餐，地點喺灣仔會展新翼。中記每年都會搞搞新意思，聽講今年就特別預咗13席嚟招待發展商，每席以內地一個大城市為名，好似北京、上海、廣州同深圳咁，全部都係中原喺內地設有分行嘅城市。不過計落𠵱家中原喺內地只有11間分行，點解會出咗13席呢？原來佢哋將會喺另外兩個城市設立據點，即係瀋陽同成都。中記友好重通知蘭西記得出席，因為實有新聞採訪。&#13;<br> 發展商近期繼續促銷樓盤，開記者會係其中一個方法。好似長實（001）今日就公布長沙灣泓景臺嘅公開發售日期同創新付款辦法。新地（016）亦安排傳媒參觀西半山寶翠園8座示範單位，到時話唔定會講吓個盤嘅價錢㖭。&#13;<br> 蘭西</p></body></html>