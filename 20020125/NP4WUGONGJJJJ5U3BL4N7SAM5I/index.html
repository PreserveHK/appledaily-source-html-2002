<html><header><meta charset="utf-8"><title>「個男人咁核突，係就全家死」<br>姚樂怡發毒誓否認酒店陪客</title></header><body><h1>「個男人咁核突，係就全家死」<br>姚樂怡發毒誓否認酒店陪客</h1><p>昨日有報道指姚樂怡日前在中山登台後，和一名內地男子David同房，昨日姚樂怡發毒誓否認此事，並揚言若真有此事，她便絕子絕孫全家死。</p><p>昨日有周刊報道指姚樂怡在本月十八日，赴中山DDClub登台期間，與一名為David的男子在酒店同房。<br> &#13;<br> <spanclass>裝束性感 &#13;<br> 報道指姚樂怡跟無綫前幕後工作人員陳先生及父親同行，並在登台時穿着性感小背心，受全場觀眾熱烈歡迎，完騷後，姚樂怡與陳先生及一名四十歲內地男子David同往中山國際酒店，並先後進入同一房間，後姚樂怡和David同房，及後記者衝入房間，就只見一個穿着孖煙囱的男子站在衣櫃前，但記者查看房內卻未見姚樂怡蹤影，估計姚樂怡躲在衣櫃內。<br> &#13;<br> <spanclass>父女同房 &#13;<br> 昨日姚樂怡在電視城開拍《皆大歡喜》，甫見記者便狂呼冤枉，而且愈講就愈㷫，誓言會追究此事，還她一個清白。姚樂怡說：「見到篇嘢就嘔血，真係想死，篇嘢又冇相，影到我同個男人合照都話畀你屈，就算屈都屈個好啲，個男人咁核突，嗰晚我同我Daddy一間房，返房之後我都冇出街，第二日八點半通告，我五點半就坐車走，如果我係做啲咁嘅嘢，做完就即刻走，重等乜呀！」<br> &#13;<br> <spanclass>「生愛滋死」 &#13;<br> 只見姚樂怡愈講愈火滾，忍不住要發下毒誓，她說：「寫呢篇嘢嘅人都離譜，好似寫鹹書咁，乜嘢呻吟三十秒，重話享受呢刻嘅時光，𠵱家我發誓我有同嗰個男人『咩』，我就絕子絕孫！如果件事係真我就全家死，係假就佢死，重要手爛，俾車車死，生愛滋死，絕子絕孫，睇吓邊個長命吖！中山呢個場，陳啟泰同李惠敏都上過唱，唔通佢哋都有事！」&#13;<br> 採訪、攝影：楊潔雯</spanclass></spanclass></spanclass></p></body></html>