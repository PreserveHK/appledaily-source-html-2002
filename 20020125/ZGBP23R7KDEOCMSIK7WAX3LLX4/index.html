<html><header><meta charset="utf-8"><title>米蘭半價掃春裝</title></header><body><h1>米蘭半價掃春裝</h1><p><b>意大利Italy</b>&#13;<br>　　現代版的愛情結局是否如童話一樣幸福快樂有待電影《嫁個有錢人》於2月7日上映先揭曉，不過沉醉山色湖光以後，誰能抵擋時裝之都米蘭的購物吸引力！就算金龜婿未釣到，但在幾乎甚麼名牌都比香港平3至5成的吸引力下，試問又豈可兩手空空返香港呢？&#13;<br>&#13;<br>記者、部分攝影：李莉&#13;<br>鳴謝：泛亞影業有限公司、金怡假期、荷蘭皇家航空</p><p><spanclass><fontstyle>大教堂　附近掃名牌  &#13;<br> 米蘭掃貨，Prada、MiuMiu同Gucci一定係首選。基本上，Duomo大教堂附近嘅商場和街道已經可以掃齊心水貨。</fontstyle></spanclass></p><p><spanclass><fontstyle>1　Prada吹晒刺繡潮  &#13;<br> 02春天Prada吹刺繡潮，由服裝到鞋都繡滿花花草草，怕誇張嘅，買平實版麻布袋去街就最適合。&#13;<br> &#13;<br> 地址：GalleriaVittorioEmanueleⅡ&#13;<br> 電話：(39)2-876979&#13;<br> 營業時間：10:00a.m.-7:00p.m.</fontstyle></spanclass></p><p><spanclass><fontstyle>2　MiuMiu興番復古味  &#13;<br> 與Prada同出一轍嘅姊妹牌子MiuMiu，少女味濃，春季心水係復古粗跟涼鞋。&#13;<br> &#13;<br> 地址：C.SoVenezia3&#13;<br> 電話：(39)2-76001799&#13;<br> 營業時間：10:00a.m.-7:00p.m.</fontstyle></spanclass></p><p><spanclass><fontstyle>3　Gucci最新色系：金色純黑  &#13;<br> 最渴望的手袋L.V.之外，Gucci也必定榜上有名，之前粉紅賣Cutie，最新一季Sell金色同純黑Monogram、OL至啱。&#13;<br> &#13;<br> 地址：ViaMontenapoleone,5&#13;<br> 電話：(39)2-76013050&#13;<br> 營業時間：10:00a.m.-7:00p.m.</fontstyle></spanclass></p><p><spanclass><fontstyle>4　Fendi走慣成熟路線  &#13;<br> Fendi路線較為成熟，不過扮灰姑娘（或名媛）去Ball嗰陣，拎住包保神似！&#13;<br> &#13;<br> 地址：ViaS.Andrea,16&#13;<br> 電話：(39)2-76021617&#13;<br> 營業時間：10:00a.m.-7:30p.m.</fontstyle></spanclass></p><p><spanclass><fontstyle>5　SalvatoreFerragamo設計夠簡約  &#13;<br> 縱然DoDo已經玩完《一筆Out消》，但曾經成為她時裝贊助的品牌，品味當然有番咁上下，其中「飛甩雞毛」嘅鞋依然係我心目中嘅玻璃鞋，貪佢設計簡約兼唔怕過時。&#13;<br> &#13;<br> 地址：ViaMontenapleone,3&#13;<br> 電話：(39)6-76000054&#13;<br> 營業時間：10:00a.m.-9:00p.m.</fontstyle></spanclass></p><p><spanclass><fontstyle>周六跳蚤市場　發掘平價珍品  &#13;<br> 嫌好貴嘅名牌買得未夠暢快，又想買啲特色貨，米蘭嘅跳蚤市場就千祈唔可以錯過，就連Sammi同齊齊都特登去逛一逛見識見識啦！至於米蘭最出名嘅，首推沿Navigilo運河兩岸擺檔嘅跳蚤市場。市場內除咗生果蔬菜同小食之外，有好多都係檔主嘅珍藏，細心搵隨時揀到好嘢㗎！尤其係各位女士記住留意嗰啲首飾檔，唔少係古董貨，翻一翻新之後，去Ball包你搶晒！&#13;<br> &#13;<br> <spanclass><fontstyle>Navigilo運河邊跳蚤市場  &#13;<br> 營業時間：逢星期六開檔&#13;<br> 交通：地下鐵2號線至PortaGenova站下車徒步約15分鐘可達。</fontstyle></spanclass></fontstyle></spanclass></p><p><spanclass><fontstyle>出門提一提  &#13;<br> &#13;<br> <b> 簽證：</b> 持BNO及特區護照者免簽證，持CI者則須辦理，查詢電話：25220033（意大利領事館）。&#13;<br> &#13;<br> <b> 機票：</b> 於2月8日前參加《嫁個有錢人》為主題的旅遊套餐，乘荷航來回歐洲其中8個城市（包括米蘭），連2晚酒店住宿每位$6,888，查詢電話：28041188（金怡假期）。&#13;<br> &#13;<br> <b> 貨幣：</b> 1歐元約兌6.9港元</fontstyle></spanclass></p></body></html>