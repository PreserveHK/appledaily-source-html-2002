<html><header><meta charset="utf-8"><title>股海實戰錄：數碼通水位唔多</title></header><body><h1>股海實戰錄：數碼通水位唔多</h1><p>港股噚日高開低收，已經連續9個交易日跌穿50日線，有逐漸拋離之勢。趙飛雲嘅主觀願望係港股過農曆年前可以先反彈，大眾股民過年可以開心啲。如果噚晚格老發表看好經濟前景言論，將有利港股先行反彈，若然能迅速抽番上50日線（11316）之上，港股將現曙光，否則最樂觀亦要跌至1萬點，至完成今次調整。&#13;<br> 呢兩日睇住裕元（551）及利豐（494）等美國概念股上升，趙飛雲雖然冇買，但並無太大後悔，因為呢類基金股升跌完全由大戶控制，要跌起嚟亦會好急，好容易因小失大。倉內嘅太平協和（438）由贏錢變輸錢，不過近兩日回吐，成交唔算大，雖然係咁，亦要打醒精神睇住，跌穿6毫子要先計數。至於深圳國際（152）暫時都係窄幅牛皮，可以揸住先。<br> &#13;<br> <spanclass>Sunday候28仙低吸 &#13;<br> 早排提過嘅數碼通（315）愈升愈有，噚日大升0.80元，收11.05元。高盛調高數碼通2002年盈利預測，由每股蝕5仙變為盈利12仙，難怪數碼通急升，不過高盛嘅5個月目標價11.50元，以現價計，水位認真有限。趙飛雲情願吼吓隻Sunday（866），等佢跌近28仙可以買番啲。</spanclass></p></body></html>