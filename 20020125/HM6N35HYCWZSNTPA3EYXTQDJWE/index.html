<html><header><meta charset="utf-8"><title>平治A210Evolution強化出擊</title></header><body><h1>平治A210Evolution強化出擊</h1><p>最近平治車廠宣布為加強A-Class喺市場上嘅競爭力，故為其推出全新A210Evolution；新車除改用一台2.1公升偈外，外表更會由AMG動手改裝，從而增強吸引力。&#13;<br> 快將推出嘅A210Evolution，將備有長、短軸距兩個型號供用家選擇；而新車更會裝上一套由AMG提供嘅17吋跑車合金軨、全新設計嘅頭泵把連霧燈，以及全新鬼面罩等配備，一派年輕活力之感可謂表露無遺。車廂布局方面，座椅則會改用Alcantara真皮配搭，令乘坐感覺更佳；而車內不少配備，皆會裝上全新嘅金屬裝飾，望落甚為突出。而新車一台2.1公升直4偈，除馬力輸出達140匹外，0至100公里嘅加速度亦僅為8.2秒，極速更高達203km/h，性能表現較現有嘅A190來得更佳。</p></body></html>