<html><header><meta charset="utf-8"><title>「新牌仔」左閃右避掃欄脫難<br>落斜無腳掣　俯衝200米</title></header><body><h1>「新牌仔」左閃右避掃欄脫難<br>落斜無腳掣　俯衝200米</h1><p>【本報訊】葵涌梨木樹和宜合道昨發生驚險車禍，「新牌仔」司機駕車落斜時疑腳掣失靈，情急下扭軚越過對面線避車橫衝直撞，險象環生，衝下二百米與一輛客貨車碰撞再撼欄才停下。「新牌仔」事後安然無恙頻呼「好彩」，客貨車司機則猶有餘悸說：「架車揸得咁狼死，我重以為係賊車被警車追截緊，嚇死我呀！」<br> &#13;<br> <spanclass>二手購入未驗車 &#13;<br> 「新牌仔」司機姓溫（二十一歲），考獲駕駛執照一年，他說：「我當時驚到唔記得拉手掣，又無時間去諗，惟有扭軚博一博囉！」肇事日產Sunny私家車於九七年出廠，自動波，他兩個月前透過朋友以二手價購入，尚未送往車房檢查，昨為首次發生交通意外。&#13;<br> 昨晨八時許，溫駕駛該私家車沿和宜合道落斜駛至梨木樹警署對開處時，突感覺腳掣失效，他見快要撞向前車，慌忙扭軚越過對面線閃避，並將波棍推向「P檔」停車不果。當時正有數輛汽車上斜，溫只好像電影中飛車場面般扭軚左閃右避衝下二百米，至北葵涌泳池對開躲避不及，撞向一輛上斜客貨車左邊車身，再掃毀四米鐵欄停下。姓詹客貨車司機（二十三歲）及溫姓私家車司機事後接受酒精測試，證實均無飲酒。<br> &#13;<br> <spanclass>宜低波行駛落斜 &#13;<br> 理工大學機械工程學系一級科學主任盧覺強工程師估計，肇事司機可能因長時間踏着腳掣來減速落斜致腳掣失靈，此舉使「迫力皮」及「迫力碟」摩擦產生高熱，出現「迫力油」氣化；煞車卡箝活塞膠邊亦因高熱而軟化漏出「迫力油」，致煞車系統失效。他建議駕駛者利用「低波」行駛落斜及間斷踏腳掣減輕摩擦。</spanclass></spanclass></p></body></html>