<html><header><meta charset="utf-8"><title>傳黎明名車贈佳人<br>柏芝澄清血汗錢買Benz跑</title></header><body><h1>傳黎明名車贈佳人<br>柏芝澄清血汗錢買Benz跑</h1><p>昨日有雜誌指陳曉東向朋友吐苦水，指張柏芝的六十萬平治跑車是黎明所送。柏芝透過經理人公司回應指報道無聊，並相信東東不會做出此事。東東的經理人則指報道傷害了東東。</p><p>昨日有雜誌指張柏芝早前買的六十萬開篷平治跑車CLK320，乃黎明所送。而消息的來源，則是陳曉東向友人吐苦水而傳出的。另外報道又指柏芝主動約會陳小春，二人經常相約燒雞翼和食麻辣火鍋。<br> &#13;<br> <spanclass>柏芝傷勢好轉 &#13;<br> 本報查過柏芝平治跑車的車輛登記，原來由張柏芝名下公司PioneerAceLtd擁有，在去年七月份購買。&#13;<br> 對於以上報道，張柏芝經理人公司發言人李小姐昨日說：「好無聊，由頭到尾柏芝都係辛辛苦苦靠佢自己嘅能力做嘢，佢真係唔想拖黎明、陳小春同謝霆鋒落水，製造咁多緋聞男友出嚟。至於話係陳曉東放風，佢亦唔相信陳曉東會咁做。柏芝𠵱家已經好番好多，行幾步都唔需要再用鐵架支撐，希望過幾個月之後可以好番晒。」&#13;<br> 另外，黎明昨日在北京出席「黎明宣傳世界盃主題曲音樂電影挑選男球星」記招。他表示昨日是宣傳世界盃主題曲，所以對於其他問題一概不作回應。<br> &#13;<br> <spanclass>報道傷害東東 &#13;<br> 陳曉東經理人羅嘉慧昨日則在電話中說：「人哋（指柏芝經理人）都回應咗啦，呢啲報道好無聊，不值一提！唔使問我，問番編劇啦！呢本雜誌傷害咗東東好多次，我哋以後都唔歡迎呢本雜誌嘅採訪。柏芝唔係維護東東，佢只係講事實。」至於報道指東東沒有工作，羅嘉慧說：「東東𠵱家喺內地拍緊電影《北雁南飛》，下半年嘅工作已經計劃晒，但唔使向呢啲雜誌交代。」</spanclass></spanclass></p></body></html>