<html><header><meta charset="utf-8"><title>701收料站：外資行接力炒德發</title></header><body><h1>701收料站：外資行接力炒德發</h1><p>上市唔係好耐嘅德發（928），上市時剛剛遇啱成衣股如德永佳（321）等升到停唔到掣，加上包銷認購新股嘅大陸炒家夠疏爽，放足錢嚟炒，所以股價係咁升，惹來唔少人跟風上車。&#13;<br> 雖然隻股之前回落咗少少，但經紀黃就話，重有機會再炒上，但幕後嘅班底，就會由大陸炒家轉為芬佬。&#13;<br> 德發4月底以每股38.5仙招股上市，當時成批貨由大陸炒家認晒，結果喺佢哋嘅海派作風下，最高升至79仙，收尾包銷商行使超額配股權，同埋大陸炒家散咗大批貨後，股價回落至60仙樓下，但好彩仍高出招股價好多。<br> &#13;<br> <spanclass>芬佬睇好成衣股 &#13;<br> 經紀黃話，近排見到德發股價同埋成交好番好多，原因係外資行有動作。&#13;<br> 事實上，喺大陸搞零售嘅成衣股都為芬佬睇好，德發做開泳衣，又在大陸搞「藍貓」品牌，睇怕鬼佬都會受落。&#13;<br> 慕容小初</spanclass></p></body></html>