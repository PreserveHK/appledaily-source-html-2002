<html><header><meta charset="utf-8"><title>改裝車：<br>中港改裝奧迪A6各有特色</title></header><body><h1>改裝車：<br>中港改裝奧迪A6各有特色</h1><p>中國大陸同香港兩地嘅改車風氣截然不同，香港嘅車主改裝汽車時會來得較全面，而國內則以外觀為主，可謂各適其適。最近香港就有一間專門改裝奧迪同福士汽車嘅改裝公司，為三部分別身處於香港同國內嘅奧迪A6，作出不同程度嘅改裝；有興趣嘅朋友，就唔好錯過今日嘅介紹喇。&#13;<br>記者、攝影：黃凱穎　&#13;<br>車輛提供：TWAutosport（21420001）</p><p><spanclass><fontstyle>斯文改裝另有睇頭  &#13;<br> 有時改車唔一定要大改，就好似呢部來自國內嘅A6咁，單係改裝前擾流器、燈眉、尾翼及17吋合金胎軨，就已經好有跑車Feel；而為咗保持全車嘅流線外形，尾喉亦改換上扁圓形嘅Supersprint產品，以增強車尾嘅跑車線條㖭。</fontstyle></spanclass></p><p><spanclass><fontstyle>勁辣改裝國內A6  &#13;<br> 至於呢部同樣來自國內嘅改裝A6，改裝程度與香港代表相近；不但裝上一套仿S6嘅包圍，另外更換上一套KW嘅可調式懸掛，除令車子嘅線條更吸引外，呢套KW懸掛喺國內凹凸不平嘅路面行車完全沒有問題，就算以高速入彎，車子仍有頗高嘅路面循迹性。雖然此車嘅機械沒有作出多大改裝，但改換上Supersprint尾喉後，聲效大了，坐在車上亦予人有置身於高性能戰車之感。</fontstyle></spanclass></p><p>&#13;<br> &#13;<br> &#13;<br> <b> 國內A62.4改裝餐單</b> &#13;<br> Kamel燈眉　$800&#13;<br> BMCF1原裝位跑車風隔　$1,000&#13;<br> NGK銥合金火嘴　$1,200&#13;<br> KW可調式絞牙避震　$9,800&#13;<br> Supersprint不銹鋼排氣鼓　$5,800&#13;<br> Brembo制動碟連迫力皮　$8,400&#13;<br> Audi前泵把擾流器　$6,800&#13;<br> Audi尾定翼　$4,800&#13;<br> 合計：$38,600&#13;<br> &#13;<br> <b> 國內A62.8改裝餐單</b> &#13;<br> Wetterauer電腦晶片（加大20匹馬力）　$9,500&#13;<br> Kamel前鬼面罩　$1,600&#13;<br> Kamel大燈眉　$800&#13;<br> BMCF1原裝位跑車風隔　$1,000&#13;<br> NGK銥合金火嘴　$1,200&#13;<br> KW可調式絞牙避震　$9,800&#13;<br> Oettinger前泵把連擾流器　$6,800&#13;<br> Audi尾定翼　$4,800&#13;<br> Brembo後制動碟連迫力皮　$4,500&#13;<br> Brembo320mm4活塞制動碟（前輪）　$16,000&#13;<br> 合計：$56,000</p><p><spanclass><fontstyle>跑味十足吸引度高  &#13;<br> 雖然呢部來自香港嘅A62.8Quattro，睇落好似無太大改裝；但當你細心留意下，就會發覺佢裝有一套18吋跑車合金軨、前後擾流配件及Brembo制動器，絕對予人有一份房跑車嘅感覺㗎。另外，此車引擎嘅入氣及排氣氣閥被加大，再加上高角度凸輪軸，因而令生氣及排氣嘅速度加快；而此車嘅改裝參數係以加強低扭力輸出而改，故此呢組凸輪軸同高性能排氣閥，都係用以改善引擎嘅扭力輸出㗎。</fontstyle></spanclass></p><p><spanclass><fontstyle>換電腦增強扭力輸出  &#13;<br> 同時，此車亦改換咗高性能行車電腦，可令引擎嘅扭力輸出大約有10至20%嘅增加；另外，呢套電腦亦會根據不同嘅行車情況，作出不同嘅燃油比例配合，以增強本身嘅性能表現。而呢部改裝後嘅A62.8與原裝車分別極大，不但起跑時會有黏背脊嘅感覺外，引擎喺中段加速時，動力輸出更係源源不絕㖭；就連尾喉亦改換上Supersprint嘅產品，不但令加速更順暢，引擎雄渾嘅咆哮聲更予人有濃厚跑車感㖭。</fontstyle></spanclass></p><p>&#13;<br> &#13;<br> &#13;<br> <spanclass><fontstyle>香港A6改裝餐單  &#13;<br> Kamel車頭鬼面罩　$1,600&#13;<br> RH18吋跑車合金軨　$3,800（每條）&#13;<br> 全車S6車身配件　$30,000&#13;<br> BMCF1原裝位跑車風隔　$1,000&#13;<br> TW電腦晶片（260匹）　$9,500&#13;<br> 盤頭及汽缸打磨　$36,000&#13;<br> 強化凸輪軸及氣閥　$18,000&#13;<br> Cosworth盤頂及錚口　$8,600&#13;<br> 加大蝴蝶瓣（+10ps)　$3,000&#13;<br> NGK銥合金火嘴　$1,200&#13;<br> Supersprint不銹鋼排氣鼓　$9,800&#13;<br> KW可調式絞牙避震　$9,800&#13;<br> Brembo4活塞制動和迫力皮全套　$16,000&#13;<br> 合計：$148,300</fontstyle></spanclass></p><p><spanclass><fontstyle>國內與香港改裝風氣有所不同  &#13;<br> 國內車迷嘅改裝風氣，與香港可謂有好大程度嘅差別；皆因國內改車大多以外表為主，好少會改動車上嘅機械，因而連一啲高質料嘅改裝店可說是一間都無。而我哋曾經接觸過一位國內嘅福士Passat車主，佢喺東莞改裝咗座駕嘅行車電腦，雖然用上德國嘅改裝用料，但其車速、馬力及加速力都沒有提高，而手工亦非常參差。據TWAutosport負責人Tony表示，佢哋現時已引入德國嘅電腦軟件，並可與德國嘅總公司直接連上，就算係度身訂做嘅電腦程式，只需一日便可完成，同時更會視乎車主嘅需要而改裝車輛，咁樣先可以真正發揮改裝後嘅性能㗎。</fontstyle></spanclass></p></body></html>