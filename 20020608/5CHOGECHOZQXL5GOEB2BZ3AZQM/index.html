<html><header><meta charset="utf-8"><title>　　張宇人遇為食高官起火 - 李八方</title></header><body><h1>　　張宇人遇為食高官起火 - 李八方</h1><p>高官問責制重有十幾日就要出台，特首董建華噚日就應立法會主席范徐麗泰之邀，同班立法會議員聚餐，喺呢個敏感時刻聯絡吓感情，不過聯絡歸聯絡，阿董一坐低就話林D8同佢講，今日班議員一定追問局長名單同公務員減薪，成圍枱聽到老董咁樣閂後門，自然哈哈大笑，之後想問乜都惟有吞番落肚！&#13;<br> 唔講問責制，大家改為風花雪月。老董係超級波友，佢話世界盃期間冇「偷雞」喺辦公室睇波，要等放工返屋企先有得睇。&#13;<br> 佢又同議員講吓電影、專業人士北上搵銀問題，但係冇乜具體嘢。&#13;<br> 特首個枱講波，另一枱嘅衞生福利局局長楊永強、資訊科技及廣播局局長尤曾家麗同議員大讚私房菜頂瓜瓜，聽到飲食界嘅張宇人起晒火，佢話正想投訴私房菜搶晒食肆生意，點知班官重食得鬼咁開心，咁多食肆執咗，咁又難怪佢咁㷫。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>