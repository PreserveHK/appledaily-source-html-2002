<html><header><meta charset="utf-8"><title>韓國No.1化妝品牌Laneige襲港</title></header><body><h1>韓國No.1化妝品牌Laneige襲港</h1><p>《八月照相館》、《藍色生死戀》與《我的野蠻女友》，一套套韓國劇集及電影，不停「韓」流襲港勢要取代東瀛風。世界盃南韓二比○歷史性贏波，但就算唔愛足球的香港女生，當日亦會同樣好開心，事關同日韓國銷量第一的化妝品牌Laneige，亦正式宣告登陸銅鑼灣，令貪靚的女生又多一個選擇。而價錢抵買加上品質唔錯，相信又會令女生們發揮花心的本色，貪新忘舊。&#13;<br>記者：梁珮瑜&#13;<br>攝影：陳盛臣&#13;<br>模特兒：AlicePang(Starzpeople)</p><p><spanclass><fontstyle>自然日妝  &#13;<br> 這個Laneige的清簡主題妝，化妝師就用上米啡眼影配輕描淡寫胭脂與唇膏。另外記得要用MakeUpBase改善面部膚色，然後才打粉底，妝容就會更靚更自然。而化妝師就用綠色Base為曬紅了的模特兒Alice打底，能修飾皮膚，顯得較為白淨及有光澤。</fontstyle></spanclass></p><p><spanclass><fontstyle>閃亮韓妝  &#13;<br> Laneige主要妝容以簡約自然為主，如要一個較為隆重的晚妝，化妝大師王教授就以閃粉及較鮮豔的口紅，以配合品牌其中「光」的感覺。紫色為主的眼影加上銀色閃粉，搶眼奪目亦加添了女性化感覺。但大師所用閃粉由韓國帶來，香港Laneige暫未有售，如喜歡其閃爍效果就要等一等。&#13;<br> </fontstyle></spanclass></p><p><spanclass><fontstyle>星級化妝師  &#13;<br> 為參與香港首個Laneige專櫃開幕，品牌的創作總監王錫九教授亦親身來港作宣傳，同時亦為我們示範韓妝。現年46歲的王錫九，年輕時在檀國大學修讀應用美術學，後來再畢業於色彩專門教育系及日本植村秀化妝學校，之後更獲頒多個獎項，其中包括82年的《中央日報》廣告大賞最優秀新人獎及94年的大韓能率協會Hit商品成就大賞。他每年均會到亞洲各地及美國作巡迴MakeUpShow，又為多間學院及機構擔任講師，執筆出版美容及化妝書，現更於大學任美容皮膚科教授。當然他亦曾為多位韓星如金喜善、宋慧喬、李英愛及李奈英等化妝。</fontstyle></spanclass></p><p><spanclass><fontstyle>護膚王牌  &#13;<br> 香港現有17款Laneige護膚產品，而品牌更開發了一項超微水分子科技補水系統（WaterPumpTechnology），即是能補充、維持及循環水份三個階段的補水系統，而成份有礦物質、蛋白質複合物及多糖類。護膚產品真係要用一排先知效果，睇睇邊隻最好賣就知口碑，不妨參考。&#13;<br> &#13;<br> <b> 韓國冠軍：WaterBankEssence$260</b> &#13;<br> 具補水系統的保濕精華，適合任何皮膚是保濕救星。</fontstyle></spanclass></p><p><spanclass><fontstyle>大師「妝」備  &#13;<br> Laneige的化妝產品全部經過皮膚測試，眼部產品亦經敏感測試，所以少有敏感出現情況。香港專櫃尚未齊備所有產品或顏色，選擇未必夠多但基本種類都齊備，包裝無花巧亦感覺實用。&#13;<br> &#13;<br> <b> 眼妝系列：</b> &#13;<br> </fontstyle></spanclass></p><p><b> 紅唇系列：</b> &#13;<br> （左）有23色的唇膏，算是貼薄潤澤，有少許草莓的香味。$110，（中）水凝唇彩效果點樣？睇示範效果都知佢夠亮澤，而且接近水質唔覺泅。$120，（下）玻璃唇彩可配合唇膏使用，增加亮澤及立體感。$120</p><p><b> 打底系列：</b> &#13;<br> （左）AirLight乾濕兩用粉餅含SCPower，感覺質地較薄遮瑕度不太高，但就能緊貼皮膚好自然，$180。（中）AirLight粉底是其推介王牌，有控油成份的Matt及保濕的Soft兩款。特有水份微細凝聚系統(HydroFineGelSystem)及多種天然成份，有抗曬及保濕等功效，$180。而後面就是能改善面色的紫及綠MakeUpBase，$160。（右）另一王牌EssentialLoosePowder含DFL粉末有保濕作用，$220。</p><p><spanclass><fontstyle>韓國第一Laneige  &#13;<br> Laneige是法文「雪」之意，亦代表光與水，象徵品牌帶來閃亮及輕盈感覺。Laneige是韓國著名企業集團AmorePacific旗下品牌，1994年推出至今已成為韓國化妝牌子的銷量No.1，全球亦排列前20位。而據王教授所講，Laneige最適合少女至25歲左右的女士。</fontstyle></spanclass></p><p>Laneige&#13;<br> （28956008）&#13;<br> 銅鑼灣Beaute@SOGO（即舊NewFacebySOGO）</p></body></html>