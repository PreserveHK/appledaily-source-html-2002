<html><header><meta charset="utf-8"><title>「何鴻燊梗係叻」「我唔鍾意做賭場」<br>賭城三國呂志和甘排末席</title></header><body><h1>「何鴻燊梗係叻」「我唔鍾意做賭場」<br>賭城三國呂志和甘排末席</h1><p>【本報訊】嘉華國際集團的銀河娛樂場股份有限公司，成功投得澳門賭牌，嘉華主席呂志和成為新一代賭王之一，他自言投到賭牌是無心插柳柳成蔭，面對與賭王何鴻燊拗手瓜，他表示初時一定會「輸蝕」。他並且向何鴻燊戴高帽：「何鴻燊梗係叻啲㗎啦！」　記者：周志鴻</p><p>投得賭牌後呂志和昨初度見記者，過程中他一直笑容滿面神態輕鬆，難掩內心興奮，他表示知道投標結果感到驚喜及驕傲，「我真係唔鍾意做賭場」，因其次子呂耀南在美國經營酒店成功，所以提議入標競投，但所屬財團未能進入最後九強入圍名單，起初也感覺到會「冇行」，最後轉為夥拍美國威尼斯人酒店賭場集團，終於被選中成為三甲。<br> &#13;<br> <spanclass>與何鴻燊份屬好友 &#13;<br> 呂志和表示與何鴻燊是多年好友，事後賭王亦有向他恭喜，他卻對賭王說，「唉，恭乜嘢喜吖，咪重辛苦！」&#13;<br> 何鴻燊講過不會認第二、第三，呂志和則搶住認第三，「我話你知，我真係唔賭錢……唔係唔賭，一千幾百囉，有時同佢（何鴻燊）打吓麻雀仔，佢話娛樂吖嘛，怡情養性，打得重細過你哋。」&#13;<br> 彼此現在成為競爭對手，是否會影響交情，呂志和說，「大家喺社會咁耐，我對佢心地善良，我又無害佢，佢又無害我，𠵱家係澳門攞賭牌出來投嘛！」&#13;<br> 但他補充，作為新人在澳門經營賭業，起步時一定會吃虧，因為何鴻燊有他的客源及原有勢力，並稱讚「何鴻燊梗係叻啲㗎啦！」&#13;<br> 呂志和表示賭場開始營運時，會租用澳門市區的地方，至於會否租何鴻燊原有的賭場，他則作出否定，認為人家應不會租出。&#13;<br> 坐擁逾百億身家的呂志和，一向低調，一下子成為傳媒焦點，會否成為歹徒的目標。他則表示賭場生意由其子耀南負責，並強調自己是正當商人，一向正直，「我問心無愧，𠵱家身邊都無保鑣，人最緊要問天問地，佢真係整你都無辦法，我對人無怨無仇，頂天立地。」<br> &#13;<br> <spanclass>「好似兩公婆嗌交」 &#13;<br> 他又笑言，「你哋（記者）最好唔影咁多相，等我行街唔好俾人認到，等我能夠坐喺街邊歎杯鴛鴦食件油多。」&#13;<br> 關於銀河娛樂由原初夥拍葉漢兒子葉圍洲，轉與美國威尼斯人集團合作，他卻不願透露內情，「呢啲嘢好似兩公婆嗌交，人哋問你點解，你都唔講啦！或者人哋唔鍾意做呢？咁又點啫！」</spanclass></spanclass></p></body></html>