<html><header><meta charset="utf-8"><title>新版《不速之嚇》字幕冇問題</title></header><body><h1>新版《不速之嚇》字幕冇問題</h1><p>上星期同大家講過，第一水嘅《不速之嚇》DVD碟，出現字幕唔夾口形嘅情況，不過今個星期新出嘅《不速之嚇》新版，就完全改正番以上所講嘅問題。&#13;<br>至於分辨第一水「錯」版同第二水「正」版嘅方法，其實非常簡單，大家只要留意盒面有一張圓形嘅貼紙，就一定係第二水嘅「正」版，大家唔好買錯呀！&#13;<br>另外，喺度想提醒一下大家，新出嗰隻《最後一強》，𠵱家玩緊東芝DVD機大抽獎，而抽獎標貼（即係一張圓形貼紙），就印咗喺盒面，大家買碟時一定要留意有冇俾人抽起咗呀！&#13;<br>&#13;<br>文：睇碟王</p><p>DVD必買榜</p><p><spanclass><fontstyle>《Hardball》意外地好賣  &#13;<br> 今個星期最好賣當然係李連杰套《最後一強》啦！DVD舖老闆話，啲人入到嚟買碟，唔理買乜碟都好，喺畀錢時都會連埋隻《最後一強》一齊入貨，如果有錢少少嘅，就會加多隻《遊園驚夢》或者《贖命密碼》。&#13;<br> 至於新碟方面，一套由奇洛李維斯主演，專講打棒球嘅《Hardball》都意外地好賣，果然係靚仔多Fans呀！另外重有一隻《阿里》，呢套係拳王阿里嘅真人紀錄片，裏面講述咗阿里嘅一生，都同樣好賣。&#13;<br> &#13;<br> 文：睇碟王</fontstyle></spanclass></p><p>本周最好賣DVD排名榜</p><p>第一位	《最後一強》	三區&#13;<br> 第二位	《不速之嚇》	三區&#13;<br> 第三位	《贖命密碼》	一區&#13;<br> 第四位	《Hardball》（暫未有中文譯名）	一區&#13;<br> 第五位	《阿里》(ALIThroughTheEyesOfTheWorld)	一區</p></body></html>