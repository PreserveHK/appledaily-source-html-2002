<html><header><meta charset="utf-8"><title>RAH220幪面超人X勁超班</title></header><body><h1>RAH220幪面超人X勁超班</h1><p>MEDICOM生產嘅RAH220系列8吋Figure，愈嚟愈少人玩，皆因推出怪人Figure太濫而超人太少，搞到停滯不前。幸好RAH220系列嘅幪面超人X終於出場，死敵阿波羅亦同期推出。一揸上手，手工及造型非常之正，尤其阿波羅造型遠勝RAH220系列所有8吋Figure好多倍。各位Rider迷，呢對Figures真係要入貨！&#13;<br>每款售價：$180（宇宙船）</p><p><spanclass><fontstyle>高達MTSS系列景品上色取勝  &#13;<br> Banpresto眼鏡廠推出呢類有基地擺設嘅MTSS系列景品已經出到Part2，Size依然有3吋高，而且更有主角機械人Rx-78-2、渣古、波及紅彗星等。由於上色依然保持水準好有立體層次，兼且又有基地作地台，連非常的骰嘅人形公仔都附送多個，呢套景品絕對抵玩。&#13;<br> 全套售價：$129（超人玩具）</fontstyle></spanclass></p><p><spanclass><fontstyle>超人高斯最強形態手指頭公仔登場  &#13;<br> 超人高斯最強形態正喺日本電視集中亮相，商品自然陸續湧現。呢套由「Y」廠生產嘅手指頭公仔，Size約有1吋半高，除咗有超人高斯嘅太陽形態、月亮形態及最強形態外，更有兩款新登場怪獸。由於一直都有大人及小朋友儲手指頭公仔，所以不愁冇捧場客。&#13;<br> 全套5款&#13;<br> 售價：$49（超人玩具）</fontstyle></spanclass></p><p><b> 店舖資料</b> &#13;<br> 超人玩具　電話：23662688&#13;<br> 地址：旺角西洋菜街1N兆萬中心2樓222號舖&#13;<br> &#13;<br> 宇宙船　電話：27422388&#13;<br> 地址：旺角彌敦道信和中心地庫B43、50號舖</p></body></html>