<html><header><meta charset="utf-8"><title>揀桃花必要多花蕾</title></header><body><h1>揀桃花必要多花蕾</h1><p>後日就係大年初一，未辦年貨嘅好把握剩低嘅兩日時間，而重未買賀年花而又唔想聽日同人迫餐死嘅話，不妨趁今日周日提早入定貨。傳統中國新年，自然唔少得傳統賀年花──桃花及桔。究竟桃花要點至為之靚？桔又要點揀呢？就等從事花農十多年經驗嘅李生一一話畀大家知。而李生重話今年嘅桃花同桔價格都無乜漲價，大可以放心入貨。&#13;<br>&#13;<br>記者：陳冰麗　&#13;<br>攝影：楊錦文、陳盛臣　&#13;<br>鳴謝：瓊苑園藝有限公司　&#13;<br>地址：九龍花墟道34號地下　電話：26579113</p><p><spanclass><fontstyle>揀桃花要訣  &#13;<br> 1.花蕾要多：開花後至夠燦爛。&#13;<br> 2.花蕾由底部開起：一般桃花開花層次應由底部開起再向上伸延，若花蕾以不規則左爆右爆就唔多靚。&#13;<br> 3.枝幹潤滑色淺：皮光枝幹潤滑係健康桃花嘅特徵，粗幼不成問題，但色太深或凹凸不平則不宜買。&#13;<br> 4.花蕾有距離：花蕾之間最好相距兩吋左右，當桃花開花時至唔會因太密而無空間畀佢繼續開花。</fontstyle></spanclass></p><p><spanclass><fontstyle>桃花種類  &#13;<br> 桃花有大細棵之分，大棵有3呎高，$300左右；最大桃花王成20呎高，$30,000以上；細棵嘅盆栽桃花比較啱住家擺放，每棵大概只2呎高，只售$88。&#13;<br> &#13;<br> <spanclass><fontstyle>桃花處理  &#13;<br> 盆栽桃花只要每日淋一杯水已足夠；而大桃花係浸住水，大概兩至三日換水一次，每次換水要保留3舊水再加新嘅水。</fontstyle></spanclass></fontstyle></spanclass></p><p><spanclass><fontstyle>四大桔類  </fontstyle></spanclass></p></body></html>