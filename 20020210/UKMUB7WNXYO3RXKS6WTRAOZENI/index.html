<html><header><meta charset="utf-8"><title>新歡舊愛碰面冇尷尬<br>王菲學而漠視霆鋒陳年戀</title></header><body><h1>新歡舊愛碰面冇尷尬<br>王菲學而漠視霆鋒陳年戀</h1><p>謝霆鋒女友王菲與舊愛趙學而前晚在電視城碰頭，兩人錄影《勁歌金曲》時有問有答，並無尷尬場面出現。而阿菲對霆鋒與戴辛尉的陳年親密合照被公開只是笑而不語，學而則表示清楚霆鋒不會為此不快。</p><p>王菲、梁朝偉、趙薇及張震等一班電影《天下無雙》演員，前晚到電視城錄影《勁歌金曲》，四人穿上戲服唱歌及玩遊戲，玩得十分投入。<br> &#13;<br> <spanclass>與偉仔打情罵俏 &#13;<br> 前晚阿菲與霆鋒前女友趙學而碰頭，未有表現尷尬，身為主持的學而問阿菲問題時，兩人皆表現自然，有說有笑，全無芥蒂。&#13;<br> 日前謝霆鋒與戴辛尉的陳年拍拖照被傳真到各傳媒，踢爆二人昔日的姊弟戀。對此，霆鋒女友阿菲前晚不願對事件回應，但一直保持笑容，心情看來不俗。而阿菲與偉仔合唱電影主題曲時，亦手舞足蹈地打情罵俏。<br> &#13;<br> <spanclass>學而感激登靚相 &#13;<br> 至於霆鋒前女友趙學而對霆鋒的舊照被刊登則說：「報紙出埋我張相，好彩都幾靚，唔該晒喎。至於戀情嘅嘢都係問番當事人啦。」問她怕不怕被公開以往與霆鋒的私人合照？學而說：「Nocomment。其實做呢行都預咗，唔係第一次啦，佢（霆鋒）嘅性格冇你哋咁緊張，好彩我未試過。如果係我，會因個別不同嘅人，有不同嘅處理方法囉。」<br> &#13;<br> <spanclass>辛尉霆鋒有默契 &#13;<br> 此外，戴辛尉昨日出席在尖沙嘴舉行的港台活動，她與霆鋒的舊情被揭後，即成為傳媒的焦點。昨日戴辛尉姍姍來遲，當被問及與霆鋒的舊情時，她即表現得甚為不滿，更說：「其實我唔想再回應，我同霆鋒亦溝通過有默契，呢啲垃圾緋聞唔好再問，尊重下我哋，係你哋畀壓力我。」說罷便拂袖而去。&#13;<br> 採訪：陳梅香、胡比&#13;<br> 攝影：仇志德、陳偉權</spanclass></spanclass></spanclass></p></body></html>