<html><header><meta charset="utf-8"><title>新車速報：<br>賓利ContinentalGT英式旋風</title></header><body><h1>新車速報：<br>賓利ContinentalGT英式旋風</h1><p>糅合着1928年生產嘅SpeedSix，以及1952年R-TypeContinental嘅高性能轎車血脈，英國賓利車廠早於今年上半年，經已落實會響2003年，推出全新GTCoupe跑車；及至上月26日嘅法國巴黎車展中，廠方更正式公布，新一系GTCoupe經已定名為ContinentalGT，以紀念曾叱咤車壇嘅兩款賓利跑車外，更予人有新世紀嘅跑車新面貌呢！&#13;<br>&#13;<br>記者、攝影：陳偉林&#13;<br>鳴謝：部份圖片由賓利汽車提供</p><p><spanclass><fontstyle>圓渾流暢造型一新觀感  &#13;<br> 向來英國賓利汽車，總係離唔開傳統三廂式設計，惟呢部全新ContinentalGT轎跑車，卻予人一新耳目，正好代表着車廠納入德國福士集團旗下後，有大膽革新嘅新氣象。由車頭一直伸延至車尾，新車皆予人有流暢圓渾嘅新觀感；傳統大幅面電鍍鬼面罩，配襯上21世紀嘅Bi-Xenon頭燈組合，匹配上兩邊水滴形門邊鏡，及至低角度嘅車尾輪廓，均予人有一新耳目嘅貴族化轎跑車觀感呢！</fontstyle></spanclass></p><p><spanclass><fontstyle>W12引擎配半自動波矚目  &#13;<br> 新車外形以低風阻嘅氣流動力學設計，惟車廂鋪排卻留有傳統英國賓利造車特色；既典雅又瑰麗嘅用料同配襯，完全沒有半點予人俗氣，或跟現今汽車科技格格不入嘅觀感。然而，全車至備受矚目會係新加入嘅一台6.0公升W12引擎，匹配上TwinTurbo後嘅澎湃動力輸出；再者，首次出現於賓利身上嘅6前速半自動波箱配搭，加埋一套恒式四驅系統，大可媲美任何一款SuperCar之餘，相信新車嘅操控性亦會備受注目。惟新車首年產量有限，據知首輛右軚新車快者都要明年8月過後，方會正式抵港，有興趣嘅車迷就要行快一步喇！</fontstyle></spanclass></p><p><spanclass><fontstyle>賓利ContinentalGT  &#13;<br> 引擎：6000ccW12TwinTurbo&#13;<br> 馬力：500ps以上&#13;<br> 扭力：90.0kgm以上&#13;<br> 傳動：6前速半自動波，恒式四驅&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）235/45ZR19DunlopSP9000&#13;<br> （後）255/40ZR19DunlopSP9000&#13;<br> 0-100公里：約4.8秒&#13;<br> 極速：290km/h&#13;<br> 新車售價：約港幣180萬&#13;<br> 查詢：賓利香港（28901918）</fontstyle></spanclass></p><p><spanclass><fontstyle>亞洲首展車迷矚目  &#13;<br> 繼早前平治Maybach，及至最近勞斯萊斯運嚟未正式登場嘅新車抵港作預展後，賓利新一代嘅ContinentalGT跑車，亦揀選香港作為亞洲首展嘅第一站，可見車廠對香港市場嘅重視程度，委實不言而喻。而新車空運抵港後，經由大型貨車運送至陳列室，除有多達30人侍候外，廠方更指派三名技師近身監督呢！</fontstyle></spanclass></p><p><br> &#13;<br> 1.工作人員打開密封貨櫃後，ContinentalGT真貌終於揭開；隨後便小心翼翼，將新車推送至陳列室內。&#13;<br> 2.舟車勞頓過後嘅ContinentalGT，終於有休息嘅一刻。&#13;<br> 3.新車跟舊有賓利汽車好唔同，揭背式尾門設計更屬首次。&#13;<br> 4.經打點及檢查後，工作人員給ContinentalGT蓋上專用保護套，運送過程終告一段落。</p><p><spanclass><fontstyle>ContinentalGT埋身睇  </fontstyle></spanclass></p><p><br> &#13;<br> 1.雙圓Bi-Xenon頭燈望落炯炯有神，另外重附有噴水清潔器。&#13;<br> 2.傳統大幅面電鍍鬼面罩，豪氣盎然。&#13;<br> 3.水滴形電摺鏡下附有方向指揮燈，格外惹人注目。&#13;<br> 4.有別傳統嘅大面板尾燈組合，有高透光率嘅安全度。&#13;<br> 5.渾然一體嘅尾廂連泵把設計，響玻璃頂端置有LED煞車燈外，近尾冚前端另有自動升降定翼，跟Porsche跑車相若響100km/h車速下，會自動升高。&#13;<br> 6.屬原型樣辦車嘅ContinentalGT，車廂前後僅得上半截示人，惟講究嘅表板鋪排仍可見於一斑。</p></body></html>