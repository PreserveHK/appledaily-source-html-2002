<html><header><meta charset="utf-8"><title>會景中廚Katie唔讀大學去學廚</title></header><body><h1>會景中廚Katie唔讀大學去學廚</h1><p>會展六樓的會景餐廳經過三個多月的翻新工程，於昨日正式重開，據講今次的裝修費耗資超過2,500萬，還專程從日本、印度及泰國請來當地的大廚，提供最地道的菜式給食客，當中小記發現有位二十出頭的女廚師在中廚部工作，她的來頭不遜於各國的大廚，正是首屆「中華廚藝學院」的畢業生，亦是目前唯一一位女畢業生。&#13;<br>&#13;<br>記者：陸伊琳　攝影：陳盛臣</p><p><spanclass><fontstyle>留港學廚有親切感  &#13;<br> 事實Katie當初毅然放棄去瑞士讀大學也是憑一句「Chinesekitchenisthefuturekitchen」。中學時在某個電視烹飪節目聽到這句話，意思是中國的廚藝未來必定會受重視，提升的空間很大，這句話令她畢生難忘，也使她對中廚產生憧憬，還有三個月便要出發到瑞士修讀酒店及飲食管理學士學位課程的她，立定決心放棄別人認為的「光明大道」，留港修讀初級中廚課程，Katie抱怨香港的大學沒有烹飪科：&#13;<br> 「我唔想同其他人一樣，唔理讀啲乜，總之入咗大學考到個學位就算。啱啱喺出發去瑞士前三個月睇到『中華廚藝學院』招生，心諗學中菜都係喺同聲同氣嘅香港學好，所以就留番低。」&#13;<br> 原來聽Katie講，當初家中支持及反對的人都各佔一半，現在眼見這位小妮子不是三分鐘熱度，雖不算有甚麼成就，但也為她找到自己喜歡的工作感到開心，現在當然百分百支持這位未來女廚神啦!</fontstyle></spanclass></p><p><spanclass><fontstyle>會景起用首位港產女中廚  &#13;<br> 今年七月剛剛於「中華廚藝學院」畢業的Katie，憑一顆熱誠的心及其出色的廚藝獲得會景餐廳聘做初級廚師，踏出人生的另一階段。裝修後的會景餐廳，環境明顯優雅了許多，格調也直迫五星級的大酒店，對於初出茅蘆的Katie來說感覺又如何呢？&#13;<br> 「餐廳規模好大，有很多樣嘢學，廚房內嘅設備都好先進齊全，係一個唔錯嘅工作環境。」&#13;<br> 「有唔少偷師機會」&#13;<br> Katie於中廚部工作，負責備料、洗菜等工作，晚上自助餐開始了便負責在前線替人客烚熟食物。對於一個滿腔熱誠的小廚師是不是有點失望？Katie坦白的說：&#13;<br> 「一啲都唔失望，食物嘅清潔步驟同樣重要，喺廚房工作要按部就班，呢度雲集咗多國嘅大廚，有唔少偷師機會。另外，晚間同客人有直接嘅接觸，都係一件好事呀！對改良及創作菜式有一定幫助，希望中菜的廚師地位不斷提升，外界不要再以為中菜的廚師是馬馬虎虎，尊重中廚的專業。」</fontstyle></spanclass></p><p><spanclass><fontstyle>自選食法多元化　  &#13;<br> 重開的會景餐廳，除了環境格局提升了，除開放式廚房，食物種類、款式亦有轉變，舊時午市用快餐店的形式，現在改為提供自選菜譜、行政套餐及日式定食，價錢由$48至$148；晚上則維持「國際美食自助晚餐」，當然菜式花款多了，至於價錢方面，則維持不變。</fontstyle></spanclass></p><p><b> 天多利烤雞$98</b> &#13;<br> 這份行政套餐包括湯或沙律、主菜及飲品，其中這款印度式天多利烤雞就是印度廚師所炮製，天多利是印度話即BBQ的意思，雞肉用上印度獨特的香料醃製，再放入烤爐，在香港只有印度餐廳才可食到。</p><p><b> 西蘭花釀雞胸配白酒汁$128</b> &#13;<br> 屬自選菜譜，是清淡之選，把西蘭花混成茸釀入嫩滑的雞胸肉中，再配合溫和的白汁忌廉汁，味道簡單，不肥膩。</p><p><b> 亞洲拼盤$108</b> &#13;<br> 亦是自選菜譜系列，是泰國廚師的拿手作品，拼盤中包括鮮味十足的泰式牛肉沙律、富有創意的吞拿魚春卷、雞沙嗲及炸蝦餅，是佐酒佳選。</p><p><b> 晚市Buffet</b> &#13;<br> 在「國際美食自助晚餐」中，餐廳除了西餐，亦會提供蜜桃糖醋豬柳、XO醬炒海鮮等中菜，當然，各式燒味、老火燉湯亦不少得。&#13;<br> 星期一至四：大人$295、小童$148&#13;<br> 星期五至日：大人$310、小童$155&#13;<br> 時間：6:30pm-11:00pm（另加一服務費）</p><p><spanclass><fontstyle>逆市投資唔Sell貴氣  &#13;<br> 在這個不景氣的經濟環境，還有人豪裝2,500萬，實令人訝異。會展飲食部總監楊啟順表示：&#13;<br> 「會景餐廳運作咗十幾年，事實係需要重整嘅，而且市場嘅需求不斷提升，人客追求新嘗試，迫使餐廳一定要增值。」&#13;<br> 重開的會景餐廳明顯空間比前闊落了許多，又有些角落供人間房作私人聚會，餐廳的用色及擺設都以啡色為主，給人很柔和的感覺，有家的溫馨感。</fontstyle></spanclass></p><p><spanclass><fontstyle>$25,000,000豪裝會景  </fontstyle></spanclass></p><p><b> 會景餐廳</b> &#13;<br> 電話：25827250&#13;<br> 地址：灣仔港灣道一號會展廣場六樓（萬麗海景酒店上層大堂入口）&#13;<br> 營業時間：12:00nn-3:00pm、6:30pm-11:00pm</p></body></html>