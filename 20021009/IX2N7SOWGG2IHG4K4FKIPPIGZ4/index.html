<html><header><meta charset="utf-8"><title>股海實戰錄：形勢利短線反彈</title></header><body><h1>股海實戰錄：形勢利短線反彈</h1><p>杜指周一晚反覆尋底，早段曾升過109點，高見7637，受制於5日線（現處7673）阻力回落，最後倒跌105點，收7422。杜指若進一步跌穿7400水平支持，將下試97年10月27日低位6971。&#13;<br> 不過，杜指已非常超賣，9周RSI跌至20.38，已跌近去年9月延伸至今的升軌支持，估計杜指在7350之前應出現反彈。&#13;<br> 恒指早段跌至8883已經回升，早市尾段，期指升穿之前頂部阻力8950，趙飛雲終於忍唔住偷步買入30萬份恒指Call輪9552，買入價0.198元。其實現時買入恒指Call輪風險十分大，所以只係小注買入30萬份，試一試自己的市場觸覺準唔準，博一次超短線反彈。<br> &#13;<br> <spanclass>利好消息浮現 &#13;<br> 趙飛雲買完恒指Call輪難免要搵理由支持行動，發覺噚日原來有唔少好消息：1美國政府介入西岸港口工潮，碼頭有機會本星期內重開。2美國總統小布殊攻打伊拉克的口氣，有放軟迹象。3標普及惠譽均表示無計劃調低香港信貸評級。4盈富基金（2800）噚日再售出1.89億個單位，只餘下2.71億個單位，相信在「蘇州過後冇艇搭」情況下，餘數會很快售清。5和黃（013）早前雖取消發債，但已獲得7.6億歐元5年期銀團貸款，對紓緩長和系沽壓有幫助。&#13;<br> 港股雖然大形勢仍偏淡，但在超賣及有利好消息支持下，唔排除會先反彈三四百點，試闖20日線阻力9354。&#13;<br> 趙飛雲</spanclass></p></body></html>