<html><header><meta charset="utf-8"><title>　　3G電話立體logo曝光 - 李八方</title></header><body><h1>　　3G電話立體logo曝光 - 李八方</h1><p>和黃第三代流動電話服務（3G），上個星期已在英國推出。由於要保密，加上首批手機都係畀自己友試用，所以迄今都見唔到手機個樣，不過噚日個logo（圖）就曝咗光。&#13;<br> 個3字嘜頭睇落有的Cyberfeel，有七種顏色咁多。和黃解釋話，唔同顏色唔係代表唔同國家，而係因為個標誌係立體的，專為「螢幕世界」而設，會不斷變色，係冇色變之媒體，就固定為：紅、橙、黃、綠、藍、紫同黑白。&#13;<br> 咁個商標代表乜？佢地話係「外冷內熱」，外面一個立體鈦金屬外殼，代表實用；內部蘊藏一系列顏色，代表所有能帶來樂趣既事物，好有活力，亦好個人化。至於點解以「3」名命，和黃就話因為簡單易明，無語言、文化及科技的障礙；且3亦係幸運號碼，大吉大利。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>