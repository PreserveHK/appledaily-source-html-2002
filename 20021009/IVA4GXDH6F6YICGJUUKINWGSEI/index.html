<html><header><meta charset="utf-8"><title>23條讀者討論專區<br>自由終焉</title></header><body><h1>23條讀者討論專區<br>自由終焉</h1><p>特區政府已就《基本法》二十三條如何立法提出諮詢文件，由於有關立法影響深遠，本版特就此設立一讀者討論專區，歡迎讀者就文件提出意見。</p><p>二十三條立法霸王硬上弓，矛頭指向香港言論自由，打擊與朝廷見解相左之異見人士。立法「愛國」云者，無非祭起君權無上之圖騰，麻痹百姓，塞悠悠眾口矣。罪今朝之人為「顛覆」，而褒傾倒先朝之人為「革命」，則是地下若逢陳後主，厚顏竟問後庭花也。&#13;<br> 王道任德，霸道任刑，朝廷委王風而行霸道，任酷刑，一再陷黔黎於水火，釀成世紀災難。今上不僅未能思過，而更變本加厲，回歸後執棰拊而鞭笞香港，逼迫港府剝奪港人權利之餘，亦違《基本法》以迫害異見人士，殘民以逞，惡名昭彰。自詡儒家之董建華，未曉仁者愛人之儒家核心思想，以封建忠君為解，行霸道之餘烈，推港人於塗炭，英人所留之民本治理根基，掃地盡矣。港府眾文武豈不知「流彘」之訓，惟除寥寥幾個掛冠東門者外，皆阿承上意，置生民於不顧。&#13;<br> 嗚呼，二十三條立法之日，港人自由終焉之時，西狩獲麟，港道窮矣，乃吟七絕一首以志之：&#13;<br> 立成七罪抑賢良，&#13;<br> 弭謗幾慚周厲王。&#13;<br> 人鏡治邦明得失，&#13;<br> 建華焉曉太宗唐。&#13;<br> 老左仔</p></body></html>