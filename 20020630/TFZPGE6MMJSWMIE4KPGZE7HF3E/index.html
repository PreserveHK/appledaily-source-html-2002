<html><header><meta charset="utf-8"><title>　　紫荊勳章臥虎藏龍 - 李八方</title></header><body><h1>　　紫荊勳章臥虎藏龍 - 李八方</h1><p>政府公布今年大紫荊勳章名單，煲呔曾同詩姑齊齊奪得呢個「有中國特色嘅荷蘭水蓋」。係咪實至名歸，暫且不論，但睇真啲整份受勳名單，其實都有唔少值得一提嘅人名喺度。&#13;<br> 今年最老嘅獲勳者，由攞金紫荊星章的年過八十歲嘅曹光彪同蔡德允奪得。曹光彪係著名紅色資本家，港龍航空創辦人之一，女兒係澳門立法會主席曹其真，猛料就唔使講，而蔡德允係著名嘅一代古琴大師，培養唔少學生，也是實至名歸。<br> &#13;<br> <spanclass>羅蘭真名盧燕英 &#13;<br> 另外，今次演藝界亦威威，除咗《臥虎藏龍》奧斯卡攝影金像獎得主鮑德熹同戲劇大師鍾景輝獲銅紫荊星章外，連「龍婆」羅蘭姐都獲頒榮譽勳章。八方重發現，原來羅蘭姐真名叫盧燕英喎！&#13;<br> 今次授勳，唔少英勇人士也得到表揚，好似在荃灣銀行械劫案中，因力抗劫匪中槍身亡護衞員ZafarIqbalKHAN獲追授金英勇勳章；今年三月被賊人開槍打死的警員梁成恩，獲追授銀英勇勳章；連早前在執行掃蕩非法屠場而被斬傷的衞生總督察黃偉宏，也獲授榮譽勳章，佢屬下嘅十一名隊員都獲授行政長官服務獎狀。&#13;<br> 當然，特首派勳章，梗係唔少得安撫吓班高官，所以喺今年份授勳名單上，八方就見到唔少熟口熟面嘅退休高官名字，包括周德熙、任關等等……一大串，都算攞番個安慰獎啦。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></spanclass></p></body></html>