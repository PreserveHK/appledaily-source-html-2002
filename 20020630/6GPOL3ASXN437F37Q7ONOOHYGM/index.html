<html><header><meta charset="utf-8"><title>決賽我有我瘋狂</title></header><body><h1>決賽我有我瘋狂</h1><p>雖然「想像」與「現實」往往有距離，但難得巴西、德國在今日世界盃壓軸決賽碰頭，又難得天馬行空不用錢，又不用太花時間，一班「球迷」一於在決賽前狂想一番。&#13;<br> &#13;<br> 南華中場<b> 岑國培</b> ：希望到時見到巴西李華度喺中路連過四個德國球員，再交個靚波畀朗拿度入波，造就朗拿度做埋神射手。&#13;<br> &#13;<br> 晨曦翼鋒<b> 楊熙智</b> ：如果決賽見到巴西前鋒朗拿度一個人扭過三個德國守衞，射入一球靚波就好正嘞。&#13;<br> &#13;<br> 桌球手<b> 陳國明</b> ：巴西一定無得輸，贏波後想朗拿度個老婆同個仔衝落場錫「哨牙仔」。&#13;<br> &#13;<br> 壁球手<b> 趙詠賢</b> ：好想見到兩個哨牙仔––朗拿度同朗拿甸奴入完波後互嘴，效果應該好搞笑。&#13;<br> &#13;<br> 前香港武術代表<b> 吳小清</b> ：好鍾意朗拿度嗰頭，好cute，希望他會保持這個髮型。想他們唔好出艾迪臣，佢四強表現麻麻。&#13;<br> &#13;<br> 藝人、業餘球評家<b> 張國強</b> ：想見到卡洛斯在幾十碼外勁射入網，而簡尼又飛撲唔到。&#13;<br> &#13;<br> 香港單車聯會義務秘書<b> 陳鎮鴻</b> ：不管是誰入都好，想見到巴西隊係開波一分鐘入波。&#13;<br> &#13;<br> 保齡球手<b> 林艷</b> ：想朗拿度keep住個「大喊十」頭，然後贏咗世界盃冠軍後即場剃光，最好由教練操刀幫佢剃啦！&#13;<br> &#13;<br> 田徑選手<b> 鄧漢昇</b> ：希望見到4R（朗拿度、李華度、朗拿甸奴、卡洛斯）都入到波，最好朗拿甸奴入完波後再被趕離場，再睇吓佢嘅搞笑表情。</p></body></html>