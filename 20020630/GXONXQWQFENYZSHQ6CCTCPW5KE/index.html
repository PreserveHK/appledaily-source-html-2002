<html><header><meta charset="utf-8"><title>日戰地花絮</title></header><body><h1>日戰地花絮</h1><p><spanclass>德國球迷赤坂睇直播 &#13;<br> 德國足總為咗抗衡支持巴西嘅聲勢，今日決賽就會即場派發二萬支德國國旗畀現場球迷幫德國打氣，而德國足總考慮到有唔少德國球迷可能冇波飛入場，所以就安排咗佢哋喺赤坂睇大螢幕直播。<br> &#13;<br> <spanclass>逾7400警員保護各國政要 &#13;<br> 今晚巴西對德國嘅決賽，有成三十個國家嘅政府高層會到橫濱觀戰，當中包括德國總理施羅德；而日本會出動超過七千四百個警員負責呢班政要的保安，各國政要由東京去橫濱時，就會實施封路。<br> &#13;<br> <spanclass>巴西場外設臨時領事館 &#13;<br> 巴西領事館為咗照顧遠道而來的巴西球迷，今日決賽嘅橫濱國際綜合競技場附近一間酒店，設置咗一個臨時巴西領事館，如巴西球迷遇到任何問題可以去領事館搵人幫手。&#13;<br> 記者梁國威橫濱直擊</spanclass></spanclass></spanclass></p></body></html>