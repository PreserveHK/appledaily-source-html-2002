<html><header><meta charset="utf-8"><title>甜蜜蜜銀鱈魚</title></header><body><h1>甜蜜蜜銀鱈魚</h1><p>傳統銀鱈魚食法離唔開燒、煎，再配以現成日式燒汁或沙律醬食，較偏向日式食法。今日請嚟專烹飪西菜嘅大廚Marco為大家示範呢味日式以外嘅香煎銀鱈魚，配以焦糖薑汁食，更具色香味美，酸甜嘅汁食咗令人更開胃。愛好朱古力嘅就更不可不試大廚首推瑞士甜品朱古力布甸，不甜不膩，初嘗朱古力外層夠香脆，咬深一層則係軟滑而幼細嘅朱古力漿，兩種感覺截然不同。&#13;<br>還有不足一個月便情人節，現在開始練習，相信到時必可令愛侶甜在口又甜在心。&#13;<br>記者：陳冰麗&#13;<br>攝影：楊錦文&#13;<br>示範：鍾情歐陸餐廳行政總廚MarcoLee&#13;<br>地址：尖沙嘴金巴利道35號地下&#13;<br>電話：23118768</p><p><spanclass><fontstyle>焦糖薑汁銀鱈魚  &#13;<br> 混合咗意大利及中菜特色焦糖薑汁銀鱈魚，個汁係呢個餸嘅精髓，以意大利黑醋混合甜絲絲嘅蜜糖及薑片做成，酸甜又惹味，幼滑嘅銀鱈魚，入口鮮嫩，配以既香又酸甜嘅汁食，味道及口感確係一流。</fontstyle></spanclass></p><p><b> 材料</b> &#13;<br> 銀鱈魚2件&#13;<br> 蜜糖100克&#13;<br> 薑4-5片&#13;<br> 黑醋70克&#13;<br> 薯仔2-3隻&#13;<br> Pesto醬2-3湯匙&#13;<br> 清雞湯150克</p><p><b> 製法：</b> &#13;<br> 1.銀鱈魚解凍後，吸乾水分，以少許鹽及黑椒粉調味。</p><p>2.薯仔洗淨，切件烚熟，炒香Pesto醬，加入薯仔炒，灒少許白酒，加少許鹽調味，盛碟上。</p><p>3.燒熱鑊，以慢火將銀鱈魚煎至熟透或兩面金黃色，放薯仔面。燒熱鑊，放入薑片、清雞湯、黑醋及蜜糖以慢火煮約45分鐘至汁帶黏身即可趁熱淋上魚面進食。&#13;<br> &#13;<br> &#13;<br> &#13;<br> &#13;<br> <b> 大廚小檔案</b> &#13;<br> 姓名：MarcoLee&#13;<br> 入廚：13年&#13;<br> 撚手菜式：意大利、法國&#13;<br> 嗜好：釣魚</p><p><b> 大廚教路：黑醋做汁一流</b> &#13;<br> 1.煮汁時必要以慢火，否則蜜糖易燒焦，邊煮邊攪以防黐底。&#13;<br> 2.意大利出產嘅BalsamicVinegarofModena黑醋，味香而帶少少甜，做汁一流，city'super有售。&#13;<br> 3.大型超市有現成Pesto醬賣，亦可以用紫蘇葉、夏威夷果仁碎及橄欖油撈勻做成。</p></body></html>