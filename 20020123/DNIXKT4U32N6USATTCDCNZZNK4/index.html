<html><header><meta charset="utf-8"><title>新車速報：<br>本田Jazz人氣細車有型慳油實用</title></header><body><h1>新車速報：<br>本田Jazz人氣細車有型慳油實用</h1><p>一眾車迷期待已久嘅本田Jazz，火速登陸香港後，反應異常熱烈，除深得年輕用家追捧外，Jazz本身嘅CityRV特性，更為普羅車迷所認同，加上10萬多啲嘅賣價夠吸引，難怪響低迷嘅車市中能夠異軍突起啦！	&#13;<br>&#13;<br>記者、攝影：陳偉林&#13;<br>&#13;<br><spanclass><fontstyle>我有咩吸引地方&#13;<br>我係新一代迷你CityRV車，造型時尚色調奪目，不但車廂空間闊落好用，兼且一台全新嘅1.3公升i-DSI引擎，重有慳油好力嘅表現㗎！</fontstyle></spanclass></p><p><spanclass><fontstyle>RV新姿采帶出迷你  &#13;<br> 呢部迷你小車賣相吸引人之餘，重流露有同廠Stream嘅味道，好有一分多用途小車風範，加上代理同時提供七個車身顏色選擇，難怪會吸引到唔少車迷嘅注目㗎！當中，除一對車燈予人炯炯有神之感外，兩邊後鏡前加置A柱小窗，重予人有擴大視野嘅觀感呢！</fontstyle></spanclass></p><p><spanclass><fontstyle>慳油好力i-DSI新偈  &#13;<br> Jazz一台全新雙點火嘅i-DSI引擎設計，不但爆炸力強，兼且重有低耗油量嘅特性（平均耗油量為23.0km/L）。而呢台1.3公升直4SOHC偈，起跑加速反應凌厲，絕非一般小車嘅溫馴感；而一套新裝嘅Multi-Matic無段變速波箱嘅暢順同剛勁反應，還令人留有深刻印象㗎！</fontstyle></spanclass></p><p><spanclass><fontstyle>空間闊落穩紮車架  &#13;<br> 本田新製嘅G-CON車架結構富穩紮感外，廠方更將Jazz嘅油箱，從車尾移置車底中央部分，令車廂空間變闊之餘，重有低重心嘅好處。其中，尾排座椅重可以收摺平放，令尾廂容量有近倍增外，亦可以直立式扣起，方便存放高身嘅物品㗎！除電窗、電鏡及中央門鎖外，唔少得重有原廠冷氣、音響同雙安全氣袋㖭！</fontstyle></spanclass></p><p><spanclass><fontstyle>本田Jazz1.3規格  &#13;<br> 引擎：1339cc直4SOHC&#13;<br> 馬力：86ps/5700rpm&#13;<br> 扭力：12.1kgm/2800rpm&#13;<br> 傳動：Multi-Matic無段變速自動波&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：175/65R14YokohamaAspec&#13;<br> 尺碼：3830×1675×1525mm&#13;<br> 軸距：2450mm&#13;<br> 車重：980kg&#13;<br> 平均耗油：23.0km/L&#13;<br> 新車售價：$105,800&#13;<br> 車輛提供：合群汽車（23802231）</fontstyle></spanclass></p><p><spanclass><fontstyle>無限包裝跑意出眾  &#13;<br> 呢部人氣小車嘅Jazz未正式登陸香港前，經已有不少改裝配件推出，就連跑車界出名嘅無限（Mugen），亦替其推出有大包圍、尾翼、低風阻車窗雨擋、跑車尾喉等等；唔止咁呀，重有跑車合金軨、Racing避震同彈弓㗎！</fontstyle></spanclass></p><p><spanclass><fontstyle>記者試後短評  &#13;<br> <b> 優點</b> &#13;<br> 外形：好有迷你CityRV嘅時尚感，又豈止細車咁簡單。&#13;<br> 車廂：空間闊落，座椅編排靈活實用。&#13;<br> 設備：細車級數有齊電天窗、合金軨等裝備，出眾又吸引。&#13;<br> 操控：長軸距帶來有出色嘅循迹性，極富穩定感。&#13;<br> &#13;<br> <b> 缺點</b> &#13;<br> 1.引擎偏重頭、中段發揮，後段表現一般，兼有較大聲浪。&#13;<br> 2.車身有七個顏色選擇，惟車廂統一色調配襯乏味。</fontstyle></spanclass></p></body></html>