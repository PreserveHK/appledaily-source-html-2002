<html><header><meta charset="utf-8"><title>$590買實用型1,200dpi掃描器</title></header><body><h1>$590買實用型1,200dpi掃描器</h1><p>近排唔知大家有冇需要買Scanner呢？如果有咁嘅諗法，Acer嘅S2W5000E會係一個唔錯嘅選擇，佢嘅外形比較沉實，但就用上超薄CCD設計，機身厚約73mm，而光學解析度更達1,200dpi（48bit色深），而售價都只不過係$590，真係幾抵玩。&#13;<br>雖然機身並無任何快捷鍵，但好在驅動程式《MiraScan》有充足嘅功能，當中包括有傳真、影印、文字辨識、電子郵件及掃描等各種應用軟件，另外還有直接掃圖上網及掃描到PDA等功能，而且操作使用全圖示按鍵，絕對係UserFriendly。S2W5000E嘅傳輸介面，係採用USB設計，而且驅動程式基本上可以對應晒大部分Windows系統，不過並不能對應Mac機。&#13;<br>文：馬哥&#13;<br>&#13;<br>Acer&#13;<br>電話：25280233</p></body></html>