<html><header><meta charset="utf-8"><title>迎新特集：泰國蝦米仔宜做過年糕點</title></header><body><h1>迎新特集：泰國蝦米仔宜做過年糕點</h1><p>大陸、泰國、越南均有出產蝦米，大陸出嘅蝦米比泰國、越南大隻，但相對價錢亦較貴，平均每斤要七十零蚊。&#13;<br>將近新年，蒸糕點鍾意加番啲蝦米嘅話，建議可以用呢啲較碎嘅泰國蝦米仔，六十蚊斤都唔使，經濟之餘重唔使要切咁費時，做蘿蔔糕、芋頭糕啱晒。&#13;<br>靚蝦米色呈淡黃或紅黃、有香味、乾身，蝦味原來重係一種蛋白質豐富、容易吸收嘅食品，身體虛弱食佢都無問題。&#13;<br>記者：陳冰麗&#13;<br>&#13;<br>雜貨店有售</p><p><spanclass><fontstyle>多用途金屬刷  &#13;<br> 就快又過年，係時候洗邋遢，逐啲清洗過年就無咁忙。&#13;<br> 呢把刷雖然細小，但用途廣，內層係耐用海綿，表層用咗耐水金屬磨布。&#13;<br> 唔單止刷洗金屬面頑固嘅污迹輕而易舉，就連窿窿罅罅嘅污垢亦好容易刷走。木製砧板特別容易藏污垢，用呢把刷清潔就最適合。一包有兩把，日本出產。	記者：陳冰麗　&#13;<br> 攝影：黃子偉&#13;<br> &#13;<br> 銷售點：通寶行&#13;<br> 地址：藍田啓田商場214號舖</fontstyle></spanclass></p></body></html>