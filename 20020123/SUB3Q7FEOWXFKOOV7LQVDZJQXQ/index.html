<html><header><meta charset="utf-8"><title>情深深雨綿綿&#13;<br></title></header><body><h1>情深深雨綿綿&#13;<br></h1><p>呢個甜品源自瑞士，其實係朱古力布甸，大廚將佢改咗個好有詩意而又貼切嘅名叫情深深雨綿綿，外層朱古力脆脆哋，而內裏則軟綿綿，真材實料，成個朱古力餅無加發粉，食落鬆軟而又唔寡，令人回味無窮。</p><p><b> 材料：（4人分量）</b> &#13;<br> 牛油125克&#13;<br> 黑朱古力125克&#13;<br> 雞蛋4隻&#13;<br> 砂糖2茶匙&#13;<br> 麵粉2茶匙&#13;<br> 威士忌酒或白蘭地2茶匙</p><p><b> 製法：</b> &#13;<br> 1﹒雞蛋2隻加2隻蛋黃，連同砂糖一齊拂至企身。</p><p>2﹒牛油放室溫中溶解，朱古力以熱水坐熱至半溶；將兩者拌勻，溝入威士忌酒拌勻。</p><p>3﹒麵粉加入朱古力漿內，以順方向撈勻，然後全部倒入蛋漿內拌勻，放約10分鐘。</p><p>4﹒將朱古力漿放餅模內，預熱焗爐，以攝氏230度焗約5分鐘即可以。&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <b> 大廚教路：順方向拌勻</b> &#13;<br> 1.雞蛋一定要拂至企身。&#13;<br> 2.加適量威士忌酒或白蘭地，朱古力餅會較香。&#13;<br> 3.加麵粉落朱古力漿內必須順方向拌勻，免麵粉起粒粒及製造多餘氣泡。預熱焗爐才焗，做成外脆內軟效果。&#13;<br> 4.若嫌純黑朱古力味道會過苦，可用50%嘅黑朱古力，味道適中。</p></body></html>