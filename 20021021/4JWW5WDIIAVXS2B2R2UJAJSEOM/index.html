<html><header><meta charset="utf-8"><title>Gackt俠士look好乸</title></header><body><h1>Gackt俠士look好乸</h1><p>無論一個藝人入行嗰時係唱歌又好，做戲又好，都唔代表佢可以靠嗰瓣大紅大紫。好似日本妖男Gackt咁，冇乜人知道佢以前係地下樂隊嘅主音，唱歌創作都幾得，只係記得佢喺KinKiKids個節目《堂本兄弟》入面好搞笑出位。&#13;<br> 不過，Gackt總算靠搞笑上咗位，𠵱家淨係拍廣告都夠賺。好似佢喺UHA味覺糖個廣告咁，雖然個古裝造型有啲乸，但係啲fans都好受落！</p></body></html>