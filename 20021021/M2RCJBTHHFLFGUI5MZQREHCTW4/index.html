<html><header><meta charset="utf-8"><title>　　匯豐捐錢又捐人 - 李八方</title></header><body><h1>　　匯豐捐錢又捐人 - 李八方</h1><p>環保係潮流，冬姑廖秀冬做了問責部長後，呢位綠色分子當然會進一步鼓吹環保概念。八方噚日睇完《紐約時報》一篇報道，覺得冬姑可以參考吓，諗出更多提高環保意識嘅新招。&#13;<br> 原來滙豐控股未來五年，將向包括世界自然野生基金會地球觀察組織在內的環保組織捐出五千萬美元，但部份捐款以好特別方式捐出，唔係現金，而係工時。二千名滙豐員工將輪流去做義工，今年就有二百一十名，所有員工自行向環保組織申請，其間薪金照𢭃。報道指滙豐咁做須承擔至少四百萬美元「損失」，但呢個做法較直接捐錢更獲環保組織嘅好感。&#13;<br> 當然，《紐約時報》唔係一面倒讚好，佢亦話滙豐不時借錢畀一些非環保項目，都係唔啱，但八方覺得滙豐要做生意，咁做都可以理解。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>