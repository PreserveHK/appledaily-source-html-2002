<html><header><meta charset="utf-8"><title>城人故事：<br>蜥蜴仔蛻變搵接班人　Aunties成員八神被欽點</title></header><body><h1>城人故事：<br>蜥蜴仔蛻變搵接班人　Aunties成員八神被欽點</h1><p>以騎呢出位、瘋狂追捧明星而突圍的蜥蜴仔，早於四、五年前已成功爭取曝光，替報章雜誌拍下不少「驚」人硬照。曾經朝十晚七追星、日踩五場兼加入二十個FanClub的蜥蜴仔，今天竟然說：「我唔要再好似儍佬咁追明星，我要帶紅啲Artist，等人哋追番我。」今年六月他正式向經理人界進軍，尋找接班人，數月來獵得十多個小Model，當中就最欣賞以扮Cookies而知名的Aunties成員八神。&#13;<br>&#13;<br>記者：吳佩璇　攝影：陳智良&#13;<br>部份相片由《壹本便利》提供　鳴謝：Upstairs</p><p><spanclass><fontstyle>八神21歲　學生  &#13;<br> 八神（左）半年前在旺角同班Friend宣傳暴走鞋店時遇上蜥蜴仔，並主動跟他打招呼。後來蜥蜴仔構思做經理人，睇中八神扮Cookies的玩得性格而羅致旗下。八神話：「短短兩、三個月，佢真係幫我接到十幾單Job。但有時佢會吹到好大，話同Twins同台表演，結果就冇；不過，有次又真係帶我上唱片公司Casting！」&#13;<br> &#13;<br> <spanclass><fontstyle>阿瑩20歲　學生  &#13;<br> 「都有少少驚搵笨，所以叫多個Friend陪我。識咗佢幾日都幫我接到份雜誌Job，當PartTime都OK啦。」&#13;<br> &#13;<br> <spanclass><fontstyle>Angel21歲　學生  &#13;<br> 「我係上網睇到個Ad應徵嘅，到約出嚟見面都打咗個突，原來係蜥蜴仔！我知佢係邊個，佢雖然騎呢，但我接啲Job唔騎呢就得啦。佢今日先帶我去Casting雜誌封面，一試就得咗，好開心。」&#13;<br> &#13;<br> <spanclass><fontstyle>Profile  &#13;<br> 原名：曾德華&#13;<br> 年齡：24歲&#13;<br> 騎呢歷程：&#13;<br> 中四輟學後便當個全天候Fans、做老臨，曾拍《誤人子弟》、《生化壽屍》、《行運一條龍》等。</fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>獵豔4招  &#13;<br> 要不是記者親眼於某晚上，花近兩、三小時觀察蜥蜴仔街頭獵豔搵Model，也不相信蜥蜴仔原來真有一定知名度，有七、八成人都說知道他是誰，於是就萬事好商量，加埋他那獵豔４招，果然好掂！&#13;<br> &#13;<br> <spanclass><fontstyle>1.看準目標  &#13;<br> 蜥蜴仔很明白要揀哪類人埋身，大概十零歲、帶點前衞但又壞唔晒那種，落叠機會奇高。&#13;<br> &#13;<br> <spanclass><fontstyle>2.揀地方  &#13;<br> 以蜥蜴仔連月來昅女心得，銅鑼灣Sogo、世貿、東角駅為最多靚女出沒之地。&#13;<br> &#13;<br> <spanclass><fontstyle>3.蒲天光  &#13;<br> 根據蜥蜴仔理論，夜蒲的女仔較為Casual熱情，故他往往會由夜晚蒲至天光搵女。&#13;<br> &#13;<br> <spanclass><fontstyle>4.親力親為  &#13;<br> 月初蜥蜴仔付了$800大元於網上刊登了十日廣告，但應徵者質素參差，所以他認為自己落街搵，親力親為，唔使錢又啱心水。&#13;<br> &#13;<br> &#13;<br> <spanclass><fontstyle>命中率7成  </fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>男仔都受  &#13;<br> 阿細（右）唔單止認得蜥蜴仔，重一早就昅到記者同蜥蜴仔喺處昅人。阿細話如果有得試做Model都無妨。左手邊的Terry則是蜥蜴仔的朋友，咁啱撞到，真係相識遍銅鑼灣！</fontstyle></spanclass></p><p><spanclass><fontstyle>5年之癢　掉晒所有明星相  &#13;<br> 曾經為了追明星每日走勻港九新界，每朝第一件事就是看報紙的娛樂星蹤，連不知名的候選港姐也照跟，甚至為偶像做起老臨來……如是者大大話話過了五年這種常人難以理解的生活模式，今日蜥蜴仔竟然話自己蠢咗：「一年前我開始慢慢冇追明星，都唔知追嚟為乜，好似儍仔咁。都跟咗成五年啦，悶喇！」還說已將那堆積如山的明星相全部棄掉！</fontstyle></spanclass></p><p><spanclass><fontstyle>當做善事　搞Agent救雙失  &#13;<br> 早在98年，他就曾經成立過一間「蜥蜴仔創作室」，由老細、接Job人到演出者，都是他自己本人。今年六月他的起心肝，將公司易名為「蜥蜴仔娛樂事務所」，依然是低成本經營一腳踢，但就積極羅致新人，訪問當天就剛帶了三個小妹妹到某影音雜誌Casting做封面女郎，還蠻有抱負的說：「希望帶到啲新人入行，尤其𠵱家咁多雙失男女，當做善事囉。」以騎呢上位的蜥蜴仔，直言希望發掘到一個騎呢接班人：「因為騎呢人上位機會大，不過我暫時都未搵到個騎呢得過我嘅。」現時手頭那十多個Model中，只兩三人肯玩驚喜，當中蜥蜴仔就最欣賞Aunties成員八神：「我睇好八神㗎，佢好積極，乜都願意做，我畀佢七十分。」事實上，近兩三個月的《壹本便利》中，都不難發現八神的出位扮相，統統都是蜥蜴仔做中間人撮合的。</fontstyle></spanclass></p><p><spanclass><fontstyle>二八分帳　月入四、五千  &#13;<br> 事實上，由瘋狂Fans年代開始，到後來不斷替年輕人雜誌拍硬照，蜥蜴仔已於傳媒界建立了一定人脈。對於娛樂圈幾時幾月有試鏡、甚麼片商或雜誌社搞Casting，他分分鐘比行內人更瞭如指掌，故要他推薦些新鮮面孔給報章雜誌拍照，真的難不倒他。而且這類不講究規模的經理人公司，合作形式簡單快捷，某程度也真的給他找到了一條剛容得下這隻蜥蜴的生存空間。目前他跟FreeLance模特兒二八分帳，自言平均月入有四、五千，好景時也有五位數字：「夠我食喇，況且我當興趣咁做。」</fontstyle></spanclass></p><p><spanclass><fontstyle>想學張如城　圓唱歌夢  &#13;<br> 所言不假，蜥蜴仔好多時的所作所為，都好像真的純為個人喜好。問他長線目標，支支吾吾：「我冇諗住要好似鄒世龍咁賺大錢，當儲經驗囉，都會喺九龍灣廠房搵個百零呎舖仔做Office嘅。」然後說到想好似張如城咁可以唱歌：「我最鍾意係唱歌，但我冇張如城咁有錢，出唔出碟都冇所謂，我𠵱家諗緊網上播，重開始作歌㖭！」或者愛變色加百足咁多爪，才是蜥蜴本來的個性！&#13;<br> &#13;<br> <spanclass><fontstyle>蛻變前　騎呢歲月  </fontstyle></spanclass></fontstyle></spanclass></p></body></html>