<html><header><meta charset="utf-8"><title>搶閘採用PalmOS5.0<br>SONYClieNX70V殺扺腦場</title></header><body><h1>搶閘採用PalmOS5.0<br>SONYClieNX70V殺扺腦場</h1><p>全球首部採用PalmOS5.0的PDA：SONYClieNX70V，前日（星期六）水貨日本版空運到港並隨即殺入腦場。究竟新機到場，可以吸引到幾多用家去睇、去試，甚至買番部玩？SONY部新Palm功能又有幾強勁呢？&#13;<br>&#13;<br>記者：招佩珊　攝影：陳智良</p><p><b> ClieNX70VProfile</b> &#13;<br> 作業系統：PalmOS5.0日本版&#13;<br> 處理器：IntelPXA250200MHz&#13;<br> 內置記憶體：16MBRAM+16MBROM&#13;<br> 資料傳送：USB、紅外線、WirelessLAN&#13;<br> 屏幕顯示：320×480Pixels；65,536色&#13;<br> 電池：內置鋰電池&#13;<br> 擴充槽：MemoryStick、WirelessLAN卡&#13;<br> 體積：72.3×136×23.5mm&#13;<br> 重量：220克</p><p><spanclass><fontstyle>新作業系統更快更爽  &#13;<br> SONY搶了頭淡湯，率先推出採用PalmOS5.0新作業系統的機種。新系統加快了軟件的運算能力，例如可處理更多更複雜的圖像及大量數據，更支援多媒體及無線接駁網絡功能，正如NX70V便可拍攝及播放影片，以及插LAN卡無線上網。為配合新作業系統，NX70V改用時脈速度較高的IntelPXA250200MHz處理器，用落比一般66MHz的Palm反應更快，的確好爽，拉近了運算能力一向較快的PocketPC之間嘅距離。</fontstyle></spanclass></p><p><spanclass><fontstyle>破天荒可連續拍片60分鐘  &#13;<br> 外形同舊作NR70V分別不大，其招牌180°旋轉屏幕顯示依然健在，但NX70V內置的是31萬像素兼可拍攝MPEG4影片的數碼鏡頭，在PDA中可謂破天荒第一次，連續拍攝時間可長達60分鐘，同影相一樣，亦可加入黑白、懷舊、負片及油畫等效果。一張128MBMS可儲存約120分鐘（標準）或70分鐘（高畫質）的影片。話就話新機同NR70V個Look差不多，要分都唔難，皆因NX70V機殼的磨砂感更強，摸落好嚡手，無NR70V咁滑溜。</fontstyle></spanclass></p><p><spanclass><fontstyle>Clie自家Launcher首次登場  &#13;<br> Clie終於有自己的Launcher（介面軟件），NX70V則有幸成為首個使用者，畫面主要分為三份：左上角齋字、左下方齋圖及右邊Size較大兼圖文並茂。對於呢款新ClieLauncher的評語，的確好壞參半，記者覺得左上的半圓形的功能表夠代表性，一睇就諗到SONY機個JogDial，但腦場專賣PDA的店員就話唔多靚仔，點都要幫手上部機轉回最常見的介面。另外，NX70V加入多個新軟件，例如MacromediaFlash，睇網頁時可以睇到Flash效果。</fontstyle></spanclass></p><p><spanclass><fontstyle>新機多角度  </fontstyle></spanclass></p><p><spanclass><fontstyle>老手Eric：未知價照訂機貪拍Movie功能  &#13;<br> 玩過無數Palm家陣竟然用番PalmVx的老手Eric，亦曾經擁有NR70V，但覺得個Keyboard唔多實際，後來放咗改用紅色T600，最近又放埋，用住舊機PalmVx唔買新機住，都係為咗等部NX70V。&#13;<br> 當SONY的日本網頁一公布新機的發售日期，佢就即刻搵舖頭兼夾喺未知水貨會比原價貴幾多的情況下訂機，問佢點解唔滿意NR70V都重要撲去訂NX70V？「對NX70V一見鍾情，都係因為佢可以拍Movie，咁就唔使帶住部數碼相機都可以周街拍片，而且個屏幕重夠晒大㖭！」</fontstyle></spanclass></p><p><spanclass><fontstyle>直擊新機到埗  </fontstyle></spanclass></p><p><b> Cool</b> &#13;<br> <spanclass><fontstyle>超型仔炭黑色限量版  &#13;<br> 日本本土同時推出了一部炭黑色的限量版，只得3,000部，我們由一個資深玩家手中借來一部試玩，摸上手發覺比銀色版滑溜得多，機身只有輕微的磨砂感覺，有別於以往PalmIII那種塑膠黑，金屬炭黑色既少見，又顯得特別型仔兼Pro一啲，Cool到震！相信市面上找到限量版的機會不多，售價約貴二至三百蚊左右。</fontstyle></spanclass></p><p><b> 同場加映</b> &#13;<br> <spanclass><fontstyle>LAN卡+SpeakerCradle同步登場  &#13;<br> NX系列新增了未曾於Clie出現過的無線通訊擴充槽，可插入為NX而設的WirelessLAN卡作無線上網及收發電郵，今次返機之餘，舖頭亦入埋呢張LAN卡及備有擴音功能的Cradle。</fontstyle></spanclass></p><p>售賣點：PROCOMM&#13;<br> 電話：23320686&#13;<br> 地址：旺角電腦中心303室</p></body></html>