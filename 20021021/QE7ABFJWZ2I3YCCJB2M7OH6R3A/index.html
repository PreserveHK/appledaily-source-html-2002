<html><header><meta charset="utf-8"><title>上海領獎鬥身材　鍾麗緹Win<br>趙文卓重遇阿梅怕醜</title></header><body><h1>上海領獎鬥身材　鍾麗緹Win<br>趙文卓重遇阿梅怕醜</h1><p>「2002MTV萊卡風尚頒獎大典」前晚在上海大劇院舉行，鍾麗緹、章子怡、陳冲、林憶蓮及梅艷芳都穿得極之性感，尤以鍾麗緹最搶鏡頭。而梅艷芳與舊男友趙文卓在慶功宴上碰頭，二人密傾一番後更大方合照。&#13;<br>記者胡比、陳慧安上海直擊</p><p>鍾麗緹前晚以一襲黑色大低V晚裝出席「2002MTV萊卡風尚頒獎大典」，林憶蓮則穿大露背裙，而章子怡及梅艷芳亦分別穿透視魚網衫及tubetop開窿上衣，眾女星鬥騷身材，務求成為全場焦點。<br> &#13;<br> <spanclass>偶然約食飯 &#13;<br> 梅艷芳與舊男友趙文卓分手多年，二人前晚在台上未有碰頭，但在慶功宴上，當阿梅與人寒暄時，剛好趙文卓要離開會場，二人相遇即大方打招呼。阿梅與趙文卓傾完密偈後，亦應記者要求拍合照，阿梅表現較大方，而趙文卓則有點不自然。&#13;<br> 事後阿梅接受訪問說：「我哋好耐冇見，不過佢嚟親香港都有搵我食飯，男女分開好平常，又唔係有乜大不了。」對於趙文卓表現尷尬，阿梅則說：「佢好怕醜，但其實大男人，要威嚴，不過唔會太表露。」<br> &#13;<br> <spanclass>名譽好緊要 &#13;<br> 提到有指StarEast股價下跌，但譚詠麟、陳百祥及曾志偉則早就賺夠錢離場，阿梅說：「我從來冇分過錢，當初朋友話做我就做。」問阿梅投資了多少錢，她說：「投資個名囉，不過信我嘅朋友先信呢樣嘢，名譽好緊要，我要搞清楚啲數，唔想信我嘅人因為咁而有損失。」問阿梅會否退股？她稱：「睇番啲數先，我同成龍情況一樣，都係唔好再問我啦。」&#13;<br> 譚詠麟亦提到StarEast情況，他說：「我哋唔係賣StarEast，陳國強傾緊同陽光衞視合作入股。」對於股票蝕錢，阿倫謂：「係長線投資，唔係睇𠵱家。」有指阿倫將辦公室布置奢華，但卻不回去開會，他解釋：「邊有？我成日走嚟走去開會，辦公室放晒E-Kids、EO2啲衫，冇位開會呀。」</spanclass></spanclass></p><p><spanclass>萊卡風尚頒獎大典部份得獎名單 &#13;<br> <spanclass>香港及台灣 &#13;<br> 風尚歌曲：杜德偉《愛你的全部》&#13;<br> 風尚男演員：吳彥祖&#13;<br> 風尚女演員：鍾麗緹&#13;<br> 風尚突破創意女歌手：林憶蓮&#13;<br> 風尚突破創意男歌手：任賢齊<br> &#13;<br> <spanclass>亞洲區 &#13;<br> 風尚亞洲演員：梁朝偉&#13;<br> 風尚亞洲女歌手：梅艷芳&#13;<br> 風尚亞洲男歌手：任賢齊&#13;<br> MTV音樂成就獎：譚詠麟&#13;<br> 萊卡風尚成就獎：李寧</spanclass></spanclass></spanclass></p></body></html>