<html><header><meta charset="utf-8"><title>新車速報：全天候流動豪宅<br>新版豐田LandCruiserCygnus</title></header><body><h1>新車速報：全天候流動豪宅<br>新版豐田LandCruiserCygnus</h1><p>多年來，一直備受中、港車迷追捧嘅豐田LandCruiserCygnus豪華四驅車，雖然近期遇上不少歐洲SUV抗衡，惟廠方仍見信心十足，早前更推出全新一代車款，仍予人有剛勁味濃之餘，豪邁嘅車廂鋪排，匹配一套恒式四驅同電子懸掛系統外，重新加入NightView夜視裝置，完全切合一部全天候SUV嘅應有身份呢！&#13;<br>&#13;<br>記者、攝影：陳偉林</p><p><spanclass><fontstyle>外剛內柔享受至高  &#13;<br> 呢部新一代LandCruiserCygnus豪華四驅車，外形改變不大，仍舊保持有粗豪嘅包裝，惟全新鬼面罩匹配Xenon頭燈之餘，車頭泵把兩旁重加有NightView系統嘅紅外線投射器，給人看來重以為係新增設嘅霧燈㖭！講到車廂鋪排，大可跟高級凌志轎車媲美，既有齊High-tech電鍍面板及桃木配襯；而車廂四周及三排七座位設計，更用上高質真皮鑲嵌，予人乘坐貼身舒適外，前後獨立恒溫冷氣、高級音響等裝置，還予人有愜意嘅享受㗎！</fontstyle></spanclass></p><p><spanclass><fontstyle>電子避震加NightView切合全天候要求  &#13;<br> 新車用上一台4.7公升V8DOHC偈，性能表現出眾，兼有低轉高扭力嘅演繹，還有媲美轎車嘅寧靜及暢順感。再者，呢部LandCruiserCygnus以一套恒式四驅匹配電子液壓式避震系統，既有全天候駕駛能耐，兼且重可以因應路面情況，而調節車高及避震軟硬度，加埋電子VSC同TRC裝置，以及四輪碟煞同ABS跟EBD系統，可有不錯循迹性外，制動亦見收放自如。然而，能夠傲視同儕嘅會係一套嶄新嘅NightView夜視系統（需另加約2萬多元），透過紅外線及投影裝置，大可將前方路面情況，看得清晰猶如白晝㗎！</fontstyle></spanclass></p><p><spanclass><fontstyle>NightView系統High-tech又安全  &#13;<br> 雖然一般大型SUV都有齊全天候駕駛能力，惟夜間行車仍見有一定難度。然而，新款LandCruiserCygnus備有NightView裝置，可透過泵把內置投射器及車廂倒後鏡前置攝錄機，將前方路面情況投射響駕駛席前嘅擋風玻璃上，真係好用又安全㗎！</fontstyle></spanclass></p><p><spanclass><fontstyle>試完車覺得點？  &#13;<br> 優點：保留有LandCruiser車系一貫嘅優良傳統，既有等同凌志車系嘅豪華車廂配搭，一套電子液氣壓懸掛，更備有全天候駕駛能力同舒適性，七座位組合重能夠切合多用途SUV嘅身份㖭。&#13;<br> 缺點：一貫粗豪造型無大改動，稍欠一份時尚現代感；偏重Off-road嘅個性，未必切合日常代步之用。而偏高嘅車價相比起多款同級SUV，用家會有更多選擇。</fontstyle></spanclass></p><p><spanclass><fontstyle>豐田LandCruiserCygnus規格  &#13;<br> 引擎：4663ccV8DOHC&#13;<br> 馬力：235ps/4800rpm&#13;<br> 扭力：43.0kgm/3600rpm&#13;<br> 傳動：5前速自動波，恒式四驅&#13;<br> 懸掛：（前）雙搖臂（後）拖曳臂&#13;<br> 制動：（前）透氣碟（後）碟式（ABS）&#13;<br> 輪胎：275/60R18BridgestoneDuelerH/T&#13;<br> 尺碼：4890×1940×1890mm&#13;<br> 軸距：2850mm&#13;<br> 車重：2470kg&#13;<br> 平均耗油：6.3km/L&#13;<br> 新車售價：$599,000（標準版）&#13;<br> 車輛提供：	富利堡汽車（28776700）</fontstyle></spanclass></p><p><spanclass><fontstyle>香港日本車迷車評人點睇LandCruiserCygnus？  &#13;<br> <b> 香港</b> &#13;<br> 綠地四驅Andy：「新車外形及車廂裝潢豪華有氣派，性能表現唔差之餘可靠性又高，重有就係一套NightView夜視系統，能有助增強晚間行車安全性，不過響香港呢類經常有充足路燈照明嘅路面，就未必用得着！」</fontstyle></spanclass></p><p>《Mr.Car》雜誌社長狄港生：「新版型號俾我嘅感覺係無論On-road上嘅表現、車廂設備及乘坐舒適度都有所提升，較舊有型號來得更佳更豪華。而一套NightView系統亦有助增強晚間行車安全性，但喺香港大部份路面或公路幹線上作用唔係太大，反而喺一啲缺乏燈光照明（如郊區）嘅路段，就可以完全發揮佢嘅好處。」</p><p><b> 日本</b> &#13;<br> Makin（車主）：「我對呢部車可算係一見鍾情，足足儲咗兩年錢先至買到；而部車嘅乘坐感非常好，行車時又寧靜，不過耗油量較高，未必人人可以負擔得起。」&#13;<br> （摘自：<ahref http:> http://homepage2.nifty.com/cygnus470/sub02.html  ）</ahref></p><p><spanclass><fontstyle>同級對手比較  &#13;<br> <b> 富豪XC90T5</b> &#13;<br> 引擎：2922cc直6TwinTurbo&#13;<br> 馬力：272ps/5100rpm&#13;<br> 扭力：38.8kgm/1800-5000rpm&#13;<br> 尺碼：4800×1900×1740mm&#13;<br> 軸距：2860mm&#13;<br> 車重：2046kg&#13;<br> 新車售價：約港幣45萬起&#13;<br> 查詢：太古汽車（29238080）&#13;<br> 短評：同樣擁有7座位設計嘅新一代SUV，較看重日常On-road需要，設備媲美高級轎車。</fontstyle></spanclass></p><p><b> 福士TouaregV6</b> &#13;<br> 引擎：3189ccV6DOHC&#13;<br> 馬力：220ps/6400rpm&#13;<br> 扭力：31.1kgm/3200rpm&#13;<br> 尺碼：4754×1928×1726mm&#13;<br> 軸距：2855mm&#13;<br> 車重：2229kg&#13;<br> 新車售價：約港幣40萬起&#13;<br> 查詢：合泰汽車（28828938）&#13;<br> 短評：一部On-road及Off-road兼備嘅SUV，惟新車僅有五座位設計，但一套電子液氣壓避震突出，期望可輸入香港。</p></body></html>