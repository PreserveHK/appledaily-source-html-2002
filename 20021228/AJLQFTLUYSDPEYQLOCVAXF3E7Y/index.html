<html><header><meta charset="utf-8"><title>新寡無依艱辛撫育子女</title></header><body><h1>新寡無依艱辛撫育子女</h1><p>雖然李榮逝世已有四個多月，但每念及亡夫，文秋南的眼淚禁不住徐徐落下。「𠵱家重係好唔開心，好掛住佢，又好擔心細路哥將來嘅生活。」長途電話裏傳來文女士沙啞的聲音。<br> &#13;<br> <spanclass>感謝善長援手 &#13;<br> 三十四歲居於內地的文秋南，原擁有一個快樂家庭，丈夫李榮在港任職小巴司機，兩人育有一對六歲及八歲的子女，雖然夫妻分隔兩地，但感情十分融洽。詎料今年八月，李榮因急性心肌梗塞猝逝，令一室婦孺頓失所依，境況淒涼。&#13;<br> 文女士較早前攜同子女來港奔喪期間，連落腳的地方和生活費也沒有，蘋果日報慈善基金曾發放三千元緊急援助金給她，日前再將第二批讀者捐款合共四千元轉交文女士。辦妥丈夫的身後事，她與一對子女已返回海南省家鄉。&#13;<br> 「𠵱家手頭上得番二千幾蚊，交租同雜費每個月都要六百幾蚊，真係唔捱得幾耐，新年之後無論如何我都要搵番份工。」文女士慨歎。&#13;<br> 「𠵱家大仔讀緊三年班，細女讀緊一年班，佢兩個都係讀到書嘅人，考試科科都有九十幾分，如果唔畀佢哋讀落去，我覺得真係嘥咗，不過，兩個細路一個學期夾埋要三千蚊學費，我又邊有能力供落去吖！」文女士幽幽地說。&#13;<br> 捐款編號：C0690&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>