<html><header><meta charset="utf-8"><title>深水埗：<br>新舊手機齊集鴨寮街鬥平</title></header><body><h1>深水埗：<br>新舊手機齊集鴨寮街鬥平</h1><p>如果你對鴨仔街（鴨寮街）嘅感覺，仍停留喺買吓電子零件，同執吓二手夜冷貨，咁你肯定係Out咗幾年嘅典型港燦；𠵱家嘅鴨仔街絕對係全港最集中嘅手機街，舖頭開到五步一樓十步一閣，熟架步嘅人都會定時嚟執吓平機；至於街邊收手機嘅拉車仔檔，更加開到通街都係，所以不論買機或放機，真係行一條鴨仔街就全部搞掂晒！&#13;<br>記者：朱崇德&#13;<br>攝影：周旭文&#13;<br>ImageGirl：Pasty</p><p><spanclass><fontstyle>平價精選彩Mon機  &#13;<br> 潮流興彩Mon手機，不過價錢未必一定貴，據鴨仔街一啲手機舖頭表示，以下呢幾部千零二千嘅彩Mon機，係街內勁搶手貨色！&#13;<br> &#13;<br> <spanclass><fontstyle>好玩之選  &#13;<br> Nokia3530同MOTOROLAE360係近期新出彩Mon機，兩機同走Trendy換殼設計，「好玩」係兩機賣點，基本嘅鈴聲、Wallpaper同Screensaver都可上WAP下載，但Nokia3530就有埋遊戲下載，同跟機加送一個閃燈殼，玩得夠盡情；兩機價錢都係千零蚊，難怪咁多人想買。&#13;<br> &#13;<br> A）Nokia3530&#13;<br> 制式：GSM900/1800雙頻&#13;<br> 尺寸：118×49.6×17.1mm&#13;<br> 重量：106g&#13;<br> 彩色顯示屏：4,096色&#13;<br> 價錢：$1,638&#13;<br> &#13;<br> B）MOTOROLAE360&#13;<br> 制式：GSM900/1800雙頻&#13;<br> 尺寸：115.2×44.5×20.8mm&#13;<br> 重量：85g&#13;<br> 彩色顯示屏：4,096色&#13;<br> 價錢：$1,260&#13;<br> &#13;<br> <spanclass><fontstyle>新潮之選  &#13;<br> PanasonicGD68在低價彩Mon機中，屬較細及較平一部，鈦金屬色面殼加透明背蓋，可畀你任意放置喜愛嘅圖片做裝飾；佢有16和弦音鈴聲和GPRSClass8（4+1）的快速資料傳輸速度，對於永遠不要落後於人嘅用家最啱！&#13;<br> &#13;<br> C）PanasonicGD68&#13;<br> 制式：GSM900/1800雙頻&#13;<br> 尺寸：109×45×20mm&#13;<br> 重量：81g&#13;<br> 彩色顯示屏：256色&#13;<br> 價錢：$1,290&#13;<br> &#13;<br> <spanclass><fontstyle>好色之選  &#13;<br> 三頻彩Mon機SAMSUNGT100，最啱經常出外公幹人士。彩色顯示屏係最高階65,536色，特別好色。16和弦鈴聲、GPRSClass8（4+1）、MMS多媒體短訊、WAP及Java齊全，重係DualLCD摺機。加上三星機有二手價，新機都係$2,590（年中推出時價錢為$4,280）！&#13;<br> &#13;<br> D）SAMSUNGT100&#13;<br> 制式：GSM900/1800/1900三頻&#13;<br> 尺寸：88.5×46.5×23mm&#13;<br> 重量：85g&#13;<br> 彩色顯示屏：65,536色&#13;<br> 價錢：$2,590&#13;<br> &#13;<br> 科域電訊&#13;<br> 電話：23614018&#13;<br> 地址：深水埗鴨寮街212號地下</fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>鴨仔街3大暢銷Hit機  &#13;<br> 喺鴨仔街有8間手機舖嘅阿鄧表示，嚟鴨仔街買手機嘅人，多數都係抱執平機心態，雖然都有啲追機族搵新機，但為數唔多；呢期都係啲千零蚊價位，賣相型仔又細部嘅手機最好銷，所以始終都係實際用家佔市場主導！好似SIEMENS2128、SonyEricssonT100同PanasonicGD55，都係其中嘅代表，平均每部機一星期去貨五、六十部，以現市道嚟講算相當凌厲！&#13;<br> &#13;<br> A）PanasonicGD55&#13;<br> 制式：GSM900/1800/1900三頻&#13;<br> 尺寸：77×43×16.9mm&#13;<br> 重量：65g&#13;<br> 價錢：$1,780&#13;<br> &#13;<br> B）SonyEricssonT100&#13;<br> 制式：GSM900/1800雙頻&#13;<br> 尺寸：99×43.5×17.7mm&#13;<br> 重量：75g&#13;<br> 價錢：$1,020&#13;<br> &#13;<br> C）SIEMENS2128&#13;<br> 制式：GSM900/1800雙頻&#13;<br> 尺寸：101×44×21mm&#13;<br> 重量：80g&#13;<br> 價錢：$1,180&#13;<br> &#13;<br> 潮流熱點&#13;<br> 電話：29589328&#13;<br> 地址：深水埗鴨寮街207號地下</fontstyle></spanclass></p><p><spanclass><fontstyle>學生菲傭齊搶廉價機  &#13;<br> BENEFONQ、PanasonicGD52同PHILIPSfisio120都係出咗一年度嘅機款，但手機潮流轉得快，佢哋已淪為學生、菲傭機，全部唔過$600。我試用時覺得fisio120較好收，GD52就細細長長，幾好收落袋，至於Q勁玩金屬外殼，好手感，但叉電略為耐咗啲！&#13;<br> &#13;<br> A）BENEFONQ&#13;<br> 制式：GSM900/1800雙頻&#13;<br> 尺寸：100×46×18mm&#13;<br> 重量：89g&#13;<br> 價錢：$560&#13;<br> &#13;<br> B）PanasonicGD52&#13;<br> 制式：GSM900/1800雙頻&#13;<br> 尺寸：118×40×21mm&#13;<br> 重量：99g&#13;<br> 價錢：$590&#13;<br> &#13;<br> C）PHILIPSfisio120&#13;<br> 制式：GSM900/1800雙頻&#13;<br> 尺寸：106×49×22mm&#13;<br> 重量：95g&#13;<br> 價錢：$598&#13;<br> &#13;<br> 天駿電業&#13;<br> 電話：27200180&#13;<br> 地址：深水埗鴨寮街194號地下&#13;<br> </fontstyle></spanclass></p><p><spanclass><fontstyle>電腦二手產品零件熱點  &#13;<br> 鴨仔街出名多二手貨執，呢間新昌就係熱點之一；據知好多DIY砌機佬，都鍾意落嚟呢度執平價電腦零件，佢哋連近期勁Hit嘅二手PDA都有得賣，呢度最好就係可以買前試到啱為止，免傷和氣。&#13;<br> &#13;<br> 新晶電腦&#13;<br> 地址：深水埗鴨寮街246號地下</fontstyle></spanclass></p><p><spanclass><fontstyle>放二手機要格價  &#13;<br> 行出地鐵站鴨寮街出口，大家會馬上見到十幾二十檔手拉車仔二手檔，佢哋基本上任何電子產品都收，手機、DV機、數碼相機等，如果齊盒齊說明書，回收價可以高啲，而且咁多間集中埋一齊，好多時都會搶價，想放價高啲，記得吊高嚟賣，格多兩間。</fontstyle></spanclass></p><p><spanclass><fontstyle>大陸DECTPhone勁好收  &#13;<br> 鴨寮街未成手機街之前，最出名係賣室內無線電話同PHS電話，不過據聞自DECTPhone出現之後，差唔多俾佢完全打沉晒，近期鴨仔街新返咗呢隻OLYMPIA5301DECTPhone，雖然係國產牌子，不過勁好收，而價位只係$578，所以亦係近期熱賣產品。&#13;<br> &#13;<br> TopWay&#13;<br> 地址：深水埗鴨寮街191號地下（27286386）</fontstyle></spanclass></p><p><spanclass><fontstyle>衞星鑊仔收唔到泰星足球  &#13;<br> 呢期鴨仔街啲衞星鑊仔好頭赤，事關衞星訊號出現問題，所以泰星足球完全收唔到，只係剩番大陸嘅CCTV夾硬頂上；閒閒哋二千幾蚊買隻鑊仔淨係收大陸電視台！咁當然大滯銷啦！聽聞衞星訊號短時間內都唔會解決，千祈唔好入錯市呀！</fontstyle></spanclass></p><p><spanclass><fontstyle>$20經典黑膠掟出街  &#13;<br> 鴨寮街近欽州街頭，有間好搞鬼嘅舖頭，門口牌頭係業成水電工程，但裏面竟然有好多經典黑膠碟賣，負責人陳小姐話，有啲係自己收藏嘅舊碟，但大部份都係寄賣貨，訪問當日，就搵到隻BEATLES嘅LETITBE、SANTANAGOLDDISC同鄧麗君香港之戀，全部$20-$50，自問識貨之人一定要行吓！&#13;<br> &#13;<br> 業成水電工程&#13;<br> 地址：深水埗鴨寮街68A號地下</fontstyle></spanclass></p><p><spanclass><fontstyle>數碼相機代用電池半價  &#13;<br> 鍾意玩數碼相機人士要留意，呢度有間舖頭專賣代用電池，基本現時市面上最Hit嘅Nikon、Canon、SONY等相機專用電池，呢度都有代用電配得到，而且價錢只係$200-$250，相對買原裝行貨電，真係差唔多幫你慳番一半錢。&#13;<br> &#13;<br> 電池新一代&#13;<br> 地址：深水埗鴨寮街198號地下（29581717）</fontstyle></spanclass></p></body></html>