<html><header><meta charset="utf-8"><title>　　龍發：太平山似臥佛 - 李八方</title></header><body><h1>　　龍發：太平山似臥佛 - 李八方</h1><p>去內地遊覽，名勝風景十分多名堂，一座山一舊石，導遊都大把口水，唔係似呢樣，就係似嗰樣。估唔到香港島之形態，亦似足一個卧佛，本地導遊日後帶團，又可以多一個話題啦。&#13;<br> 話說賣減肥藥之龍發製藥，聲稱佢哋在九八年十二月，在觀塘寫字樓發現「香港卧佛」，點發現？可能係睇風景時碰巧有個角度，令香港島之太平山形狀如卧佛。「龍發」重影埋相，做埋黃金版畫，話希望卧佛澤祐香港繁榮，市民安康；八方都咁希望。&#13;<br> ﹙圖﹚「龍發」話，太平山好似一個大佛瞓響度，你話似唔似？&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>