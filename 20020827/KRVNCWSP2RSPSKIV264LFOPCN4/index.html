<html><header><meta charset="utf-8"><title>新車速報：<br>萬事得Mazda6-AS四門版加包圍去跑步</title></header><body><h1>新車速報：<br>萬事得Mazda6-AS四門版加包圍去跑步</h1><p>萬事得Mazda6車系自推出以來，給予車迷有一新耳目之感外，重見有多一份活力感，繼早前Mazda6-AS五門掀背版廣受車迷追捧之後，日前代理又運嚟四門Mazda6-AS型號，既有齊全套大包圍，又有全車皮椅組合，但售價冇升反降（售$184,800），自然號召力大增啦！	&#13;<br>記者：陳偉林&#13;<br>攝影：陳偉強&#13;<br>ImageGirl：王穎</p><p><spanclass><fontstyle>皮椅舒適設備齊  &#13;<br> 新車除賣相吸引之餘，車廂鋪排亦好有號召力；前後高級真皮透氣座椅，乘坐貼身舒適之餘，亦見空間闊落，尾排重可以左右獨立收摺，令尾廂容量倍增。設備配搭方面，除四門電窗、門邊電鏡及電天窗外，唔少得重有原廠恒溫冷氣同高級音響組合，當然少不了重有雙安全氣袋㖭！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>底盤穩妥走彎了得  &#13;<br> 新車沿用一台2.0公升直4偈，匹配4前速自動波，既慳油又寧靜之餘，底盤懸掛結構重見有穩紮及支持力，走彎時對地抓着力充裕，又見循迹性高，加埋四輪碟式制動，以及ABS連EBD裝置，重會予人有多一份收放自如感㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>全車包圍有睇頭  &#13;<br> 早前代理大唱反調，率先推出五門掀背版Mazda6-AS型號，廣受車迷追捧之後，近期代理又運嚟四門Mazda6-AS型號，同樣有齊全套大包圍、兩邊車身裙腳同尾定翼，賣相既吸引又見跑意，可謂瞄頭十足㗎！</fontstyle></spanclass></p><p><spanclass><fontstyle>萬事得Mazda6-AS四門版規格  &#13;<br> 引擎：1999cc直4DOHC&#13;<br> 馬力：150ps/6000rpm&#13;<br> 扭力：18.6kgm/4500rpm&#13;<br> 傳動：4前速自動波，前輪驅動&#13;<br> 懸掛：（前）雙搖臂&#13;<br> 　　　（後）多連桿&#13;<br> 制動：（前）透氣碟&#13;<br> 　　　（後）碟式（ABS）&#13;<br> 輪胎：205/55R16BridgestoneTuranzaER30&#13;<br> 尺碼：4670×1780×1430mm&#13;<br> 軸距：2675mm&#13;<br> 車重：1250kg起&#13;<br> 新車售價：$184,800&#13;<br> 車輛提供：萬事得汽車（24813363）&#13;<br> &#13;<br> <spanclass><fontstyle>記者試後簡評  &#13;<br> <b> 優點</b> &#13;<br> 新車有齊全套原廠包圍，又有全車真皮座椅，賣相出眾乘坐又見豪邁。&#13;<br> &#13;<br> <b> 缺點</b> &#13;<br> 一台2.0公升偈匹配4前速自動波，慳油有餘但稍欠一點衝勁。&#13;<br> &#13;<br> <spanclass><fontstyle>Mazda6全線車價表  &#13;<br> Mazda6Select		$168,800&#13;<br> Mazda6Premium		$179,800&#13;<br> Mazda6-AS四門版		$184,800&#13;<br> Mazda6-S		$189,800&#13;<br> Mazda6-AS五門掀背版		$203,800</fontstyle></spanclass></fontstyle></spanclass></fontstyle></spanclass></p></body></html>