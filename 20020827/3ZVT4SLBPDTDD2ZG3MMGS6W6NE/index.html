<html><header><meta charset="utf-8"><title>熾熱消費：<br>行貨家電開倉三星陳列品最扺</title></header><body><h1>熾熱消費：<br>行貨家電開倉三星陳列品最扺</h1><p>不得了！不得了！賣開電腦、手機嘅星光電訊今日舉行震撼開倉，除咗有手提電腦、PDA、手機等IT貨外，重主打LCD電視、雪櫃、錄影機等多款電器，全場過千件貨品任你掃，其中又以三星的陳列家電減得最多。人人上到去重有免費咖啡贈飲，就算睇唔啱電器，飲杯咖啡都冇蝕底！&#13;<br>&#13;<br>記者：張穎倫　攝影：陳穎&#13;<br>ImageGirl：Don</p><p><spanclass><fontstyle>雙門雪櫃二千有找  &#13;<br> 屋企嘅雪櫃，要放鮮肉、蔬菜，又要擺放飲品、隔夜餸，甚至連海味、藥材都要放埋，雪櫃細啲都不勝負荷。呢部雙門雪櫃都算抵用，事關佢只需一般150L容量嘅價錢，就可以擁有一部232L實用容量嘅雪櫃。製冷級數更高達4星，再加埋超級X氣流同防菌隔熱密封門邊，能有效保持食物新鮮，亦可減低電力消耗，而且包埋送貨服務。&#13;<br> &#13;<br> 型號：三星SR-29NXA&#13;<br> 體積：W578×H1544×D615mm&#13;<br> 貨量：30&#13;<br> 街價：$2,880&#13;<br> 開倉價：$1,998</fontstyle></spanclass></p><p><spanclass><fontstyle>頂揭式洗衣機  &#13;<br> 如果你有唔同種類嘅衣服要洗的話，呢部洗衣機就一定幫到你，皆因佢有快思、浸洗、羊毛等多種洗衣模式任你選擇。又有埋瀑布式水流系統同波輪魔術手等多種功能，洗衫洗得乾淨的同時又可保護衣物，加埋防銹底盤，夠晒耐用，當然亦有免費送貨啦！&#13;<br> &#13;<br> 型號：三星WA-70&#13;<br> 洗衣容量：5千克&#13;<br> 體積：W520×H850×D530毫米&#13;<br> 貨量：30&#13;<br> 街價：$1,580&#13;<br> 開倉價：$1,098</fontstyle></spanclass></p><p><spanclass><fontstyle>勁筍t匹窗口機  &#13;<br> 喺陳列家電中，全場最抵首選呢部三星窗口機，雖然屬於陳列品，但小記卻發現佢非常新淨，再加埋原廠保養，簡直同新機冇分別。功能方面，四面送風、12小時關機時間掣、易拆式隔塵網等全部有齊，更有埋抗菌過濾網同1級能源標籤，既慳電又令空氣更清新。𠵱家開倉包送貨，值得推介。&#13;<br> &#13;<br> 型號：三星AW07G2NEA&#13;<br> 製冷量：7000BTU&#13;<br> 體積：W520×H345×D485mm&#13;<br> 貨量：30&#13;<br> 街價：$2,480&#13;<br> 開倉價：$1,098</fontstyle></spanclass></p><p><b> 其他名牌筍貨</b> &#13;<br> <spanclass><fontstyle>TCL銀色14吋電視  &#13;<br> 之前TCL嘅14吋機玩開倉，都係集中喺珍珠白嘅顏色機身上，反而至多人買嘅銀色型號就較少出場，所以今次呢部銀色機身嘅1419A必定多人捧場。同樣有齊國際線路、紅外線遙控同前置AV輸入，啱晒夜晚匿喺房打機睇DVD，雖然畫面唔算太靚，但喺14吋細畫面之下，唔留心就一定察覺唔到。&#13;<br> &#13;<br> 型號：TCL1419A（SL）&#13;<br> 體積：W395×H360×D340mm&#13;<br> 貨量：20&#13;<br> 街價：$738&#13;<br> 開倉價：$599</fontstyle></spanclass></p><p><spanclass><fontstyle>Casio數碼相機  &#13;<br> 出廠時挾住G-SHOCK之名嘅Casio數碼相機，主打防水、防震、防塵三大功能，今個暑假玩盡各個沙灘。雖然只得120萬像素，同2倍數碼變焦，質素的確唔算高，但淨係擺相上網就絕對應付得嚟。最緊要係喺1米水深之中都可以連續操作30分鐘，而且以筆芯電操作夠晒方便，喺防水數碼機之中，絕對數一數二。&#13;<br> &#13;<br> 型號：CasioGV10RD&#13;<br> 有效像素：120萬&#13;<br> 鏡頭：f2.8/35mm&#13;<br> 電源：4粒AA電&#13;<br> 體積：W100.5×H74×D49mm&#13;<br> 貨量：10&#13;<br> 街價：$2,480&#13;<br> 開倉價：$1,699（跟8MBCompactFlash）</fontstyle></spanclass></p><p><spanclass><fontstyle>Philips靚畫質錄影機  &#13;<br> 繼世界盃之後，嚟緊亞運又開鑼，唔少人都會趁住呢個機會換部錄影機，錄低精采賽事。呢部機配備數碼畫質調控功能，能有效減低畫面上嘅雜訊，就算播慢鏡都一樣清晰。當然一般6磁頭機有嘅G-Code、麗音同國際線路亦有齊。美中不足係唔可以兼播S-VHS影帶，兼容度輸蝕少少。&#13;<br> &#13;<br> 型號：PhilipsAPHSVR81055&#13;<br> 體積：W435×H102×D342mm&#13;<br> 貨量：20&#13;<br> 街價：$1,990&#13;<br> 開倉價：$1,290</fontstyle></spanclass></p><p><spanclass><fontstyle>SharpLCD電視  &#13;<br> 真真正正可以稱得上LCD電視嘅聲寶AQUOS，唔單止擁有LCD之中嘅20吋大型畫面，而且更內置電視接收器同Nicam，毋須另加接收器或錄影機，令接收更直接，畫面更清晰。機身同Plasma一樣咁纖巧，但畫面細緻度明顯更勝一籌，啱晒追求完美同慳位嘅用家。&#13;<br> &#13;<br> 型號：SharpLC-20C2H&#13;<br> 像素：921,600&#13;<br> 亮度：430cd/m2&#13;<br> 對比度：350:1&#13;<br> 觀賞角度：160度&#13;<br> 體積：W476.6×H557.4×D229.4mm&#13;<br> 貨量：15&#13;<br> 街價：$16,800&#13;<br> 開倉價：$12,999</fontstyle></spanclass></p><p><b> 星光電器開倉</b> &#13;<br> 地址：觀塘開源道72-80號溢財中心5樓B室（近觀塘廣場）&#13;<br> 查詢電話：31028787&#13;<br> 日期：即日起至8月31日&#13;<br> 時間：11:00am-7:30pm&#13;<br> ＊接受現金，信用卡付款需另加3%手續費。</p></body></html>