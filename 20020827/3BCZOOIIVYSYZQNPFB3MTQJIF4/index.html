<html><header><meta charset="utf-8"><title>台產雷特抄V70玩360度旋轉揭蓋</title></header><body><h1>台產雷特抄V70玩360度旋轉揭蓋</h1><p>重以為換殼改機已經玩到咁高招，可以改到似十足十部V70，睇真原來是百分百不經改裝的原廠機，不過物有相似，呢部台產手機雷特V-800同V70確實成個餅印，但價錢就平成半，新機唔使千六蚊，當然始終並非熟悉的大品牌，睇睇過吓癮就無妨，怕且要喜歡冷門機的用家才有興趣。&#13;<br>記者、攝影：招佩珊</p><p><spanclass><fontstyle>揭蓋Keypad跟到足  &#13;<br> 數一數V-800同V70有幾相似：360度旋轉式揭蓋、Keypad透藍光、銀色面殼、圓形屏幕外框，若然閣下是V70的用家，重可以拎埋部機出來比一比究竟有幾似，就算無十足怕且都有九成似。</fontstyle></spanclass></p><p><spanclass><fontstyle>功能一般欠反白芒  &#13;<br> 外形的確同V70有得比，至於功能方面，V-800就明顯遜色，只得4和弦、3款遊戲、免提擴音器、4首自編鈴聲等基本功能，當然唔及行高檔的V70有齊GPRS及WAP，而最大缺點當然是V-800沒有黑底反白字呢個咁獨特設計的型仔靚芒，始終都是V70行高一線。</fontstyle></spanclass></p><p>&#13;<br> &#13;<br> &#13;<br> 售賣點：旗庫電訊&#13;<br> 地址：旺角先達廣場地下G55號舖&#13;<br> 電話：23930789</p></body></html>