<html><header><meta charset="utf-8"><title>一味窩輪：執啲新地輪9371博反彈</title></header><body><h1>一味窩輪：執啲新地輪9371博反彈</h1><p>恒指最低之時跌101點，收市跌40點，情況唔係太壞。地產股比較弱，不過都唔係全日最低價埋單，儘管大市氣氛唔靚，都唔適宜太悲觀。恒指收10185，下破一萬嘅機會唔大。&#13;<br> 新地（016）收52.75元，最低52元，落到去兩個禮拜前低位，亦即去年11月以來最低位。恒地（012）收26.35元，最低26.15元，接近兩個禮拜前低位，亦係去年11月嗰陣嘅低位。兩隻大地產股似乎暫時試底成功，可以揀啲相關Call輪博反彈。&#13;<br> 搏殺炒法，新地Call輪揀9371，昨收18仙，散15%，12月到期，溢價17.2%，槓桿率29.3倍。末日Call輪9253，昨日大散49%，收9.5仙，下月9日夠鐘，溢價2.2%，槓桿率55.5倍，時日無多，賭呢件要有心理準備輸乾輸淨。<br> &#13;<br> <spanclass>恒地輪正路揀9473 &#13;<br> 恒地Call輪方面，冇乜點可以揀，正路係9473，收26仙，散15%。明年3月到期，溢價11.9%，槓桿率10.1倍，昨有25球易手，買賣容易。另一件恒地Call輪9272，收4.2仙，散19%，明年1月到期，溢價31.4%，槓桿率62.7倍，呢件最後好大機會作廢，但到期之前，仍會大上大落，唔會咁快得番1個仙。&#13;<br> 章盛</spanclass></p></body></html>