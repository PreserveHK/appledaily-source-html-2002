<html><header><meta charset="utf-8"><title>　　證監會禍不單行 - 李八方</title></header><body><h1>　　證監會禍不單行 - 李八方</h1><p>五角除牌風波後，證監會形象大受打擊，加上連環匿名信湧現，矛頭直指主席沈聯濤，指佢任人唯親，又協助舊同事薛正綱以服務公司形式受聘於證監會，藉此避稅；證監會可謂四面楚歌。&#13;<br> 最慘係屋漏兼逢連夜雨，八方聽聞證監會好幾個員工都忽然染病，一名經理更返緊工期間猝然逝世，這個突如其來的不幸消息，令證監會嘅氣氛如雪上加霜。&#13;<br> 聽講薛正綱事件後，沈聯濤曾親自召開員工大會解釋事件，員工接受其解釋；愚見以為，沈主席好應該搵高人睇睇風水，指點一下，睇吓點樣化煞，並想想辦法紓解內部員工的情緒。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>