<html><header><meta charset="utf-8"><title>巨無霸LCDPlasma10月有售</title></header><body><h1>巨無霸LCDPlasma10月有售</h1><p>之前唔少消息都指三星會推出全球最大嘅LCD電視同Plasma顯示屏，今個星期呢兩部分別有40吋同63吋嘅巨無霸以實物現身。兩部機雖然都以對HDTV廣播、超薄機身同特大觀賞角度作為賣點，但40吋LCD嘅畫面同機身尺寸都較啱香港住宅要求，再加埋內置電視接收器同細緻畫面，絕對係42吋Plasma嘅勁敵。&#13;<br>&#13;<br>記者：張穎倫　攝影：陳盛臣</p><p><spanclass><fontstyle>40吋LCD香港最啱用  &#13;<br> 唔少Plasma玩家都發覺，部份Plasma只得150度觀賞角度，又要另加電視接收器，既麻煩質素亦唔靚。所以呢部40吋LCD就力谷170度嘅超闊觀賞角度，睇完畫面後發覺LCD嘅畫面質素比Plasma好，雖然有人喜歡Plasma嘅柔和，但論細緻度同還原度，就一定係LCD稍勝一籌。</fontstyle></spanclass></p><p>型號：三星LS40A13W&#13;<br> 縱橫比例：16:9&#13;<br> 光度：500cd/m2&#13;<br> 對比度：600:1&#13;<br> 解像度：1280×768&#13;<br> 觀賞角度：170度&#13;<br> 體積：W1006×D58×H713mm&#13;<br> 售價：約$59,800&#13;<br> 開售日期：10月</p><p><spanclass><fontstyle>對應夠齊備  &#13;<br> 由最基本嘅RCA、S-Video、DVD同DTV色差輸入都有齊，更有埋大部份Plasma都冇嘅RF天線輸入，國際線路同Nicam。</fontstyle></spanclass></p><p><spanclass><fontstyle>超薄63吋Plasma  &#13;<br> 全世界最大嘅63吋Plasma，巨型畫面下仍可做出160度觀賞角度同600:1嘅對比度，令畫面表現仍可追貼40、50吋嘅Plasma水平。而佢嘅厚度只有89mm，比一般50吋Plasma更薄。佢更有防止畫面BurnIn嘅功能，每當畫面靜止達5分鐘時，就會自動將畫面向上下左右輕微移動，以保護畫面減少長時間靜止嘅損耗。</fontstyle></spanclass></p><p>型號：三星HPL6315&#13;<br> 縱橫比例：16:9&#13;<br> 光度：450cd/m2&#13;<br> 對比度：600:1&#13;<br> 解像度：1366×768&#13;<br> 觀賞角度：160度&#13;<br> 體積：W1566×D89×912.5mm&#13;<br> 售價：約$168,000&#13;<br> 開售日期：10月&#13;<br> &#13;<br> 查詢電話：28626008</p></body></html>