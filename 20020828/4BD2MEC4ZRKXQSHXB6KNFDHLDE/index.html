<html><header><meta charset="utf-8"><title>　　蘋果《排位王》明日搶閘 - 李八方</title></header><body><h1>　　蘋果《排位王》明日搶閘 - 李八方</h1><p>踏入九月，又係馬迷雀躍嘅日子，因為馬季又開鑼。&#13;<br> 《蘋果》馬經一向口碑唔錯，八方聽咗好多唔同階層馬迷聲音，都認為《蘋果》馬經印得靚之餘，資料詳盡同名家雲集，馬迷每次刨馬必備，但係唯一未夠盡善盡美嘅，就係要隔日先有排位同賽績睇。八方上季同馬經版老編講過，為咗貫徹《蘋果》精神，因此今季決定獨立出排位版，而且係馬簿形式，以超級優惠價兩蚊加《蘋果》印花換購。點解咁平？純粹益讀者囉。《蘋果》暑假出過本《刨績王》，兩萬本一日之內搶購一空，今次呢本《排位王》明日肯定又成為馬迷中午必搶之物，唔想執輸，食晏嘅時候，記住第一時間去報攤換購喇！&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>