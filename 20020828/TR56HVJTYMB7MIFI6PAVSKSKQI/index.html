<html><header><meta charset="utf-8"><title>新車速報：<br>盡情跑吧！　新版奧迪S3</title></header><body><h1>新車速報：<br>盡情跑吧！　新版奧迪S3</h1><p>奧迪S系跑車，一直不乏追求速度嘅車迷捧場；而代理近期更引入換裝大Turbo嘅S3新車，馬力提升多15匹（達225匹輸出），充滿勁度之餘，本身一套Quattro恒式四驅系統，更帶來有可靠穩妥嘅駕御表現。然而新車售價依舊，自然魅力大增兼更具號召力啦！&#13;<br>&#13;<br>記者、攝影：陳偉林</p><p><spanclass><fontstyle>賣相沉實盡現個性  &#13;<br> 查實，原有奧迪S3亦不乏車迷追捧，皆因佢有出眾嘅性能表現之外，低調嘅賣相及具競爭力嘅車價，亦可謂冠絕同儕。相比之下，新到嘅S3潛力更高，四輪獨有17吋跑車合金胎軨、電鍍門邊電鏡，以及前後S3字樣，令人一望而知佢豈止係一部三門掀背車咁簡單呢！</fontstyle></spanclass></p><p><br> &#13;<br> <spanclass><fontstyle>Recaro桶椅　跑意盎然  &#13;<br> 講到車廂鋪排方面，前排兩張Recaro跑車桶椅予人有懾服力外，靠貼嘅座姿同承托性，亦予人有一份愜意感；車廂粉飾同配襯，重烘托有濃厚嘅跑車個性來。設備配搭除有齊電窗、電鏡及電天窗外，重有一體式恒溫冷氣連高級音響裝置，同埋前後共八個安全氣袋連充氣簾幕嘅保護㗎！</fontstyle></spanclass></p><p><br> &#13;<br> <spanclass><fontstyle>大Turbo帶來無窮動力  &#13;<br> 新款S3用上一台1.8公升直4DOHCTurbo偈，惟經過廠方調校後，令馬力輸出躍升至跟同廠TT車系睇齊，匹配6前速手波，加速凌厲剛猛；然而，穩紮嘅底盤設計，匹配上電子EDL同ESP系統，以及一套Quattro恒式四驅，有上佳走彎循迹性外，四輪高效能碟式制動，加上ABS連EBD裝置，還予人有收放自如嘅一份好玩感受呢！</fontstyle></spanclass></p><p><br> &#13;<br> <spanclass><fontstyle>記者試後簡評  &#13;<br> <b> 優點</b> &#13;<br> 新車跟同廠TT車系看齊，改用大Turbo後令馬力輸出較前多出15匹外，表現亦要來得威猛有勁得多。&#13;<br> <b> 缺點</b> &#13;<br> 外形跟同系嘅A3相近，未能完全凸顯出本身一份跑車風格。</fontstyle></spanclass></p><p><spanclass><fontstyle>奧迪S3Quattro規格  &#13;<br> 引擎：1781cc直4DOHCTurbo&#13;<br> 馬力：225ps/5900rpm&#13;<br> 扭力：28.6kgm/2200-5500rpm&#13;<br> 傳動：6前速手波，恒式四驅&#13;<br> 懸掛：（前）麥花臣支柱　（後）雙搖臂&#13;<br> 制動：（前）透氣碟　（後）透氣碟（ABS）&#13;<br> 輪胎：225/45R17BridgestonePotenzaRE040&#13;<br> 尺碼：4159×1763×1415mm&#13;<br> 軸距：2519mm；車重：1420kg&#13;<br> 0-100公里：6.6秒&#13;<br> 極速：243km/h&#13;<br> 平均耗油：9.3-9.4L/100km&#13;<br> 新車售價：$367,000&#13;<br> 車輛提供：合迪汽車（21538181）</fontstyle></spanclass></p></body></html>