<html><header><meta charset="utf-8"><title>　　飛龍標誌飛上貨車 - 李八方</title></header><body><h1>　　飛龍標誌飛上貨車 - 李八方</h1><p>港府呢排頻頻推廣「飛龍標誌」，希望提升香港嘅亞洲國際都會地位。噚日又宣布獲得一間專做運輸嘅公司嘉柏集團支持，替該集團旗下所有在港使用嘅運輸車輛添上呢條飛龍，成為其企業標誌一部份。&#13;<br> 嘉柏主席詹康信係香港美國商會主席，來港四十多年，對香港有好大嘅歸屬感。佢同八方講，今次咁做算係回饋香港。若果其他大企業也有樣學樣，八方相信不久將來，大家就會見到通街都係飛龍。&#13;<br> （圖）煲呔曾蔭權係主禮嘉賓，同嘉柏集團主席詹康信（左）一齊見證「飛龍標誌」（圓圈示）貼上運輸車。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>