<html><header><meta charset="utf-8"><title>　　馬丁乖仔撲唔到機票去遊行 - 李八方</title></header><body><h1>　　馬丁乖仔撲唔到機票去遊行 - 李八方</h1><p>呢輪見到人話題都離唔開二十三條，一位行家話，以往遊行活動，就算當年六四，佢老婆總係漠不關心，但係呢個星期日嘅遊行，佢老婆竟然主動問佢時間地點，話要一齊參加。佢老哥覺得有點奇怪，八方就話一啲都唔奇，皆因佢太太擔心老公會因二十三條失業甚至被拉。&#13;<br> 除咗一般市民，連班學生仔都對二十三條有興趣；最貴族嘅漢基國際學校，班學生噚日係遮打花園參加國際人權日活動，校長Dr.BarryDrake同八方講，佢嚟咗香港九年，做咗呢間學校校長有成五年，佢都認為呢類活動對學生有益。至於白鴿黨前黨魁李柱銘個仔Joey，本來都想由英返港參加遊行，但係搵唔到機票，所以冇法出席。<br> &#13;<br> <spanclass>反23條大遊行 &#13;<br> 日期：12月15日（星期日）&#13;<br> 時間：下午3時&#13;<br> 路線：銅鑼灣維多利亞公園集合，遊行往中區政府總部&#13;<br> 主辦機構：民間人權陣線&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>