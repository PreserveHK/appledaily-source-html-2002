<html><header><meta charset="utf-8"><title>歐寶Vivaro載客載貨兩相宜</title></header><body><h1>歐寶Vivaro載客載貨兩相宜</h1><p>今年予人有較沉靜之感嘅德國歐寶代理，來年（2003年）將會有一番大作為。其中，今年初首次面世嘅Vivaro多用途車系，甫推出便取得歐洲汽車大獎嘅稱譽之餘，車系當中除有長短陣版嘅商用車款外，重有兩排六座位同三排九座位嘅客貨用型號，供用家選擇㖭！</p><p><spanclass><fontstyle>三台引擎任君選  &#13;<br> 現時，呢款歐寶Vivaro車系擁有三台分別1.9公升同2.0公升嘅柴油偈，最大馬力輸出達120匹外，佢重符合歐盟Euro3嘅廢氣排放標準，兼且重有兩套分別為5前速同6前速嘅手波配搭，遲吓重有可能加入電油偈型號，睇慣同用開日本車嘅朋友，就不妨留意一下Vivaro嘅到港日期喇！</fontstyle></spanclass></p><p><br> &#13;<br> <spanclass><fontstyle>低重心設計見安全  &#13;<br> 中門採用滑動趟門，以及雙揭式尾門設計嘅Vivaro，另一個可取嘅地方，會係佢有一個高置式嘅駕駛艙組合，給乘客有廣闊視野範圍同安全性外；其次，低重心底盤加上只有1959mm嘅車高結構，既有可靠出眾嘅操控性，又有出入大小室內停車場嘅方便，可會是一眾同級日本及歐洲商用車嘅強勁對手㗎！</fontstyle></spanclass></p><p><spanclass><fontstyle>歐寶Vivaro1.9DTI九座位版小檔案  &#13;<br> 引擎：1870cc&#13;<br> 直4柴油Turbo&#13;<br> 馬力：100ps/3500rpm&#13;<br> 扭力：24.5kgm/2000rpm&#13;<br> 傳動：6前速手波，前輪驅動&#13;<br> 尺碼：4782×1904×1959mm&#13;<br> 軸距：3098mm&#13;<br> 車重：2700kg</fontstyle></spanclass></p></body></html>