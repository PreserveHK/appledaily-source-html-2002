<html><header><meta charset="utf-8"><title>一味窩輪：9517短炒博反彈</title></header><body><h1>一味窩輪：9517短炒博反彈</h1><p>美股大散，港股開市跌過一輪，埋單只係唔見10點，似乎恒指低過9800之時，就有大把錢入市趁低買貨，唔適宜睇得太淡。&#13;<br> 長實（001）再跌50仙，收54.25元，最低53.75元，係上月中急彈前起步位，搵到支持，長實Call輪可以搵1件短炒博反彈，對象例牌係9517，隻輪明年2月到期，現價39仙，溢價6.7%，槓桿率13.9倍。&#13;<br> 新地（016）成日走勢好穩定，高低位3格，收50元齊頭。兩隻熱門Call輪9524同9525則繼續軟落去，細細注博反彈，揀9525，隻輪明年3月初夠鐘，現價24仙，溢價9.8%，槓桿率20.8倍。&#13;<br> 同上便長實Call輪9517比較，9525槓桿率大好多，但溢價亦貴唔少，炒Call輪，如果壽命唔太長嘅，最好揀溢價較低者，寧願唔要咁高嘅槓桿率，所以9517抵炒過9525。<br> &#13;<br> <spanclass>60仙以下收集9545 &#13;<br> 滙豐（005）跑輸大市，收88.75元，跌75仙，再跌些少，就可以揀啲Call輪埋手，先避開太近期或者高溢價嗰批，最靚對象係9545，明年4月到期，現價64仙，溢價3.0%，槓桿率13.9倍。9545上月低位56仙，吼住滙豐再回落1個幾毫，喺60仙以下慢慢收集9545，隻輪溢價低，揸耐啲都唔怕輸「收水」（溢價收縮）。&#13;<br> 章盛</spanclass></p></body></html>