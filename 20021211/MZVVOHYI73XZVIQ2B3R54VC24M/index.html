<html><header><meta charset="utf-8"><title>全城最細對摺彩芒TopluxVG200C行貨有白色</title></header><body><h1>全城最細對摺彩芒TopluxVG200C行貨有白色</h1><p>當初水貨一出竟開天索價$7,180，眾街坊都話家陣七千幾一部機邊會有人買，的確，VG200C雖則細部兼有彩芒，未免貴得有點過份，或者水貨例必抬高售價，等埋個行貨價先至決定部機買唔買得過。各位準買家終於可以拍板，行貨定價約$5,000，預計今個月尾近聖誕節會上市，早前水貨就得紅同藍，行貨就多了白色可以揀。話就話比水貨平一截，就算有幾鍾意都好，真係要好捨得先至買得落手。&#13;<br>&#13;<br>記者、攝影：招佩珊</p><p><b> VG200CProfile</b> &#13;<br> 制式：GSM900/1800雙頻&#13;<br> 尺寸：70×39×22.5mm&#13;<br> 重量：69克&#13;<br> 功能：WAP、40和弦鈴聲、Wallpaper、7色來電閃燈、生物鐘及粉紅時間表&#13;<br> 售價：約$5,000&#13;<br> 上市日期：12月尾&#13;<br> Toplux客戶服務熱線：25629106</p></body></html>