<html><header><meta charset="utf-8"><title>日Fans搵上門　連阿媽都搞埋<br>Britney發火彈開怪雞叔叔</title></header><body><h1>日Fans搵上門　連阿媽都搞埋<br>Britney發火彈開怪雞叔叔</h1><p>呢個世界真係乜嘢人都有，經常聽到有啲瘋狂fans迷偶像迷到幻想自己同人哋結咗婚，又或者為咗偶像而自殺，不過𠵱家啲星愈嚟愈識利用法律，一覺得自身有危險就即刻申請禁制令。&#13;<br> 繼伊莉莎伯凱莉（ElizabethHurley）、史提芬史匹堡（StevenSpielberg）同美琪賴恩（MegRyan）之後，前日終於輪到小天后BritneySpears同fans開戰。<br> &#13;<br> <spanclass>唔該行遠啲 &#13;<br> 啱啱二十一歲嘅Britney，今年生日原來過得唔多開心，原因係有個四十一歲嘅日本男歌迷MasahikoShizawa（音譯志澤雅彥），原本好地地住喺日本橫濱，九月時專登飛去美國日日苦纏小甜甜Britney，唔單止成日喺佢屋企周圍係咁兜跟出跟入，重寄埋啲無聊肉照加情書畀Britney，最慘係連Britney嘅父母都搞埋，不斷咁騷擾佢哋，試過有一次重想靜雞雞入Britney嘅香閨！&#13;<br> Britney當然佛都有火啦，前日佢正式向洛杉磯法院申請禁制令，要呢位怪雞叔叔起碼遠離佢三百公尺以上，更加唔可以透過任何方式同佢聯繫，否則告到佢甩褲咁話！</spanclass></p></body></html>