<html><header><meta charset="utf-8"><title>新菜牌：<br>素館大廚為創新菜改食齋</title></header><body><h1>新菜牌：<br>素館大廚為創新菜改食齋</h1><p>如果今時今日你重覺得食素好悶、好寡、好係中年人飯局……咁你就真係走寶喇！素菜的形象經已大變身，菜式多元化之餘，所選用的素材與烹調手法更是嚷着減肥人士之首選，大廚曾師傅到了這間素食館研製新菜後，亦開始戀上齋菜，甚至對豬、牛有抗拒。&#13;<br>&#13;<br>文：鄭潔兒　攝影：陳穎&#13;<br>逢星期一至五刊出</p><p>幾位店主既無宗教信仰又不以素食為本，只因陳先生首次接觸飲食業，見黃埔新村附近並沒有素食館，心想多元化又有特色的健康素食正好符合市場需要，便有信心又有心思去開辦「素軒」。店內素白的牆壁上掛了好幾幅茶壺圖畫，枱布清一色綠色，感覺簡單而舒適，由內至外都充滿青春氣息。</p><p><spanclass><fontstyle>曾師傅鍾情煮中菜  &#13;<br> 去年七月開張的「素軒」主要提供綠色飲食和天然健康素菜。除了保留舊式齋舖所供應的齋菜外，更增添了不少其他國家的多元化菜式。幾可亂真的動物造型素食，要做到似模似樣，又要做到味道相近，真要下一番工夫。入行二十多年的曾師傅，多年來以烹調中菜為主，曾於中國內地如廣西、吉林等地工作十年，特別偏愛材料眾多而味道天然的中菜。後來為了追求多方面發展，選擇在「素軒」烹調素食。&#13;<br> &#13;<br> <spanclass><fontstyle>人到中年啱食素  &#13;<br> 當問及是否新嘗試時，曾師傅自信地說：&#13;<br> 「其實同做『雜』（即一般有肉類菜式）時相似，因為有根柢，只係需要畀心機研究每種食物嘅味道，多啲睇雜誌吸取靈感，多啲諗，做出嚟嘅素菜同本來食物嘅形狀同原味起碼有八成相似。」&#13;<br> 魔芋粉、濕腐皮和枝竹等都是大部份素菜「變身」的原材料。曾師傅舉例：&#13;<br> 「好似用濕腐皮做魚時，只要加啲紫菜就可做出魚嘅微腥味道，好接近原味。」&#13;<br> 現年約四十歲的曾師傅笑言：&#13;<br> 「一個人踏入中年，身體容易積聚過多膽固醇，平日又少運動，所以要健康最啱由食物開始。我自從做素食後，返屋企煮飯時太太都話我煮嘅餸清淡咗好多。我𠵱家對豬、牛都有些少抗拒，可能係慣咗啦！」&#13;<br> &#13;<br> <spanclass><fontstyle>聯合國式齋菜  </fontstyle></spanclass></fontstyle></spanclass></fontstyle></spanclass></p><p><spanclass><fontstyle>檳城石頭魚$42&#13;<br> 濕腐皮加秘製香料  &#13;<br> <b> 馬來西亞</b> &#13;<br> 荔芋魚食得多，這石頭魚是師傅以濕腐皮加香料秘製而成，外皮香脆，「肉」質幼滑有鮮味，蘸上以雜菜水熬成的茄汁，色澤更吸引。</fontstyle></spanclass></p><p><spanclass><fontstyle>芝士火鍋$78&#13;<br> 用淡奶加菠菜煮溶  &#13;<br> <b> 瑞士</b> &#13;<br> 在素食館吃芝士火鍋還是頭一次！瑞士芝士以低脂淡奶煮溶，加菠菜汁煮成忌廉綠色，芝士味濃香而不膩，伴以麵包、炸素春雞、日本新薯、西蘭花和小甘笋，最後品嘗芝士菠菜汁撈天使幼意粉，Yummy！</fontstyle></spanclass></p><p><spanclass><fontstyle>法式焗玫瑰花螺$28?半打&#13;<br> 魔芋粉做螺肉  &#13;<br> <b> 法國</b> &#13;<br> 真田螺殼內釀着以魔芋粉製成，加玫瑰露和日本醬油等煮至乾身的素螺肉，再加上香草、花紅粉和西芹茸等焗香，爽口美味程度絕不遜色於真貨色！</fontstyle></spanclass></p><p><spanclass><fontstyle>樟茶神仙鴨$68&#13;<br> 醃過夜再煙熏  &#13;<br> <b> 中國</b> &#13;<br> 此鴨雖然外表黑黝黝，試過就知「走唔甩」，它以濕腐皮、魔芋粉為原材料，加普洱茶醃足一天，煙熏後炸至外皮香脆，可伴乳豬醬食。埋身已覺茶香撲鼻，咀嚼時齒頰留香。</fontstyle></spanclass></p><p><spanclass><fontstyle>日式南瓜盅$128&#13;<br> 腍香甜滑  &#13;<br> <b> 日本</b> &#13;<br> 日本溫室南瓜的腍、香甜和滑令曾師傅一見鍾情，炮製出這個以椰汁、花奶和少許咖喱煮成的素蝦南瓜盅，香芋和南瓜吸收了椰香更入味。</fontstyle></spanclass></p><p><center> <spanclass><fontstyle>食客齋評  </fontstyle></spanclass></center> </p><p><br> &#13;<br> <spanclass><fontstyle>素軒  &#13;<br> 電話：21421919&#13;<br> 地址：紅磡黃埔新村民泰街43號地下C1&#13;<br> 座位：100個&#13;<br> 營業時間：平日上午十一時至晚上十一時；星期日、公眾假期、初一及十五上午十時至十一時&#13;<br> 付款方法：現金及信用卡（Visa&amp;Master）</fontstyle></spanclass></p></body></html>