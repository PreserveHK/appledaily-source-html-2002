<html><header><meta charset="utf-8"><title>食物手繩搬上機</title></header><body><h1>食物手繩搬上機</h1><p>手機繩的款式的確多不勝數，講到大熱之選當然係各款卡通公仔，若然唔介意用百幾二百蚊買條手繩，亦有各大名牌畀你揀。假如閣下是饞嘴一族，以下呢幾款食物手繩一定啱心水，像真度極高，睇到真係引到口水流。&#13;<br>&#13;<br>記者：招佩珊　攝影：楊錦文</p><p><spanclass><fontstyle>涼浸浸冰淇淋  &#13;<br> 日日都有成三十幾度，就算有冷氣歎都好似唔多夠，最好就係食番杯雪糕或者歎條雪條，絕對可以降溫。&#13;<br> 售價：各$30（a）</fontstyle></spanclass></p><p><spanclass><fontstyle>甜品熱狗任你揀  &#13;<br> 先來一隻超級大熱狗，唔夠飽就再加多個雞蛋布甸，有Cream有士多啤梨，只不過係手繩，都做得咁鬼似。&#13;<br> 售價：各$30（a）</fontstyle></spanclass></p><p><spanclass><fontstyle>中日美食齊上場  &#13;<br> 若然平時鍾意上茶樓歎一盅兩件，可以揀番碟牛肉燒賣，再唔係加個炸蝦天婦羅，一於來個中日美食大放送。&#13;<br> 售價：各$48（a）</fontstyle></spanclass></p><p><spanclass><fontstyle>雪雪聲食湯麵  &#13;<br> 除了雲吞麵之外，另一款最受歡迎的麵食就當然非日本湯麵莫屬，而今次有幸上場的是炸豬扒湯麵。&#13;<br> 售價：$38（b）</fontstyle></spanclass></p><p><spanclass><fontstyle>售賣點  &#13;<br> &#13;<br> （a）LOG-ON（23779866）&#13;<br> 地址：尖沙嘴海港城2214號舖&#13;<br> &#13;<br> （b）ForeverShop（23964088）&#13;<br> 地址：旺角先達廣場1樓F51號舖</fontstyle></spanclass></p></body></html>