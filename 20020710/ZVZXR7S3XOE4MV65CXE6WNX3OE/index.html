<html><header><meta charset="utf-8"><title>人氣流行線：<br>我愛比堅尼之BikiniGypsyQueen</title></header><body><h1>人氣流行線：<br>我愛比堅尼之BikiniGypsyQueen</h1><p>今個夏天天氣之反覆無常真叫人不知所措，一日之內可以經歷晴天、密雲、微雨、豪雨甚至雷暴，但係無論如何，夏日最佳消暑活動都依然係去沙灘游水，一來可以「同陽光玩遊戲」、二來當然係曬一曬盡展美好身段的水着。泳衣款式當中最性感的非比堅尼莫屬，大家有目共睹。要在沙灘一眾水着女當中突圍而出、成為沙灘Babe係要有番一兩下板斧，今個夏天可以點？做個BikiniGypsyQueen肯定夠照，一來係今季大熱Style，二來亦充滿夏日氣息，少少Accessories已經可以配搭得出那股味道，唔信？睇片！&#13;<br>&#13;<br>記者：吳小明　攝影師：陳穎&#13;<br>模特兒：JoyceLeefromStarzPeople&#13;<br>髮型：CynthiafromAtomicAttack!&#13;<br>化妝：ClaudyYuenfromAtomicAttack!</p><p><spanclass><fontstyle>各式飾物唔少得  &#13;<br> 要成功營造一個吉卜賽比堅尼女郎形象，各種飾物一定唔可以無，因為Gypsy根本係遊牧民族，四處為家，雖然好窮但亦好有自己個性；反映在衣着打扮上，就係以各種自然物料所製的配飾來表達自我個性，披披搭搭看似雜亂無章，但整體卻出到一種混和的美感。不過話到明去沙灘游水當然唔好搭到全身都係，你估𠵱家行Catwalk呀？故此一件起、兩件止，LessisMore永遠係謹慎中庸之道，包無出事之虞。</fontstyle></spanclass></p><p><br> &#13;<br> <spanclass><fontstyle>吉卜賽女郎Look　一條民族巾搞掂  &#13;<br> 最簡單，去親沙灘游水都會披番條圍巾在灘上走走，只要揀番條民族色彩濃厚一點的就已經味道盡出，根本唔使左諗右諗咁麻煩，要長要短悉隨尊便，當然有修長美腿不妨盡騷Quali。</fontstyle></spanclass></p><p><spanclass><fontstyle>妝容重點：如扇眼簾  &#13;<br> 至於化妝方面，有若一般Gypsy的重重彩虹眼蓋當然不可取，雖則現今防水防汗化妝品有得妳大把選擇，話晒都係戶外活動，都係自然一點好；所以有若雙飛蝴蝶或扇子般的長長眼睫毛最誘人亦恰到好處，雖則都係刻意營造，但刻意地做到不經意地靚，又何嘗不是萬千少女所求？</fontstyle></spanclass></p><p><spanclass><fontstyle>服飾提供：  &#13;<br> &#13;<br> 隔離鄰舍（23020272）&#13;<br> 尖沙嘴山林道39號地下&#13;<br> &#13;<br> HystericMini（21750089）&#13;<br> 尖沙嘴海港城2605號舖&#13;<br> &#13;<br> Magenta（29722029）&#13;<br> 銅鑼灣新會道2號一樓&#13;<br> &#13;<br> Roxy（28366073）&#13;<br> 銅鑼灣白沙道10號二樓&#13;<br> &#13;<br> Seibu（28900333）&#13;<br> 銅鑼灣皇室堡</fontstyle></spanclass></p></body></html>