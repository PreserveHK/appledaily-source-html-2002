<html><header><meta charset="utf-8"><title>　　立會「四惡女」唔知自己蠢或癡心 - 李八方</title></header><body><h1>　　立會「四惡女」唔知自己蠢或癡心 - 李八方</h1><p>女人形象百變，可以溫柔又可以硬朗。噚日立法會講反恐條例修訂，四個女議員──吳靄儀、余若薇、劉慧卿同何秀蘭在記者室見記者。講到政府今次匆匆提法案，呃佢哋努力趕工審議，吳靄儀百感交集，話：「我都唔知我哋係四個惡女人、四個蠢女人，定係四個癡心女人？」&#13;<br> 坐在一旁嘅余若薇忽然對「癡心」兩個字好敏感，即刻接口話：「癡心係你話㗎咋！」吳靄儀跟住話：「政府覺得我哋……」余若薇接開口有條癮，又即刻搭嗲：「阻住地球轉！」一唱一和合作無間。其實同一間記者室，一日之前先有七個早餐派「戇男」排排坐見記者，表白會有五票支持政府。估唔到廿四小時後又有四大「惡女人」，坐喺同一間記者室真情表白。&#13;<br> （圖）自稱立法會四大惡女人（左起）余若薇、吳靄儀、何秀蘭、劉慧卿。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>