<html><header><meta charset="utf-8"><title>股壇瀏覽器：長科暗盤價大跌</title></header><body><h1>股壇瀏覽器：長科暗盤價大跌</h1><p>港股噚日成交繼續萎縮，不足50億元，相信與長江生命科技（8222）及中銀香港（2388）兩大吸水機先後啟動有關。不過，大市沽壓輕微，恒指先跌後回升，收報10843，升39點，主要是因為日股造好，升近200點，市場憧憬日本可能於今日公布推出重大經濟措施，挽救經濟，日股後市仍可看好。&#13;<br> 長江生命科技噚日截止認購，據聞認購情況唔係太理想，暗盤價大跌至2.30元，估計稍後可能會跌至2元水平。&#13;<br> 黑客話，好多落咗大飛嘅客戶正在驚緊，若IPO認購超額不足100倍，大戶可能分到比預期為多嘅長科新股，到時或者迫住首日掛牌就要快手沽貨。據聞有唔少大戶喺暗盤市場以2.50元叫沽，但好似冇人問津。<br> &#13;<br> <spanclass>生科股仔照升 &#13;<br> 大戶對長科首日表現有所憂慮，其他所謂生物科技股照計應該會受影響，但呢類股份噚日仍各自各精采。宏安（1222）升7.14%；長春達興（8067）升8.5%；金衛醫療（8180）更索性停牌配股集資。市場傳出金衛先舊後新配售最多6000萬股，每股配售價2元，集資1.2億元，配售價較停牌前股價折讓9.1％。集資主要用於收購1項科技項目。&#13;<br> 不過，早前傳會借長科上市勁炒嘅生命科技（1180），噚日就軟軟地，收0.32元，跌1.54%，市傳有人對炒家財力有懷疑。&#13;<br> 益安國際（082）傳聞想轉型做生物醫藥股，據聞可能會在短期內進行收購，股價噚日升16.2％，似係有大動作先兆。&#13;<br> 阿虎</spanclass></p></body></html>