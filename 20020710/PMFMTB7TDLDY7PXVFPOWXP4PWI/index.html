<html><header><meta charset="utf-8"><title>新車速報：<br>意大利狂牛襲港林寶堅尼Murcielago</title></header><body><h1>新車速報：<br>意大利狂牛襲港林寶堅尼Murcielago</h1><p>一直以狂牛詮釋一份野性難馴嘅意大利林寶堅尼跑車，繼傳頌多時嘅Countach及Diablo後，象徵着勇往直前、永不言敗嘅Murcielago跑車亦經已踏足香港。盡現一身跑車美學設計嘅Murcielago，秉承有上一代Diablo強悍一面，一台經擴大嘅6.2公升V12偈，匹配恒式四驅同電子懸掛系統，演繹出強悍一面之餘，亦給作為現代鬥牛勇士嘅駕駛者，可有易於駕馭嘅新體驗。	&#13;<br>&#13;<br>記者：陳偉林　攝影：陳偉強　&#13;<br>ImageGirl：邵茜</p><p><spanclass><fontstyle>碳纖維塑造  <spanclass><fontstyle>美學跑車  &#13;<br> 一如先前嘅Countach同Diablo，全新Murcielago跑車除車頂及兩側車門，以鋼材鑄造外，其他部份則大量用上碳纖維製成，有極出眾嘅車重比之餘，重營造出有Cd0.33至0.36低風阻外形，予人有新一代SuperCar嘅流暢美態；而鷗翼式車門編排，重成為新車另一個識別呢！</fontstyle></spanclass></fontstyle></spanclass></p><p><spanclass><fontstyle>座艙盡現  <spanclass><fontstyle>強悍本色  &#13;<br> 講到車廂鋪排，呢部Murcielago全沒有半點花巧裝飾，給座艙營造有濃烈跑車意識之餘，一雙桶形雙色真皮跑車椅，亦提供有出眾嘅妥貼同承托感；乘客視野遼闊外，強勁嘅恒溫冷氣及高級音響配搭，加上雙安全氣袋組合，重畀到你有愜意同可靠性㗎！</fontstyle></spanclass></fontstyle></spanclass></p><p><spanclass><fontstyle>全新V12偈  <spanclass><fontstyle>勇悍無匹  &#13;<br> 不得不提全新Murcielago採用上車架融合式結構，予人有高剛性表現外，前後42：58嘅車重比，加上恒式四驅及三組限滑差速器組合，經已教人有感底盤嘅穩紮同中性轉向感；再者，一台6.2公升V12引擎，除置有VVT及VIS裝置外，重有全新VACS可變進氣冷卻系統，令引擎無論處於任何轉數下，仍見扭力充沛及暢順感。而一套新加入嘅6前速手波，有更緊湊轉檔演繹外，四輪電子懸掛組合，重畀到乘客有軟硬適中嘅感受㖭！</fontstyle></spanclass></fontstyle></spanclass></p><p><spanclass><fontstyle>記者試後簡評  &#13;<br> <b> 優點：</b> 流暢造型夠吸引，電子避震調校軟硬度，不失舒適乘坐感外，全車更加有三組限滑差速，令循迹性變得更強。&#13;<br> &#13;<br> <b> 缺點：</b> 圓渾輪廓失卻一份剛勁美，車廂鋪排未有新突破，稍嫌欠缺一份魅力。</fontstyle></spanclass></p><p><spanclass><fontstyle>林寶堅尼Murcielago規格  &#13;<br> 引擎：6193ccV12DOHC&#13;<br> 馬力：580ps/7500rpm&#13;<br> 扭力：66.3kgm/5400rpm&#13;<br> 傳動：6前速手波，恒式四驅&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 尺碼：4580×2045×1135mm&#13;<br> 軸距：2665mm&#13;<br> 車重：1650kg&#13;<br> 輪胎：&#13;<br> （前）245/35ZR18PirelliPZeroRosso&#13;<br> （後）335/30ZR18PirelliPZeroRosso&#13;<br> 0-100公里：3.8秒&#13;<br> 極速：約330km/h&#13;<br> 新車售價：$2,780,000&#13;<br> 車輛提供：嘉信汽車（28938286）</fontstyle></spanclass></p></body></html>