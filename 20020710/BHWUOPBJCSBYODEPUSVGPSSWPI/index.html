<html><header><meta charset="utf-8"><title>701收料站：建溢業績應唔差</title></header><body><h1>701收料站：建溢業績應唔差</h1><p>經紀陳話睇好下周一公布業績嘅建溢集團（638）。建溢噚日微升2.2％，收2.30元，但成交就唔大，唔夠400萬元。&#13;<br> 經紀陳話，上次建溢公布中期業績，盈利都有6366萬元，較去年同期上升32.4%，除非市場突然逆轉，否則全年業績應該唔會差。&#13;<br> 隻股早排炒上2.85元高位冇耐，就出現管理層減持，加上早排市況唔就，建溢股價一度質落去2元樓下。&#13;<br> 不過，近排情況又唔同，開始見到有幾間外資行掛牌買入。下周一公布業績，或者有人憧憬業績靚，短炒一轉都唔定。&#13;<br> 另外，上市首日即急跌嘅主板公司騰達智能（691），近兩日顯著上升，但就仍未浮上招股價75仙。&#13;<br> 聽聞隻股首日潛水，令到好多人極之唔高興，所以有人要補鑊，急急收齊貨再玩過。&#13;<br> 慕容小初</p></body></html>