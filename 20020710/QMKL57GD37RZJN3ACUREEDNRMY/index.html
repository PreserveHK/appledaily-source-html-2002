<html><header><meta charset="utf-8"><title>緋聞女主角又多一個<br>傳羅嘉良婚變阿佘係真兇</title></header><body><h1>緋聞女主角又多一個<br>傳羅嘉良婚變阿佘係真兇</h1><p>羅嘉良與太太方敏宜結婚四年，昨日有報道指二人鬧婚變，並暗示宣萱為第三者。而嘉良則坦承婚姻確實出現問題，至於方敏宜也揚言正與丈夫處於冷靜期，但她卻相信宣萱無辜，但據悉佘詩曼近日亦和羅嘉良過從甚密。</p><p>羅嘉良（撈家）與宣萱向來老友，故昨日有報道指撈家與太太方敏宜婚姻觸礁，連帶宣萱亦被拖落水，該報道指撈家跟太太結婚四年多以來，二人感情早已轉淡，但撈家因疼錫兩歲愛兒，故遲遲未決定離婚，直至早前他請教風水師陳伯後，撈家才有所決定。<br> &#13;<br> <spanclass>拒談兒子撫養權 &#13;<br> 撈家近期受家庭問題困擾，有傳因此而令撈家與宣萱友誼升級，昨日有大批傳媒於撈家寓所外守候，結果惹來管理公司及村民投訴，要勞動警方到場趕車。而撈家終於現身接受訪問，他說：「我對嗰篇報道覺得好遺憾，我係處理緊同老婆嘅問題，但一對夫婦相處咁耐，一定有問題發生，生活上有啲嘢，我哋配合唔到，不過到目前為止，我哋都冇辦過任何手續。」對被指與宣萱在化妝間一同換衫之說，撈家說：「我唔講呢啲失實報道，會影響人哋嘅人格同聲譽。」而撈家亦拒絕透露有關兒子的撫養權問題。&#13;<br> 其實圈中除了傳出撈家與宣萱有緋聞外，另一個版本則是傳他與佘詩曼拍《七姊妹》時，兩人已種下情根，撈家昨日笑說：「冇啲咁嘅事，唔好噏得就噏，唔好每日加一個女藝員畀我，唔好再拖其他人落水啦。」</spanclass></p><p><spanclass>羅太信丈夫磊落 &#13;<br> 而撈家太太方敏宜昨午如常離開清水灣寓所，乘的士返有線電視上班，問到她是否與撈家分居？她說：「冇，但我哋兩公婆需要時間冷靜。」再問她對宣萱被指為第三者的傳聞時，她即說：「我對呢件事唔好意思，我同宣萱都好熟，當佢好似妹咁，但拖咗佢落水，佢哋冇嘢㗎，我相信佢兩個都係正人君子，咁講係侮辱佢哋嘅人格。」而她更稱撈家正於家裏睡覺。&#13;<br> 此外，宣萱昨早於電視城拍攝《戇夫成龍》一劇，而她更以日本妹造型示人，但宣萱卻未因傳聞而憤怒，只表現得甚為無奈，她說：「成篇報道都係作嘢，乜都話聽人講，又冇證據又唔問吓我，有證據我一定會面對，話我成日喺公司同撈家食飯，我好耐冇見過佢，係上次喺電視城餐廳，撞正撈家《衛斯理》試造型，至一齊食餐飯，話我同佢一齊喺服裝間換衫重離譜，咁多服裝間職員喺度，我雖然男仔頭，但都唔會同個男性一齊換衫，撈家嘅家事我nocomment，但啲報道咁講對我影響好大，會破壞形象，真係好過份。」&#13;<br> 採訪：朱芷瑩、楊潔雯</spanclass></p></body></html>