<html><header><meta charset="utf-8"><title>　　新任美領事好猛料 - 李八方</title></header><body><h1>　　新任美領事好猛料 - 李八方</h1><p>噚日美國總領事高樂聖正式同港人講拜拜，下月履新接任嘅新任總領事祁俊文JamesKeith（圖），現任美國國務院中國事務辦公室主任。四十五歲嘅祁俊文，原來細個在香港讀過書（六八至七一年就讀淺水灣國際學校）識普通話、韓文及印尼話。佢處理過港人較為熟悉嘅事件，包括九九年中國駐南斯拉夫大使館被美國軍機誤炸、及舊年中美軍機相撞事件。&#13;<br> 九九年有份調查誤炸中國大使館嘅祁俊文，當時亦係國家安全委員會職員，為總統助理兼國家安全顧問塞繆．博格工作。舊年中美軍機相撞後，佢更係美國談判代表團成員之一，飛去北京同阿爺講數，真夠膽！祁俊文亦係個多仔公，育有六個仔女。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>