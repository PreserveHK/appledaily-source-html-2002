<html><header><meta charset="utf-8"><title>今日肥師奶推介</title></header><body><h1>今日肥師奶推介</h1><p><spanclass><fontstyle>南非迷你皺皮椰菜&#13;<br>南非鮑魚出晒名，唔使我多講，今日則要介紹一款由當地出產嘅迷你椰菜，同平時所見略有分別，外形較嬌小玲瓏，比網球略細，色澤青綠，重比較皺皮，但皺皮得嚟又夠精緻。&#13;<br>一包大概半磅重，有四個迷你椰菜，平均每個五十克左右，雖然係略為貴啲，但勝在品質佳，清甜嫩滑，值得一試。&#13;<br>&#13;<br>$24/包　city'super有售</fontstyle></spanclass></p><p><spanclass><fontstyle>膏蟹　當造多膏  &#13;<br> 呢排啲蟹就特別靚同大隻。雖然話黃油蟹開始當造，但黃油蟹要成幾百蚊一斤，唔捨得食嘅都覺得幾貴。&#13;<br> 我肥師奶就捨黃油蟹而選擇買膏蟹，事關𠵱家嘅膏蟹一樣好靚。膏蟹呢個時間嘅膏特別香滑豐滿，買蟹時見到連蟹拑同蟹爪都泛紅色就係多膏嘅證明。&#13;<br> &#13;<br> 約$68/斤　各大魚檔有售&#13;<br> &#13;<br> 文：肥師奶</fontstyle></spanclass></p></body></html>