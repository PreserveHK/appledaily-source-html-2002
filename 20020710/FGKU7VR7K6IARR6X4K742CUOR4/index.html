<html><header><meta charset="utf-8"><title>　　太平洋咖啡登報道歉 - 李八方</title></header><body><h1>　　太平洋咖啡登報道歉 - 李八方</h1><p>風靡萬千啡友嘅太平洋咖啡(PacificCoffee)最近闖咗禍，竟然喺三十一間分店嘅是日雋語，引用希特拉名句，引起本港猶太人不滿。太平洋咖啡噚日喺幾份報章登咗一個題為「對香港人致歉」的英文道歉信，由公司董事總經理ThomasNeir親自署名，內容係：「我願以個人和太平洋咖啡身份，為了最近在『是日雋語』中出現的極端不幸句子，毫無保留地道歉。」&#13;<br> 被引錄嘅名句係：「Thevictorwillneverbeaskedifhetoldthetruth.」即係話，沒有人會質疑勝利者是否講真話！問題唔係在於句子嘅意義，而係講呢句嘢嘅人。係人都知道希魔喺二次大戰期間濫殺猶太人，每當希特拉個名或者個樣出現喺公眾面前，總會勾起無數人嘅痛苦經歷。呢種情況，就係真真正正嘅「人言可畏」啦！&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>