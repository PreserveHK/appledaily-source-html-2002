<html><header><meta charset="utf-8"><title>　　四姨太女入名校開心到震 - 李八方</title></header><body><h1>　　四姨太女入名校開心到震 - 李八方</h1><p>升中派位放榜咁大件事，真係搞到唔少家長頭都痛埋，好似何鴻燊四姨太梁安琪都無得例外。佢同賭王所生的女兒Sabrina都係今年升中，放榜前夕，Sabrina前晚去灣仔會展睇《扮嘢小魔星》都憂心忡忡，話由媽咪負責填表，雖然原校直升機會好大，但妹妹仔就話今年考試成績個個都差唔多，無乜信心咁話。終於昨日放榜，Sabrina派到第一志願瑪利曼，四姨太梁安琪在電話中難掩喜悅之情，她昨日說：「我噚晚成晚都瞓唔着，個女又無瞓，今朝又要早早起身，好彩派返原校（瑪利曼），都係第一志願，真係好開心，驚咗咁耐，暫時告一段落囉！」&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>