<html><header><meta charset="utf-8"><title>嘉年華 - 谷德昭</title></header><body><h1>嘉年華 - 谷德昭</h1><p>重係講緊世界盃，唔知大家覺唔覺得煩，不過只係打算集中講《世界盃嘉年華》，因為連續做咗三十日，感觸良多。&#13;<br>同達明做拍檔經已係先天性地無後顧之憂，幕前幕後都係好朋友，點都會錫住對方，有線電視係主辦機構對我們來說有莫大好處，因為自由度大兼且機動性強。有線電視搞呢類型「騷」都只在摸索階段，所以我們二人才有機會與一群年輕的有「心」人一起摸、一起索。由於未有前科亦未有公式，一切可以天馬行空，目的只有一個，就是要玩得開心，希望現場氣氛能穿透電視螢光幕，連家庭觀眾也能感受得到。</p><p>每天最大的難度在於開頭幾分鐘的所謂「棟篤笑」，可幸是有關人士給予我與達明很大的自由度及信任，因為如果自我審查過份嚴格，根本唔會好笑，在此再向有份度稿的阿Roy、阿倫及阿邦說聲唔該晒。&#13;<br> 達明提出搞一個叫「OL好波」的環節，一講出口大家便齊聲說好，因為名好兼有氣氛，難得是女觀眾們在參與時亦玩得夠放。我提出搞「世界盃食神」環節，終於俾戴龍師傅搞到我七個一皮，最開心嘅係觀眾睇得開心。其實與戴師傅相識已久，大家慣咗玩嚟玩去，咁先好玩，「無影腳，射金腳」成為了台柱環節，佩服有線的道具組以土炮方式製成了射球機，效果超理想。&#13;<br> 有些觀眾看見我們與WorldCupAngels玩得很開心、有些觀眾說我們對白的尺度很踩線、有些觀眾說戴龍師傅很滑稽、有些觀眾說達明扮葉劉淑明很好笑、有些觀眾問我為何每日換眼鏡，反正不理是好與不好，有人談論就是好，終於叫做又做了一件事，可以瞓番覺好嘅。&#13;<br> （編按：李響續稿未到，暫停一天。）</p></body></html>