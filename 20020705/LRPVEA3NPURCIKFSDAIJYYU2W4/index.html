<html><header><meta charset="utf-8"><title>新車速報：<br>大發Atrai7XSporty新包裝有睇頭</title></header><body><h1>新車速報：<br>大發Atrai7XSporty新包裝有睇頭</h1><p>早前，日本大發推出Atrai7小型七人MPV，廣受車迷追捧之餘，今趟新版Atrai7XSporty，擁有唔過1.9米嘅身高，方便出入室內停車場之餘，跑車化懸掛設計及予人一新耳目嘅修飾同裝備，加埋本身雙趟門組合，都有一定號召力噃！&#13;<br>&#13;<br>記者：陳偉林&#13;<br>攝影：陳偉強&#13;<br>ImageGirl：CoCo</p><p><spanclass><fontstyle>賣相見跑意又吸引  &#13;<br> 新版Atrai7XSporty除四輪新款14吋跑車合金胎軨吸引外，全新多盞式頭燈、見有一份High-tech感嘅鬼面罩、車身同色門邊電鏡及尾定翼，加埋大口徑聲亮雄渾嘅尾喉配搭，可謂活力盎然。</fontstyle></spanclass></p><p><spanclass><fontstyle>座椅多變設備足  &#13;<br> 樣靚之餘，給下調車高嘅Atrai7XSporty，亦未有影響車廂嘅闊落空間感；而雙趟門組合除方便上落外，雙色座椅編排既時款又有型，三排座椅重富有靈活多變嘅一面㖭！另外，新車除備有四門電窗、門邊電鏡及原廠冷氣外，重有前後獨立送風、照明同雜物匣跟杯座組合，當然唔少得重有雙安全氣袋，同埋預留有音響裝置啦！然而，至In莫如可變換多色嘅新表板配搭啦。</fontstyle></spanclass></p><p><spanclass><fontstyle>引擎低轉有力循迹感強  &#13;<br> 新車沿用一台1.3公升直4DOHC偈，內置DVVT結構，低轉表現有力之餘，本身低重心匹配四輪跑車化懸掛組合，走彎倍見平穩之餘，重有出眾循迹力，絕非一般小型MPV可媲美㗎！</fontstyle></spanclass></p><p><spanclass><fontstyle>新車包裝有唔同  &#13;<br> <b> 1</b> 四輪新款14吋跑車合金胎軨組合，倍添活力感。</fontstyle></spanclass></p><p><b> 2</b> 新款車身色門邊電鏡，附有防雨滴設計。</p><p><b> 3</b> 高置尾定翼連High-mount煞車燈，更添有一份穩定性。</p><p><b> 4</b> 大口徑跑車式尾喉，聲亮雄渾有勁。</p><p><b> 5</b> 全新多盞式聚焦頭燈，匹配全新鬼面罩及霧燈，予人耳目一新。</p><p><spanclass><fontstyle>大發Atrai7XSporty規格  &#13;<br> 引擎：1297cc直4DOHC&#13;<br> 馬力：90ps/6000rpm&#13;<br> 扭力：12.5kgm/4400rpm&#13;<br> 傳動：4前速自動波，後輪驅動&#13;<br> 懸掛：(前)柱式獨立；(後)拖曳臂&#13;<br> 制動：(前)透氣碟；(後)鼓式(ABS)&#13;<br> 輪胎：	175/65R14DunlopSP10&#13;<br> 尺碼：	3765×1515×1895mm&#13;<br> 軸距：2430mm&#13;<br> 車重：1100kg&#13;<br> 新車售價：$127,800&#13;<br> 車輛提供：大發汽車(27145191)</fontstyle></spanclass></p></body></html>