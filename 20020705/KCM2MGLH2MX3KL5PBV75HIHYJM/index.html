<html><header><meta charset="utf-8"><title>熾熱消費：<br>MIRABELL特賣場超筍Puma最扺掃</title></header><body><h1>熾熱消費：<br>MIRABELL特賣場超筍Puma最扺掃</h1><p>暑假是戶外活動的最佳季節，經常出外活動最好買番對又平又舒服的便服鞋，今次小記介紹呢間MIRABELL嘅特賣場，全場有近萬對筍鞋任你揀，全部以半價或以下發售，當中以Puma的波鞋最抵買，有咁平咁抵的便服鞋，今個暑假同陽光點玩遊戲都得啦！&#13;<br>&#13;<br>記者：區佩嫦&#13;<br>攝影：陳偉強&#13;<br>ImageGirl：Monique</p><p><b> 夏日風情</b> &#13;<br> <spanclass><fontstyle>Puma迷彩靚款  &#13;<br> 呢對迷彩波鞋屬今年款式，顏色夠Sharp，尼龍的質料，加上鞋櫳內的厚身兼具Air的鞋墊，着上腳極之舒服，不論跑步、行街Shopping時穿着都無問題。備有草綠色及粉藍色選擇，兩者都充滿夏日色彩，𠵱家只賣$220，絕對係唔掃就笨的貨色。&#13;<br> &#13;<br> 尺碼：35-39號&#13;<br> 貨量：約50對&#13;<br> 原價：$499&#13;<br> 特賣價：$220</fontstyle></spanclass></p><p><b> 最搶鏡</b> &#13;<br> <spanclass><fontstyle>Puma螢光跑鞋  &#13;<br> 鍾意綁帶波鞋的話，不如考慮呢款螢光橙配白色的Puma跑鞋，鞋身以透氣尼龍製成，質料夠輕，顏色又夠Sharp，落場跑步或者平日行街穿着均能成為焦點所在，備有男女裝Size，襯番對情侶鞋就最啱嘞！&#13;<br> &#13;<br> 尺碼：35-39號&#13;<br> 貨量：約30對&#13;<br> 原價：$549&#13;<br> 特賣價：$220</fontstyle></spanclass></p><p><b> $200以下推介</b> &#13;<br> <spanclass><fontstyle>簡約舒適之選  &#13;<br> 講到簡單款式，呢對X18便服鞋的設計就夠晒簡潔，全部用人造皮製成，質料舒服，襟磨襟着，加上軟熟的鞋墊，着住行山或Shopping都唔會辛苦。此外，米白的顏色夠晒百搭，襯運動褲或牛仔褲都同樣好睇。&#13;<br> &#13;<br> 尺碼：35-40號&#13;<br> 貨量：約80對&#13;<br> 原價：$550&#13;<br> 特賣價：$190</fontstyle></spanclass></p><p><spanclass><fontstyle>仿波砵便服鞋  &#13;<br> 講到外形特別，小記便推介這款仿波砵的便服鞋。小記覺得最特別是用上橡筋條的鞋面設計，穿着方便，加上用灰色的人造皮製成，舒服之餘又易襯衫，只售$190十分抵着！&#13;<br> &#13;<br> 尺碼：35-40號&#13;<br> 貨量：約80對&#13;<br> 原價：$550&#13;<br> 特賣價：$190</fontstyle></spanclass></p><p><spanclass><fontstyle>牛仔布鞋夠特別  &#13;<br> 想搵番對質素好的便服鞋，小記就推介呢對DUNLOP布鞋啦！全對用了牛仔布的質料製成，不過最特別是全對鞋是仿綁帶鞋款，大家留意的話，會發覺平日鞋帶的窿窿位會變成啪鈕，完全無窿穿鞋帶，夠晒特別。&#13;<br> &#13;<br> 尺碼：35-39號&#13;<br> 貨量：約120對&#13;<br> 原價：$390&#13;<br> 特賣價：$190</fontstyle></spanclass></p><p><spanclass><fontstyle>外星公仔夠過癮  &#13;<br> 夏日當然要色彩繽紛，這對JUMP的粉藍色便服鞋就夠晒搶眼！全對用麖皮做，夠晒舒服。鞋面更有車線作點綴，加上外星人的LOGO，夠晒特別。&#13;<br> &#13;<br> 尺碼：5-9號&#13;<br> 貨量：約30對&#13;<br> 原價：$490&#13;<br> 特賣價：$190</fontstyle></spanclass></p><p><spanclass><fontstyle>Cat水陸兩用鞋  &#13;<br> 鍾意水上活動的朋友，呢對Caterpillar就不容錯過。這對鞋選用特製尼龍布製成，質料柔軟，着上腳舒服唔在講，索繩的設計可令鞋身更貼腳，感覺更加舒服。此外，這款鞋更可作水陸兩用鞋穿着，上山之餘又可下水，夠晒多用途。&#13;<br> &#13;<br> 尺碼：6-11號&#13;<br> 貨量：約140對&#13;<br> 原價：$590&#13;<br> 特賣價：$250</fontstyle></spanclass></p><p><spanclass><fontstyle>Merrell專利氣墊  &#13;<br> 這對Merrell的波鞋屬上年的風、火、山林系列，款式設計成田徑跑鞋款式，鞋身修長，令你雙腿更顯苗條。此外，全對鞋以尼龍及人造皮製成，質料夠輕，加上鞋櫳內有專利氣墊中底，着上腳夠晒舒服，男女皆宜。&#13;<br> &#13;<br> 尺碼：8-10號&#13;<br> 貨量：約80對&#13;<br> 原價：$550&#13;<br> 特賣價：$220</fontstyle></spanclass></p><p><spanclass><fontstyle>NOSE跑鞋夠Sharp  &#13;<br> 女孩子總愛選擇顏色鮮豔的波鞋，好似呢對NOSE的跑鞋，鮮紅的色調夠晒搶鏡，尼龍配上麖皮的質料，輕巧而舒服，着上後唔覺焗身，鞋面更有車線作點綴，配上鞋側的白色間條圖案，愛鮮豔顏色的朋友又怎會錯過呢？&#13;<br> &#13;<br> 尺碼：4-7號&#13;<br> 貨量：約50對&#13;<br> 原價：$490&#13;<br> 特賣價：$250</fontstyle></spanclass></p><p><spanclass><fontstyle>DUNLOP長青魔術貼  &#13;<br> 講到設計簡單的話，不得不提這對DUNLOP波鞋，全對鞋用人造皮製成，加上魔術貼的設計，Classic味極濃，最啱只講實際，唔講潮流的你。&#13;<br> &#13;<br> 尺碼：35-39號&#13;<br> 貨量：約120對&#13;<br> 原價：$490&#13;<br> 特賣價：$250</fontstyle></spanclass></p><p><b> MIRABELL特價場資料</b> &#13;<br> 日期：由今日起至7月14日&#13;<br> 時間：12:00noon-9:00pm&#13;<br> 地址：馬鞍山新港城2130及2140號舖&#13;<br> 查詢電話：24898009&#13;<br> ＊只收現金</p></body></html>