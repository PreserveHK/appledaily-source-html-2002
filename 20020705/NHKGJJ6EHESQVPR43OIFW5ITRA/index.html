<html><header><meta charset="utf-8"><title>　　解放軍精神教育港人 - 李八方</title></header><body><h1>　　解放軍精神教育港人 - 李八方</h1><p>今個星期六晚，解放軍軍樂團會喺紅館表演，慶祝回歸五周年。噚日重特登請傳媒先睹為快。其中香港中華文化總會會長高敬德，介紹演出賣點都算特別，話港人睇咗演出，可以學習到人民子弟兵攻無不克、戰無不勝嘅精神，要戰勝經濟困難話咁易。咁似乎最應該捧場嘅，係特首同佢嘅新領導班子。&#13;<br> 不過人民子弟兵都唔係鐵板一塊，噚日其中一位示範表演嘅團員張江平，當眾吹奏學咗二十幾年嘅色士風，所選曲目係KennyG嘅名曲《GoingHome》，既追上時代，又非常應景。呢支曲星期六晚重會配上舞蹈演出。一萬張門票已經賣晒，因為呢個軍樂團來頭好猛，九七回歸交接儀式都係佢哋喺零時零分零秒伴奏升旗國歌。&#13;<br> （圖）張江平（右）和朱海繼五年前在回歸交接大典演出，周六再度獻技。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>