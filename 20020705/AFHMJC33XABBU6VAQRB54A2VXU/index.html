<html><header><meta charset="utf-8"><title>小雪搵錢馬不停蹄</title></header><body><h1>小雪搵錢馬不停蹄</h1><p>小雪自早前被記者撞破與二人組合VRF成員之一的阿Ray約會睇戲，繼而發生抓傷女記者事件後，曾一度有傳小雪遭老闆羅傑承雪藏，但小雪卻對被雪傳聞予以否認。<br> &#13;<br> <spanclass>後悔打記者 &#13;<br> 日前小雪在尖沙嘴接受訪問時就說：「我不嬲都冇為呢件事俾人雪藏，早排啲人冇見我出現，係因為我唔喺香港，我去咗荷蘭做騷，又去咗加拿大拍旅遊特輯，跟住再去台灣拍廣告，基本上係未停過做嘢，所以我對呢啲傳聞唔想講太多，亦唔想去理，𠵱家我只係想畀心機搞好九月出街張碟。」&#13;<br> 不過，小雪對於打記者一事，也深感懊悔，她說：「呢件事係我一時衝動，但我一早已經同個記者道咗歉，件事解决晒，所以亦無謂多講。」&#13;<br> 採訪：朱芷瑩&#13;<br> 攝影：黃文成&#13;<br> 服裝提供：Replay&#13;<br> 髮型：HairCulturebyPatrick</spanclass></p></body></html>