<html><header><meta charset="utf-8"><title>歐元升值利好<br>股路縱橫：新怡有概念可吼</title></header><body><h1>歐元升值利好<br>股路縱橫：新怡有概念可吼</h1><p>港股再升，且升幅擴大，恒指以接近全日高位的10765收市，大升186點，成交亦增至81億元。&#13;<br> 大市由上周三（6月26日）的低位10291反彈，表現是「升升跌升升」，走勢已明顯轉強，噚日更接連突破幾個重要的阻力位，包括下降軌（約10650）、10日線（10592）、上周二的10687高位，以及高低腳底部的頸線（約10670）水平，且有大成交支持，10291極有可能係今次調整的底，短線恒指若能守穩在10日線之上，整固完成後，再衝破20日線，升勢即可確認，初步目標指向11000，接近50日線（現處11289）水平。&#13;<br> 到噚日為止，第3季官股已銷去大半，餘下30億元，相信下周初可消化掉。大市升咗兩日之後，明顯見到大戶「胃納」細咗，因此唔排除佢哋暫時會㩒番住個市，甚至造低多少，等食晒批官股之後，先再發動攻勢。<br> &#13;<br> <spanclass>國內市場發展空間大 &#13;<br> 近期上市的新股中，新怡環球（1094）有概念，值得作中長線持有。新怡係「鞋」股，同類股有裕元（551）同信星（1170），新怡則係設計產銷休閒鞋和運動鞋，主要市場在歐洲，佔營業額約80%，另外，近年大力開展的大陸市場，佔比重已上升到8%，由於自創品牌「耐美舒」在內地已打開知名度，未來發展空間甚大。&#13;<br> 最近3年，新怡業績穩步上升，營業額由99年度（9月結）的2.19億元，上升到01年度的3.1億元，盈利由1700萬元上升至2700萬元，預計02年度盈利不少於3200萬元，增長19%。&#13;<br> 新怡發售1億股，售價0.5元，預測PE5.6倍。上市後，股價噚日最高升上0.67元，後收0.62元，PE相比其他鞋類股仍低，建議在0.6元水平吸納，止蝕0.55元，上升目標0.8元。&#13;<br> 歐元升值，對新怡非常有利，可帶來額外收益，相信現年度盈利會遠比預期為佳。&#13;<br> 郭兆誠</spanclass></p></body></html>