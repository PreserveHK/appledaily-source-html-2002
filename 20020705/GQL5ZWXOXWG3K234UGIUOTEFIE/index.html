<html><header><meta charset="utf-8"><title>冰雪世界涼浸浸哈爾濱冰雕現深圳</title></header><body><h1>冰雪世界涼浸浸哈爾濱冰雕現深圳</h1><p>近日天氣閒閒哋都三十幾度，又悶熱又翳焗，如果可以去哈爾濱賞吓雪，睇吓冰雕就真係一大快事。不過𠵱家毋須千里迢迢走去哈爾濱，因為喺深圳筆架山公園內的「哈爾濱冰雪世界」，就已經有齊各樣冰雕和雪梯，令你如置身哈爾濱之中。&#13;<br>&#13;<br>記者：劉耀　攝影：陳智</p><p><spanclass><fontstyle>冰雪世界知多啲  &#13;<br> 面積：約2萬5千多平方呎&#13;<br> 用冰：達800噸&#13;<br> 光管：3000多條&#13;<br> 氣溫：零下8度&#13;<br> 保溫：全靠牆中間內藏15cm厚的隔熱材料，同埋四部125千瓦冷氣製造機&#13;<br> 免費大褸：有免費大褸提供，幾凍都唔使驚！&#13;<br> 有幾巴閉：中國最大移動室內展覽廳</fontstyle></spanclass></p><p><spanclass><fontstyle>幻彩世界冰雕建築  &#13;<br> 雖然身處零下8度的嚴寒氣溫之下，不過冰雪世界內的各種冰雕就絕對可以令你全情投入，場內展出多款以冰雕製成的著名建築物，如中國天壇、萬里長城，以及俄羅斯的鐘樓等。此外，也有其他主題的冰雕，例如觀音像、中國奧運、歌手演唱等，襯以五顏六色的霓虹光管，令白濛濛、冷冰冰的場館變成五光十色的幻彩世界。大會還在場內加設大型飄雪機，令室內飄起片片雪花，雖然只限於場內一角，但可在溫暖的南方感受吓漫天雪花，倒十分浪漫。</fontstyle></spanclass></p><p><spanclass><fontstyle>兩大必玩冰點  &#13;<br> 冰雪世界除了有得睇之外，更設有玩得嘅冰上活動，如具速度感的冰感滑梯及快樂雪車。&#13;<br> 冰感滑梯：顧名思義就係喺冰上面玩滑梯，整條滑梯都用大大嚿嘅冰砌成，滑行速度比一般滑梯快，透心涼，係最佳的冰上活動。&#13;<br> 快樂雪車：其實等於雪橇由室外搬入室內，利用兩支鐵管推動雪橇，在環形的雪橇道上暢快飛馳，整條雪橇道更長達80米，沿路途經萬里長城、俄國鐘樓等，享受雪橇之餘亦可飽覽景色，不過初玩者要花點時間學習如何操作。</fontstyle></spanclass></p><p><spanclass><fontstyle>哈爾濱冰雪世界  &#13;<br> 地址：深圳福田區筆架山公園內&#13;<br> 電話：（755）3362902&#13;<br> 日期：現時至10月20日&#13;<br> 開放時間：由早上9:00至下午10:00&#13;<br> 交通：由羅湖聯檢大樓乘的士約?40，車程約20分鐘&#13;<br> 收費：成人?35、小童?20</fontstyle></spanclass></p></body></html>