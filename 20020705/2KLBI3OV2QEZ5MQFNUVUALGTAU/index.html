<html><header><meta charset="utf-8"><title>　　阿松坐飛機至愛K4 - 李八方</title></header><body><h1>　　阿松坐飛機至愛K4 - 李八方</h1><p>財政司司長梁錦松昨日參觀國泰航空嘅「亞洲國際都會」號，財爺搭飛機多過八方搭的士，佢一上機就話畀國泰常務總裁陳南祿聽，佢個至愛座位，原來唔係頭等嘅「A1」，而係「K4」，貪佢最闊落，同埋右手邊最多地方擺文件，方便在飛機上時理萬機。陳南祿同埋財爺個政務助理李達志應該收到，下次阿松要坐飛機時識點做。&#13;<br> 李達志噚日都好唔得閒，話說陳南祿介紹話商務客位都可以「瞓直」，阿松唔係好信，但又唔好意思自己試，就叫李達志試，國泰班攝影師係咁影相，唔知會唔會順便攞去做廣告。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>