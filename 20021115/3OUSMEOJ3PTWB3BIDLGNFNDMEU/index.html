<html><header><meta charset="utf-8"><title>電腦新產品：<br>全球廠商晒冷力撐新P4突破3GHz攞尾彩</title></header><body><h1>電腦新產品：<br>全球廠商晒冷力撐新P4突破3GHz攞尾彩</h1><p>Intel臨近年尾又再發威，突破極限推出3.06GHzP4處理器。有新處理器即係有新嘅商機，各大廠商當然唔會放過呢次黃金機會，喺發布會中紛紛展示預裝P43.06GHz嘅桌面電腦，當中包括中、港、台、美等多間大廠，氣勢可謂一時無兩。不過日本牌子如SONY、Toshiba等則未有蒲頭，可能靜觀其變都未定。&#13;<br>記者、攝影：徐影龍&#13;<br>ImageGirl：Patsy</p><p>兩年幾前，Intel宿敵AMD率先突破界限，推出史上第一顆1GHz處理器，速度領先令AMD威風好一陣子。到Intel醒覺對手原來有能力超越自己時，便努力不懈咁提升Pentium4時脈速度，由2GHz到今日嘅3GHz，Intel已不可再犯被人領先技術之錯誤。&#13;<br> &#13;<br> <spanclass><fontstyle>迎擊對手3GHz提前上陣  &#13;<br> 新P4核心架構跟目前極速嘅P42.8GHz一樣為NorthwoodA，同樣採用133MHz前端匯流排，四倍後即係目前嘅533MHz，第二層快取記憶體仍是512KB。新P4最大改良有兩點，第一就係大幅提升處理器時脈速度，先頭部隊就係3.06GHz嘅P4處理器，預計下年年頭便陸續推出3.3GHz及3.6GHz嘅型號。&#13;<br> 本來呢三款超越3GHz嘅P4預定2003年一月先登場，不過為迎戰將來AMDClawHammer核心設計嘅新Athlron處理器，Intel迫於提前推出3.06GHzP4。由於133MHz匯流排極限為倍頻27倍，即3.6GHz，若Intel想繼續突破做其龍頭大哥，必須大幅轉變P4處理器嘅核心設計，話唔定到時換埋名叫P5㖭。</fontstyle></spanclass></p><p><spanclass><fontstyle>新技術一變二  &#13;<br> 新P4另一重要賣點，就係首次加入Hyper-Threading技術。簡單講即係透過底板晶片組嘅配合，便可令處理器分頭運算唔同嘅數據，如Rendering、I/O等，效能恍如DualProcessor一樣。單單運行一個程式，未能發揮Hyper-Threading技術精妙之處，若用家同時運行多個程式，如《ICQ》、《OutLook》、《Word》、《WinAMP》、《PhotoShop》、《ACDSee》等，便可感受其極速威力。呢種情形並非誇大，目前好多用家都係咁用盡部腦，尤其係WindowsXP嘅多用途功能，將可大大發揮Hyper-Threading嘅優點。&#13;<br> 若電腦要運行Hyper-Threading，必須底板晶片組、BIOS及作業系統支援，據Intel網站最後更新，支援Hyper-Threading技術之作業系統只有WinodwsXP（家用及專業版）及LinuxKernel（版本2.4.18以上），而底板晶片組則較多選擇，包括i850E、i845GE、i845PE、i845GV、i845G及i845E等。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>P43.06GHz新機搶先晒冷  &#13;<br> Intel喺發布會上一次過Show咗九部配備P43.06GHz嘅桌面電腦，雖然並未有貨派街，不過都精選其中六部畀大家先睹為快。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> Hyper-Threading技術官方網頁：<ahref http:>www.intel.com/design/chipsets/ht/index.htm </ahref></p></body></html>