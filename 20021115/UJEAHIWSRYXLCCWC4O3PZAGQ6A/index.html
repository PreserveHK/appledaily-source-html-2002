<html><header><meta charset="utf-8"><title>一味窩輪：長和系輪買9517同9518</title></header><body><h1>一味窩輪：長和系輪買9517同9518</h1><p>政府9招救市，地產股首先受惠。4大地產股升幅按次序係新地（016，升3.5%）、新世界（017，升3.3%）、長實（001，升2.9%）、恒地（012，升1.9%）。&#13;<br> 新地土地儲備豐厚，股價一股當先，啲新地Call輪威風八面，升幅由3成至9成半（95%）嘅有5件。最熱門嘅9525，雖然唔入榜，都有27%升幅，收35.5仙，升幅最高之時達32%。&#13;<br> 想炒輪搵食，𠵱家點做？吼吓長實Call輪，博新地帶動長實，長實帶動相關Call輪，對象係9517，成交最勁嘅長實Call輪就係呢件。隻輪明年2月杪到期，現價44仙，溢價8.1%，槓桿率12.3倍。9517同9515好接近，但成交同數據，𠵱家都係9517靚咗幾條馬鬚。<br> &#13;<br> <spanclass>和黃守穩5字頭 &#13;<br> 以股票分類嚟睇，地產股有景。以「系」嚟睇，李超人系股票睇高一線，李系股票昨日隻隻都跑贏大市，港燈（006）例外。搵李系股票輪炒，除咗長實Call輪外，可以一併昅吓和黃Call輪。和黃（013）收50.25元，升1.05元，近期整固後復勇，5字頭守穩，下一鋪有機會彈上55元。&#13;<br> 揀和黃Call輪炒，自然係9518，明年2月到期，現價0.445元，溢價7.6%，槓桿率11.3倍。&#13;<br> 章盛</spanclass></p></body></html>