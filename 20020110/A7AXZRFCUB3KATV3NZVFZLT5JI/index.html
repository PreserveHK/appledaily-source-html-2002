<html><header><meta charset="utf-8"><title>全城PUB：<br>墨西哥吧盡情暢飲過百種Tequila</title></header><body><h1>全城PUB：<br>墨西哥吧盡情暢飲過百種Tequila</h1><p>墨西哥令你聯想到仙人掌？粟米片？兩樣都唔係，係Tequila。位於蘭桂坊的Agave墨西哥吧，就正正是一間Tequila專門店，店內有超過一百種來自當地的Tequila，堪稱全港至多。淨飲、做雞尾酒都得，款式有傳統、有自創，怕空肚飲酒又可以叫番幾款香辣風味菜打打底，落吧啤得多，不妨試一下墨西哥口味！&#13;<br>記者：黃婉冰　攝影：陳穎</p><p><spanclass><fontstyle>酒名源自一條村  &#13;<br> Tequila的主要原料是一種叫Maguey的植物，在其中心部分蒸煮出甜液後，經過發酵、蒸餾等過程製成酒，由於這種植物只生長在墨西哥中部中央高原北部的哈利斯克，一個叫Tequila的村莊，所以，人們便將酒以此命名。一般來說，Tequila可分為三大類，透明無色的叫WhiteTequila，味道嗆和辛辣；黃色的叫GoldTequila，又稱TequilaReposado，味道較圓滑，品質亦較優；而Axejo的味道是三種中最溫和，與白蘭地相近。</fontstyle></spanclass></p><p><spanclass><fontstyle>墨西哥牛肉卷BeefBurritos$130  &#13;<br> 用煎香的自製墨西哥薄餅卷着牛肉碎、芝士、沙沙汁，再輕輕焗到外層又香又脆，淋上酸忌廉汁，食時可伴以豆茸和牛油果茸，餡料另有雞肉、辣豬肉、蘑菇和洋葱等選擇。&#13;<br> &#13;<br> 試味報告&#13;<br> 薄餅煙韌，番茄沙沙汁酸味味，汁量恰到好處，與濃郁牛肉味好夾。</fontstyle></spanclass></p><p>Kristen：「食物味道正宗，老闆好好人，我今次第二次嚟香港都專誠嚟食多次，Margarita同配菜啲牛油果茸好好味。」</p><p><spanclass><fontstyle>火山巖石鍋CarneDeRes$140  &#13;<br> 牛肉粒醃過後，用墨西哥辣椒、茄汁煮熟，放在焗得熱辣辣的火山巖石碗內，可選擇不同辣度外，還可選擇雞肉或魚，另可選配墨西哥飯、墨西哥薄餅或粟米餅。&#13;<br> &#13;<br> 試味報告&#13;<br> 上枱時依然滾得噗噗聲響，茄汁酸辣香濃，夾薄餅食最好，但牛肉略為嚡。</fontstyle></spanclass></p><p><spanclass><fontstyle>墨西哥粟米片NachosMachos$65  &#13;<br> 墨西哥傳統小食粟米片，面頭鋪滿芝士、番茄粒、沙沙汁、豆茸、牛油果茸、配料豐富，送酒佳品。&#13;<br> &#13;<br> 試味報告&#13;<br> 配料夠多，牛油果茸味道特別，一碟分量頗多，幾個人做送酒小食分量剛剛好。</fontstyle></spanclass></p><p>Nailah：「呢度啲墨西哥菜好傳統，我最鍾意食Quesadillaswithchicken呢款菜。」</p><p><spanclass><fontstyle>Mexjito$65  &#13;<br> Mexjito主角除Tequila外，還有新鮮薄荷葉，加入梳打水、鮮榨青檸汁、糖水、特點是鮮味中帶有輕微香草香，若嫌酒味唔夠，可以要求加倍Tequila分量。&#13;<br> 試味報告：這款酒味較重，飲前最好先將薄荷葉剁碎，可以飲到粒粒薄荷葉之餘薄荷味亦較突出。</fontstyle></spanclass></p><p><spanclass><fontstyle>CocoLoco$70  &#13;<br> 除果味Margarita外，還有這款果香雞尾酒，以冧酒、氈酒、Tequila、青檸汁、糖漿同菠蘿汁，清香果味同樣是其最吸引人之處。&#13;<br> 試味報告：酒味中有淡淡菠蘿香，但始終不及青檸汁搶鏡。</fontstyle></spanclass></p><p><spanclass><fontstyle>MangoMargarita$70  &#13;<br> 在眾多Tequila特飲當中，以各款果味的FrozenMargarita最受歡迎，除Tequila外，另加入了新鮮芒果肉、墨西哥新鮮青檸汁、糖水及冰打製而成，口味最適合女士。&#13;<br> 試味報告：入口好似思樂冰，濃烈青檸酸香中帶有酒味，但唔係好重，較易入口。</fontstyle></spanclass></p><p><spanclass><fontstyle>BlueLuisMargarita$65  &#13;<br> 酒如其名，成杯藍色好搶眼，加入BlueCuracao這種藍色的酒，可帶出Tequila的酒味，雖然Tequila分量不太多，但全杯以酒為主要成分。&#13;<br> 試味報告：酒味較濃，入口味道亦較烈，唔好睇細細杯，可能飲少少已經到頂。</fontstyle></spanclass></p><p>店名：AgaveTequilaBar&amp;Comida&#13;<br> 電話：25212010&#13;<br> 地址：中環蘭桂坊德己立街33號地下&#13;<br> 座位：60個&#13;<br> 營業時間：星期一至星期四下午5時半至凌晨1時半；星期五、六下午5時半至凌晨4時。星期日休息。&#13;<br> 付款方法：現金及信用卡(Visa,Master,AE,Diners)</p></body></html>