<html><header><meta charset="utf-8"><title>電腦展覽：<br>本報記者三藩市現場直擊<br>iPod隱藏功能揭盎</title></header><body><h1>電腦展覽：<br>本報記者三藩市現場直擊<br>iPod隱藏功能揭盎</h1><p>美國時間1月8日，MacWorld正式開鑼，場內氣氛一如以往，似嘉年華會多過展覽會。雖然新iMac公布了，但未有得賣，大家的注意力仍然集中於現時大熱的iBook、PowerBookG4及iPod身上，新產品主要都係從擴展原有功能着手，今天就為大家介紹幾件比較有趣的新產品。&#13;<br>文、攝：麥朗</p><p>&#13;<br> &#13;<br> &#13;<br> <spanclass><fontstyle>變身史上最貴遙控器？  &#13;<br> 早排介紹iPod時提過，iPod個耳筒插座好有擴展性，應該唔止插耳筒咁簡單，今次MacWorld就已經有公司作出嘗試。Griffin以往推出好多Mac用的小周邊器材，今次就靜靜哋展示咗一個小紅外線裝置，插在iPod耳筒插座，就可以將iPod變身一個萬用遙控器。不過呢件裝置現時喺試驗階段，暫時都未知幾時有得賣，據攤位員工表示，起碼都要再檢討多幾個月至有結果。&#13;<br> 現場試用，遙控一部手提DVD機，操作穩定冇問題。只要將一個小程式下載到iPod內，插上紅外線發射器就可以使用。如果真係推出發售，咁iPod就有機會成為最昂貴的遙控器囉。</fontstyle></spanclass></p><p><spanclass><fontstyle>專用補品套裝配件  &#13;<br> Dr.BottiPodConnectionKit令iPod不止是隨身聽咁簡單，盒內包括了多種接線，讓你將iPod連接到家庭音響、汽車音響、電腦音效卡等等，而汽車充電器則方便駕駛人士隨時為iPod充電。另外組件內還有FM收音機及一個小袋子，方便你把iPod掛在頸上。&#13;<br> 售價：49美元（約港幣$382）</fontstyle></spanclass></p><p><spanclass><fontstyle>PowerBook及iBook專用Docking  &#13;<br> 𠵱家嘅PowerBook同iBook功能咁強勁，相信除咗攞出街用之外，好多用家都會當埋佢係DesktopReplacment，不過每次要移動部機後，又要將啲線掹掹插插，實在好麻煩。所以BookEndz公司就推出了一款DockingStations，用家只要將常用的線接駁到DockingStations上，咁用家只要將PowerBookG4或iBook連上Docking就得，裝拆時都唔需要逐條搞，而且部分需要專用轉換器的Port位如（VideoOut及AV等）都幫你轉埋，非常方便。&#13;<br> 供PowerBookG4使用的BookEndz售價為244.95美元（約港幣$1,910）及229.95美元（約港幣$1,793），而供iBook使用的iBookEndz則為159.95美元（約港幣$1,247）及144.95美元（約港幣$1,130）。</fontstyle></spanclass></p><p><spanclass><fontstyle>Mac機打機工具  &#13;<br> Macally專門生產Mac用的周邊器材，今次MacWorldSF2002中展出了多種新產品，如外置式RaidCase及兩款新的輸入裝置。&#13;<br> </fontstyle></spanclass></p><p><spanclass><fontstyle>首個Mac版震震手掣  &#13;<br> ishockII是Macallyishock系列的新產品，是首隻為Mac而設，具有ForceFeedback功能的USBGamepad。功能基本上與PlayStation嘅震動手掣甚為類同，備有八方向十字鈕、兩個圓形Analog控制桿及十一個按鈕。</fontstyle></spanclass></p><p><spanclass><fontstyle>曉發光Trackball  &#13;<br> OpticalTrackballforMac基本上是一隻光學式軌迹球，最特別之處是採用會發光的球GlitterBall及使用鋼製軸承（SteelBearing），能更準確地讀取鼠標位置。</fontstyle></spanclass></p></body></html>