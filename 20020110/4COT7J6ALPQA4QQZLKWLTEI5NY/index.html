<html><header><meta charset="utf-8"><title>地產多聲道：新地網頁攞獎</title></header><body><h1>地產多聲道：新地網頁攞獎</h1><p>雖然話家陣經濟唔多好，做生意甚艱難，不過，旺角富榮花園一家經營魚湯米線餐廳，原為著名東海酒家廚師之一的周姓老闆，就憑「努力總有出頭天」的哲理，靠賣米線掘到第一桶金，剛巧鄰區的上車盤大角嘴港灣豪庭又賣得如火如荼，隨即透過代理買入一單位，未知會用作自住，方便開舖，還是做收租佬呢？聽聞該米線舖生意愈做愈好，重打算喺大角嘴奧海城二期商場開分店。&#13;<br> 新地（016）樓盤受買家歡迎與樓宇質素好有關，但原來該公司搞網頁都有一手，而最近嘅一個調查（亞洲貨幣），由來自亞太區、歐洲同美國嘅基金經理及投資者作出評級，選出新地網頁為2001年香港「最佳公司網頁」的第一名。&#13;<br> 究竟新地網頁點解可以攞到獎，大家可以上<ahref http:>www.shkp.com.hk 睇吓。&#13;<br> 蘭西</ahref></p></body></html>