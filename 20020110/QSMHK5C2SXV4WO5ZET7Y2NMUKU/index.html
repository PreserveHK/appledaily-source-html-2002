<html><header><meta charset="utf-8"><title>先達兩大維修舖狂數十大病機</title></header><body><h1>先達兩大維修舖狂數十大病機</h1><p>人有病自然要搵醫生睇，如果手機有問題就當然要維修，坊間唔少舖頭都有提供手機維修服務，價錢比原廠平之餘起貨時間亦較短。咁到底近期邊啲手機病發率奇高呢？我哋搵咗先達兩大維修龍頭舖，數下佢哋醫得最多的十大病機。假如閣下咁唔好彩部手機出現類似病症，都知道點樣幫佢「返魂有術」！&#13;<br>記者：宋國榮&#13;<br>攝影：楊錦文</p><p><spanclass><fontstyle>8210煲粥最易壞  &#13;<br> 8210多人用，所以特別多人要維修，其中爛屏幕或出怪字就最普遍。皆因很多用家都喜歡將手機放在褲袋，容易壓爛屏幕及接觸膠。另外長時間傾電話亦容易導致接觸膠過熱而損壞，遇上這種情況可更換接觸膠而毋須換埋屏幕。</fontstyle></spanclass></p><p><spanclass><fontstyle>Z5/18人人嫌細聲  &#13;<br> SONYZ5/18在維修榜排行第二原因並非甚麼大問題，而是好多用家都覺得聽筒實在太細聲，在嘈雜環境如地鐵內就更不妙，所以更換聽筒便是最可行的解決方法。</fontstyle></spanclass></p><p><spanclass><fontstyle>T28死機冇接收  &#13;<br> T28最常見的毛病是不能開機同沒有接收，兩者都同零件老化有關。皆因用得耐自然容易壞，咁情況下換咗零件就掂，不過價錢唔平，買唔買過部新機就請自行判決。</fontstyle></spanclass></p><p><spanclass><fontstyle>旅行叉勿用力過度  &#13;<br> 8210另一個最近常見的毛病就是叉唔到電，其中可能是手機底部的叉電位損壞，皆因大家叉電時唔覺意大力將插頭塞入插孔，日子有功便容易整壞叉電位，所以下次用旅行裝叉電器時記緊輕手一點。</fontstyle></spanclass></p><p><spanclass><fontstyle>壞機人為因素多  </fontstyle></spanclass></p><p>萬里達Jimmy：其實每日都有差不多30個人攞機嚟整，咁多壞機一個可能是用手機方法用得唔好，亦可能係零件老化，至於水貨改中文機後亦好易有軟件問題，但通常手機有小問題拎去原廠整都會話你聽唔使整甚至冇得整，但坊間維修舖就多數幫到你。&#13;<br> &#13;<br> (b)萬里達專業維修中心&#13;<br> 地址：旺角先達廣場1樓F103號舖&#13;<br> 電話：27424606</p><p>百利Kent：因為近期新機唔算多同吸引，舊機用得耐又容易壞，所以舊機要維修嘅數目遠比新機多，至於壞機原因多數都係人為，亦有可能係手機生產商質素做得唔好。&#13;<br> &#13;<br> (a)百利科技&#13;<br> 地址：旺角先達廣場1樓F88號舖&#13;<br> 電話：27700027</p></body></html>