<html><header><meta charset="utf-8"><title>海外試車：<br>本報記者東京實地測試<br>本田LifeModulo好有型</title></header><body><h1>海外試車：<br>本報記者東京實地測試<br>本田LifeModulo好有型</h1><p>近年，香港迷你車大行其道，皆因呢類車款賣相吸引，車價便宜之餘，重有唔錯嘅性能表現；同樣地，日本K-Car銷情暢旺，各家大車廠亦紛紛推出新款迷你車，而且重加有原廠配件，以吸引買家嘅注視；正如呢部LifeModulo特別版咁更備受年輕用家追捧。而本港亦已有水貨車行，計劃於本月尾引入，未知屆時又會否掀起另一股K-Car熱潮呢？	&#13;<br>記者、攝影：TommyChan</p><p><spanclass><fontstyle>點解要揀Life？  &#13;<br> 事關Life身形嬌小，都不知幾適合穿梭大街小巷之用，兼且除咗樣子吸引之餘，重有車價便宜及慳油嘅好處㖭！&#13;<br> </fontstyle></spanclass></p><p><spanclass><fontstyle>製作講究趨時吸引  &#13;<br> 唔講唔知，原來日本本土嘅K-Car市場極之龐大，K-Car型號更見五花八門，予人有琳瑯滿目嘅感覺㖭！為要突出車款，各家汽車生產商均見花盡心思，而且製作水準，重可以媲美高級轎車㗎！就正如呢款東瀛本土特別版嘅本田LifeModulo型號，包裝趨時吸引外，更加添有一分活力，難怪咁受年輕用家追捧啦！</fontstyle></spanclass></p><p><spanclass><fontstyle>空間闊落設備齊  &#13;<br> 四座位編排嘅車廂空間闊落之餘，獨立座椅設計重有出眾嘅靈活性；將兩排座椅配合放平，既可變成一張闊大嘅卧鋪，後排兩張座椅重可以收摺起來，令尾廂空間有近倍增㗎！難得此車除有齊四門電窗、門邊電鏡及中央門鎖外，重有齊冷氣及音響配搭，還有雙安全氣袋組合㖭！</fontstyle></spanclass></p><p>&#13;<br> &#13;<br> <spanclass><fontstyle>靈巧操控加速有勁  &#13;<br> 雖然日本規限呢類K-Car只能配用660cc級別嘅引擎，但由於汽車科技發展日新月異，引擎性能表現突出，加速性同樣有敏捷感外，重有慳油嘅超卓一面。再者，採用用歐式前輪獨立懸掛、後輪非獨立連桿組合，重能夠有唔錯嘅循迹行車表現呢！</fontstyle></spanclass></p><p>&#13;<br> <spanclass><fontstyle>Modulo包裝有瞄頭  &#13;<br> 1.頭尾Modulo大包圍&#13;<br> 2.車身兩側Modulo裙腳&#13;<br> </fontstyle></spanclass></p><p>&#13;<br> &#13;<br> <spanclass><fontstyle>記者試後短評  &#13;<br> <b> 優點：</b> 加有原廠Modulo配件嘅Life，賣相出眾富活力外，車廂空間亦見寬闊實用；而引擎加速感強橫，絕不遜於任何大容積家庭房車。&#13;<br> &#13;<br> <b> 缺點：</b> 始終係一款城市代步嘅迷你K-Car，不能苛求高速表現，而全車四座位設計；亦只能供一般小康之家使用。</fontstyle></spanclass></p><p><spanclass><fontstyle>本田LifeModulo規格  &#13;<br> 引擎：656cc直3SOHC&#13;<br> 馬力：52ps/7200rpm&#13;<br> 扭力：6.2kgm/4500rpm&#13;<br> 傳動：3前速自動波，前輪驅動&#13;<br> 懸掛：（前）柱式獨立&#13;<br> （後）扭力連桿&#13;<br> 制動：（前）透氣碟&#13;<br> （後）鼓式（ABS）&#13;<br> 輪胎：155/65R13GoodyearGT065&#13;<br> 尺碼：3395×1475×1605mm&#13;<br> 軸距：2360mm&#13;<br> 車重：830kg&#13;<br> 平均耗油：18.0km/L&#13;<br> 新車售價：$79,000（標準版）&#13;<br> 車輛提供：HonorMotors（23659935）</fontstyle></spanclass></p></body></html>