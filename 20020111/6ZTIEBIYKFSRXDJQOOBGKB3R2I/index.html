<html><header><meta charset="utf-8"><title>郭富城為觀眾「求籤」</title></header><body><h1>郭富城為觀眾「求籤」</h1><p>郭富城的「郭富城絕對慈善演唱會2002」前晚在紅館圓滿結束，入座率約八成左右。城城整晚共換了八套服裝，演唱中途，城城為現場觀眾求籤，並求得大會預先設計的第一籤上上籤「百事無忌」，橫看四句籤文的頭四個字為「國富誠靈」。&#13;<br> 城城在慶功時解釋演唱會遲開半小時的原因，他說：「因為綵排吊兩塊板落嚟同我跳舞嗰part遲咗，搞到開騷時間遲埋。今日未知籌到幾多錢，但一定買到架巴士。」<br> &#13;<br> <spanclass>與紀香非情侶 &#13;<br> 城城與藤原紀香合演的《雷霆戰警》將在日本上映，有傳他與紀香以情侶姿態宣傳，城城說：「未知幾時要去日本。我同紀香係好朋友，唔係情侶，係工作上嘅拍檔，外間有太多誤會。」早前有傳紀香會向城城求婚，城城說：「人哋係女仔嚟㗎，好彩佢大方唔會介意，我信佢唔會嬲。」	&#13;<br> 採訪：胡比　攝影：林德雄</spanclass></p></body></html>