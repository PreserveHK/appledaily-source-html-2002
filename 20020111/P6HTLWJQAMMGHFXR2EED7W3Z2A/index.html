<html><header><meta charset="utf-8"><title>合照攬腰搭膞難頂<br>華姐怕怕廣州熱情男</title></header><body><h1>合照攬腰搭膞難頂<br>華姐怕怕廣州熱情男</h1><p>十九位候選華裔小姐佳麗出席廣州的歡迎晚會，在場男士紛紛要求合照，並出現攬腰、搭膊頭等親熱動作，要保母打圓場。海牙代表11號楊夢珺直言在場男士太過熱情，令她覺得有些不舒服。&#13;<br>記者卓寶花、黃文偉番禺直擊</p><p>無綫主辦的「2002年度國際華裔小姐競選」，十九位候選佳麗前晚在廣州長隆酒店參加當地舉辦的歡迎晚會，佳麗們穿着美豔晚裝出現，大受當地的男士歡迎，晚宴後紛紛要求和眾佳麗合照，其中以代表香港的12號楊思琦和代表海牙的11號楊夢珺最受歡迎。<br> &#13;<br> <spanclass>男士過分熱情 &#13;<br> 不過男士們似乎太過熱情，影相時經常攬着佳麗、搭佳麗膊頭，要勞動保母擋駕。楊思琦說：「我都好少遇到咁嘅情況，不過大會都會睇住我哋嘅！」&#13;<br> 而楊夢珺則直認男士的行為令她不舒服，她說：「我都覺得佢哋有少少過分親熱，但冇畀佢哋嚇親，我冇試過咁嘅情況，所以有少少唔舒服，但我唔嬲，佢哋都係熱情啫！」<br> &#13;<br> <spanclass>5號滿意自己身材 &#13;<br> 歡迎會完後眾佳麗換上另一套衫拍攝宣傳片，其中估計擁有36D上圍、有「多倫多巨肺」之稱的5號白穎茵穿上藍色低胸露背露腰的晚裝，身材更見突出，搶盡其他佳麗鏡，她表示對自己身形滿意，但其他佳麗亦各有各靚。</spanclass></spanclass></p></body></html>