<html><header><meta charset="utf-8"><title>子車禍傷綜援婦五口斷炊</title></header><body><h1>子車禍傷綜援婦五口斷炊</h1><p>阿嫻的九歲兒子，月前在澳門遇上嚴重車禍頭部重傷，猶幸性命得保，然而龐大的醫療費卻令阿嫻與四名子女的生活陷入絕境，阿嫻一家已欠交屋租數月而被房屋署着令限日遷出，五歲幼子更因欠交學費而面臨輟學。</p><p>「當時阿仔被車撞到好傷，玻璃碎片插咗入個頭度，一直昏迷，做完手術個人都係昏昏沉沉，一個月之後先醒番，𠵱家叫做好番，不過唔知係咪撞親個頭，變得遲鈍咗，成績都退步咗好多。」三十六歲的阿嫻憶述三子於去年六月發生車禍時的情形。<br> &#13;<br> <spanclass>一萬元醫療費 &#13;<br> 阿嫻十多年前與首任丈夫結婚，婚後誕下兩女一子，現年分別十四、十一及九歲；其後夫妻因為性格不合離婚。阿嫻於九五年與一名內地男子再婚，誕下一子，現年五歲，丈夫在江西生活，夫妻長期分隔兩地，與前夫所生三名子女交由阿嫻在澳門居住的姊姊照顧，她與幼子在港生活。由於丈夫失業兩年，無法供養他們，阿嫻只得靠領取綜援金度日。&#13;<br> 「阿仔喺澳門出事，醫療費要成一萬蚊，我朋友好心借錢畀我，不過佢環境都唔好，所以我每月要喺綜援金度扣錢還畀佢，𠵱家已經還晒。」阿嫻表示，她為了還債，被迫拖欠租金及幼子幼稚園學費，房屋署月前終向其發出「着令遷出通知書」，勒令她需限日清繳欠租，否則將會收回單位；而學校方面亦暗示其子有可能將要停學，頓令阿嫻感到世界末日降臨。</spanclass></p><p><spanclass>只剩一罐罐頭 &#13;<br> 「房署其實已經好寬容，冇迫得我好緊，我真係冇辦法先欠租；我同細仔呢排都係煲白粥同食罐頭，𠵱家只係剩番一罐罐頭。如果真係要收番間屋，你叫我兩母子搬去邊？」本來正在玩耍的幼子聽到自己或將無家可歸時，頻向母親嚷着：「媽咪，點解會冇屋住呀，點解啫？」阿嫻的個案由香港單親協會轉介蘋果日報慈善基金跟進，蘋果基金有見阿嫻困境，即時撥款一萬元，解其燃眉之急。	捐款編號：C0418&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>