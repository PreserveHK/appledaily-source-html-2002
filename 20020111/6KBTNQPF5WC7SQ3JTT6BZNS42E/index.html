<html><header><meta charset="utf-8"><title>小學生書包超重一倍從小培養大力士</title></header><body><h1>小學生書包超重一倍從小培養大力士</h1><p>學童沉重書包所引發的問題，在九歲男童倚欄意外墜樓身亡後，再次成為討論焦點。小童書包嚴重超標，一直是香港怪現象。基本上，每一個小學生，每天都揹負着佔體重三分之一的書包上學，儼如舉重選手接受的訓練！&#13;<br>記者：鍾可強、周靜飴&#13;<br>攝影：伍慶泉&#13;<br>&#13;<br>&#13;<br><center><b>四大「健」力士</b></center></p><p>&#13;<br> &#13;<br> &#13;<br> <spanclass><fontstyle>七位健兒孭重實錄  &#13;<br> 為深入調查香港學童「大力士訓練生活」，走訪了多個校區，發覺大部分小學生書包都重達20磅，部分學生的書包，竟比學童合適承受的重量超標一倍！&#13;<br> &#13;<br> <spanclass><fontstyle>唔想擔心執漏嘢  &#13;<br> 婉兒（小三）&#13;<br> 年齡：10歲&#13;<br> 體重：79磅&#13;<br> 書包重量：25磅&#13;<br> 書包標準重量：12磅或以下&#13;<br> &#13;<br> 這位剛過了生日的小妹妹，每天獨自揹着25磅的書包返學放學，她謂早已習以為常，不覺得辛苦。&#13;<br> 原來婉兒將一切瑣碎雜物都全部放在書包內，包括顏色筆、水彩、雨傘、常用書本及習作。近日風和日麗，她仍傘不離身！婉兒學校容許她將書本習作放在學校櫃桶內，但她仍堅持每天取走。原來曾經有個同學仔的勞作或書本遺失，令她擔心物件不翼而飛，故寧願做大力士，也不放書本在學校！&#13;<br> 有同學取笑她懶執書包，婉兒自顧自說：「我成日都有執㗎，但反正都要攞咯，咁就攞多少少安全啲，唔使執漏嘛！」</fontstyle></spanclass></fontstyle></spanclass></p><p>&#13;<br> &#13;<br> &#13;<br> <spanclass><fontstyle>二十四孝苦力  &#13;<br> 方太&#13;<br> 照顧小五仔仔及小一囡囡&#13;<br> 書包重量：起碼30磅　&#13;<br> 書包標準重量：未能估計&#13;<br> &#13;<br> 每天都接送大仔及細女返學的方太，已習慣這種「苦力式」生活。兩個書包、兩個飯壺及大仔手提袋，五件隨身物品共30磅，方太笑說拍攝當日大仔書包比平時輕，平日一定唔止30磅：「兩個小朋友最幸福，有媽媽當『苦力』，只係進入校園後才孭兩分幾鐘，但佢哋已經話好重！」難為方媽媽每天要行足半句鐘！</fontstyle></spanclass></p><p><spanclass><fontstyle>人細書包大  &#13;<br> 麗琼（小三）&#13;<br> 年齡：7歲&#13;<br> 體重：60磅&#13;<br> 書包重量：19磅&#13;<br> 書包標準重量：9磅或以下&#13;<br> &#13;<br> 揹着一個彷彿比身軀更大的書包，麗琼仍能健步如飛的穿梭街道及士多，真的不得不佩服，然小妮子從來不覺得一回事：「我慣咗咁孭，就算等小巴都冇放低㗎！孭上孭落咪重辛苦！小二開始就咁多書，阿媽話孭多啲重好，對強健身體都有幫助，佢話我冇乜做運動，每日孭吓書包當健身囉！」</fontstyle></spanclass></p><p><spanclass><fontstyle>一網打盡冇蝕底  &#13;<br> 細威（小三）&#13;<br> 年齡：11歲&#13;<br> 體重80磅&#13;<br> 書包重量：20磅&#13;<br> 書包標準重量：13磅或以下&#13;<br> &#13;<br> 細威書包內，放齊上學的用具，顏色筆、牧童笛、習字簿一應俱全，難怪那麼重，不過，細威卻樂在其中：「我鍾意將所有文具放在書包，咁樣就唔使擔心執漏嘢，唔係老師會寫手冊㗎！」好彩佢比較高大，總算應付得綽綽有餘。</fontstyle></spanclass></p><p><spanclass><fontstyle>媽媽代執書包  &#13;<br> 嘉瑩（小三）&#13;<br> 年齡：9歲&#13;<br> 體重：60磅&#13;<br> 書包重量：16磅&#13;<br> 書包標準重量：8.5磅或以下&#13;<br> &#13;<br> 這位小妹妹每天都有執書包習慣，不過，書包依然頗重。原來瑩媽媽不能接送返學放學，惟有每天都盡可能幫佢執書包，以減輕負擔。</fontstyle></spanclass></p><p><spanclass><fontstyle>善用校方資源  &#13;<br> 小玲（小三）&#13;<br> 年齡：10歲&#13;<br> 體重：55磅&#13;<br> 書包重量：11磅&#13;<br> 書包標準重量：9磅或以下&#13;<br> &#13;<br> 小玲已算是訪問眾多位學生中，書包是最輕磅及最接近標準重量。講到心得，最緊要懂得善用學校資源：「學校可以畀學生將書簿放喺櫃桶內，每日將需要溫習及做功課的習作先放入書包，唔使用嘅就擺喺學校！」這正是全日制學校的最大好處！</fontstyle></spanclass></p><p><spanclass><fontstyle>最細小力士  &#13;<br> 山山（小一）&#13;<br> 年齡：7歲&#13;<br> 體重：54磅&#13;<br> 書包重量：12磅&#13;<br> 書包標準想重量：8磅或以下&#13;<br> &#13;<br> 這位巴基斯坦籍小朋友，中名文叫毛偉山，今年才入讀1年班，但書包已經唔輕。雖然每天都有嗲哋接送返學，但書包就堅持要佢孭。嗲哋解釋：「要鍛煉鍛煉嘛！唔係冇力㗎！」似乎都幾為小朋友長遠着想喎！</fontstyle></spanclass></p><p><spanclass><fontstyle>書包過重無心向學  &#13;<br> 香港脊醫學會會長李天德醫生指出，如書包重量有像以上小朋友般有其體重的三分之一，學童會在短期內覺得不舒服，例如背痛、肩痛、肌肉過緊等症狀，影響他們的日常生活，如失眠、容易疲倦、不能上學、無心機讀書等。看來，書包過重未必可鍛煉身體，甚至會弄巧反拙呢！長遠來說，則未有醫學報告證明書包過重會引致脊骨病症。&#13;<br> &#13;<br> 要減低小朋友的書包對他們脊骨的不良影響，李醫生提供下列幾點予父母參考：&#13;<br> 1.背囊應有兩條肩帶、胸部索帶、臀部索帶以固定背囊的位置；由輕身及堅固的物製造；有分層間隔；背囊的背部應可隨意調至合適脊骨的弧度。&#13;<br> &#13;<br> 2.書包與孩子體重比例建議：（公斤）&#13;<br> <b> 孩子體重</b> 　<b> 書包重量應低於</b> &#13;<br> 20　　　　　　3&#13;<br> 25　　　　　　33/4&#13;<br> 30　　　　　　41/2&#13;<br> 35　　　　　　51/4&#13;<br> 40　　　　　　6&#13;<br> 45　　　　　　63/4&#13;<br> 50　　　　　　71/2&#13;<br> &#13;<br> 3.背囊不應長於小朋友臀部以下2吋，否則會加重膊頭負擔。&#13;<br> &#13;<br> 4.詢間小朋友在揹背囊時有沒有痛楚，如有，應觀察背書包的姿勢及書包的重量是否正確和合適。&#13;<br> &#13;<br> 5.小朋友需要做適量運動，有助小朋友建立強健的體魄來應付書包的負荷。&#13;<br> &#13;<br> &#13;<br> <spanclass><fontstyle>電子書包兩岸比港進步  &#13;<br> 法國西北部一所學校，學生已應用僅重1公斤的電子書包，內藏微型電腦及強大記憶體，紀錄所有書本的內文和圖片。北京伯通科技公司已計劃在今年正式推出電子書包，但接近2,650人民幣的價格，暫時相信未能普及。台灣方面也爭取在2005年達到三成以上學生使用電子書包。&#13;<br> 香港仍未發展電子書包，初步只在6間中小學推出無線上網系統。屆時老師將手提電腦帶進班房，讓學習小組透過電腦上課。現階段，教育署已就學童書包過重的問題對所有學校發出指引，列出改善措拖，若想知多啲，可登此網址：&#13;<br> &#13;<br> <ahref http:>www.ed.gov.hk/circular/data/scc/CU01004C.pdf </ahref></fontstyle></spanclass></fontstyle></spanclass></p></body></html>