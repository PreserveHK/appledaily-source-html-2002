<html><header><meta charset="utf-8"><title>新車速報：<br>現代SantaFe2.4　換偈售14萬</title></header><body><h1>新車速報：<br>現代SantaFe2.4　換偈售14萬</h1><p>近年愈來愈多用家追捧越野車款，皆因外觀剛勁吸引之餘，車廂又夠闊落實用，大可媲美中型轎車配備㗎！有見及此，韓國現代新近推出咗SantaFe2.4型號，除保持原有四驅車嘅外觀，極具吸引性外，反而部車卻刪減咗原有四驅系統及部分豪華裝備，演化成實而不華嘅CityRV車；以唔到14萬嘅車價，便可擁有一部咁實用嘅代步車，又確實係幾有吸引力噃！&#13;<br>&#13;<br>記者、攝影：陳偉林</p><p><spanclass><fontstyle>新一代CityRV姿采  &#13;<br> SantaFe甫推出初期，響歐美地區經已大行其道。然而，絕大多數用家卻鮮有用上四驅裝置，僅將之作為日常代步嘅CityRV車。故此，廠方最近給SantaFe加添呢部2.4公升新版，並減去四驅裝置，反而更能突出本身CityRV嘅身分，賣相又見剛勁獨到，好有一分吸引力㗎！</fontstyle></spanclass></p><p><br> &#13;<br> <spanclass><fontstyle>實用取勝配搭齊  &#13;<br> 車廂改用上高級絲絨鑲嵌，雖然稍欠一分豪邁觀感，惟實用感覺則大增，加上車廂寬闊好用之餘，尾排重可以收摺放平，騰出闊大嘅空間；再者，除備有四門電窗、門邊電鏡、中央門鎖外，重有原廠冷氣及單碟CD音響組合，還有外置12V電插座及雙安全氣袋，設備亦可算係應有盡有。</fontstyle></spanclass></p><p><br> &#13;<br> <spanclass><fontstyle>新偈好力反應佳  &#13;<br> 新車用上一台2.4公升直4DOHC新偈，動力輸出澎湃有力，兼且重有運轉暢順同隔音出色嘅感覺。或許，刪減咗恒式四驅改用上前輪帶動設計，每有起步加速，更予人有反應敏捷之感呢！再者，出眾而穩健嘅底盤配搭，走彎亦見有出色嘅循迹性呢！</fontstyle></spanclass></p><p><center> <tableborder><tralign><tdcolspan><spanclass><fontstyle><b> 記者試後簡評</b>    <tralign>  <tdcolspan><spanclass><fontstyle><b> 優點</b>    <tralign><td> 外形：</td> <td> 賣相前衞，好有新一代CityRV風格。</td>  <tralign><td> 車廂：</td> <td> 全以實用為主，空間闊落。</td>  <tralign><td> 設備：</td> <td> 精簡配套，着重日常需要，設施亦尚算充裕易用。</td>  <tralign><td> 操控：</td> <td> 新加入2.4公升直4偈，以前輪驅動；另配合一套5前速手波，夠氣有力。</td>  <tdcolspan><spanclass><fontstyle><b> 缺點</b>    <tralign><td> 1.</td> <td> 刪減咗原有越野車配搭，實為一部中級代步轎車。</td>  <tralign><td> 2.</td> <td> 僅得手波裝備，實在難以普及。</td>   </tralign></tralign></fontstyle></spanclass></tdcolspan></tralign></tralign></tralign></tralign></fontstyle></spanclass></tdcolspan></tralign></fontstyle></spanclass></tdcolspan></tralign></tableborder></center> </p><p><tableborder><tralign><tdcolspan><spanclass><fontstyle><b> 現代SantaFe2.4GL規格</b>    <tralign><td> 引擎：</td> <td> 2351cc直4DOHC</td>  <tralign><td> 馬力：</td> <td> 145ps/5500rpm</td>  <tralign><td> 扭力：</td> <td> 20.4kgm/4000rpm</td>  <tralign><td> 傳動：</td> <td> 5前速手波，前輪驅動</td>  <tralign><td> 懸掛：</td> <td> （前）麥花臣支柱；（後）雙搖臂</td>  <tralign><td> 制動：</td> <td> （前）透氣碟；（後）碟式（ABS）</td>  <tralign><td> 輪胎：</td> <td> 215/70R15HankookRA07</td>  <tralign><td> 尺碼：</td> <td> 4500×1820×1675mm</td>  <tralign><td> 軸距：</td> <td> 2620mm</td>  <tralign><td> 新車售價：</td> <td> $139,800</td>  <tralign><td> 車輛提供：</td> <td> 太古亞洲汽車（25272777）</td>   </tralign></tralign></tralign></tralign></tralign></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></p></body></html>