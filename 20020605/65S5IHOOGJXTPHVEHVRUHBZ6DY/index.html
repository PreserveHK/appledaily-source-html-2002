<html><header><meta charset="utf-8"><title>最新FinePixF401　勁Sell纖巧型藍</title></header><body><h1>最新FinePixF401　勁Sell纖巧型藍</h1><p>Nikon呢頭公布將要推出上、中、下路3部數碼相機，Fujifilm都話唔執輸，轉頭第二日就公布嚟緊19號，將會有部全新FinePixF401在日本推出！&#13;<br>FinePixF401係一部210萬像素入門級數碼相機（外形同FinePix50i好相似），最大賣點是纖巧同型仔！機身體積只有85×70×28mm，重量為215g，最啱擺喺衫袋隨意影SnapShot；不過最型仔都係機面使用了「趟」門式設計，輕輕一推，鏡頭就自動彈出，機面重有三盞藍光指示燈同一條「藍色反白字」機名Banner作點綴，擺明主攻年輕人市場。</p><p><spanclass><fontstyle>備3倍光學變焦  &#13;<br> 感光元件使用Fujifilm最新的第三代SuperCCD，基本相片解析度有1,600×1,200、1,280×960及640×480三種選擇，如果有需要，重可以將相片解析度「谷」上2,304×1,728（398萬像素）；鏡頭具備3倍光學變焦功能，亦即相等於傳統35mm相機的38-114mm焦距範圍（另加3.6倍數碼變焦），儲存媒體亦沿用番Fujifilm常用的SmartMedia，跟機重有一個行USB嘅「傳相、叉電」專用插座送埋。&#13;<br> &#13;<br> 記者：朱崇德</fontstyle></spanclass></p></body></html>