<html><header><meta charset="utf-8"><title>南韓直擊花絮</title></header><body><h1>南韓直擊花絮</h1><p><spanclass>米路坐唔定知國足危 &#13;<br> 米路噚日終於如願帶到個傳譯入場幫手，唔使煩傳譯嘅問題；但開波後米路左騰右騰，喺場邊坐立不安，就知道國足形勢差，佢老人家煩緊啲乜啦？<br> &#13;<br> <spanclass>哥國球迷見靚女嗒糖 &#13;<br> 唔知係咪哥國球迷未見過靚女，昨日喺開賽前佢哋喺球場外每逢見到中國或者南韓嘅靚女，就一個箭步走上前話要合照，係唔係博懵就唔知，但就好戥嗰啲靚女唔抵。<br> &#13;<br> <spanclass>港球迷愛國唔理份工 &#13;<br> 一班香港人三五成群遠道而來支持國足，同佢哋傾開香港份工會唔會受影響，佢哋話唔理得咁多，睇完波至算。大部份香港球迷都會跟足中國隊三場分組賽，喺𠵱家咁嘅市道，能夠咁做，認真「愛國」嘞！<br> &#13;<br> <spanclass>頭等飛只值65元 &#13;<br> 信唔信「中哥戰」頭等飛只售港幣六十五蚊呢？但真係有其事，事緣部份中國球迷因臨時攞唔到簽證，一班攞住一大疊波飛嘅人惟有在開賽前半個鐘開始拋售，張張無花假嘅頭等飛，喺開賽前三個鐘重係值成千蚊㗎。</spanclass></spanclass></spanclass></spanclass></p></body></html>