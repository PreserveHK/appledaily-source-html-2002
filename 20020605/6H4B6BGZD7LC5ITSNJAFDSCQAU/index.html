<html><header><meta charset="utf-8"><title>掃平貨：不銹鋼廚具　五折益街坊</title></header><body><h1>掃平貨：不銹鋼廚具　五折益街坊</h1><p>即使屋企的廚具樣樣有齊，但很多主婦依然鍾意睇廚具、買廚具！若然你亦是當中一分子，小記今次介紹呢個廚具傾銷就啱晒大家。是次傾銷的貨品全是由「香港土炮」Kinox出品。其品牌的貨品於香港各大百貨公司有售，亦會銷往歐美及日本，在當地更屬廚具名牌，質素及款式都有番咁上下，𠵱家場內部份貨品以半價傾銷，而且貨量充足，「煮」婦們絕對要留意！若然傾銷貨品唔啱心水的話，場內更備有一些實用正價貨，大家不妨慢慢揀！&#13;<br>&#13;<br>記者：區佩嫦　攝影：陳穎　ImageGirl：Vicki</p><p><spanclass><fontstyle>$120雙耳煲最抵買  &#13;<br> 係咁多款傾銷產品中，小記認為呢個雙耳煲最抵買，不銹鋼的煲身加雙耳設計，煲身夠晒大，就算炮製6至8人的中西靚湯都無問題。小記覺得最抵就係配埋個玻璃煲蓋，平時淨係配個煲蓋都要幾十蚊，𠵱家成個煲只售$120，絕對超值！&#13;<br> &#13;<br> 尺寸：26cm直徑&#13;<br> 原價：$246&#13;<br> 傾銷價：$120</fontstyle></spanclass></p><p><spanclass><fontstyle>$20一個仿瓷咖啡壺  &#13;<br> 想喺屋企飲杯咖啡的話，這系列的仿瓷咖啡壺相信會幾啱你口味。純白色的咖啡壺以膠製成，質地夠硬淨，弧形的線條感覺夠高貴，而咖啡壺更有3小時的保暖效用，讓你可以飲到暖笠笠的咖啡。&#13;<br> &#13;<br> 1　容量：10oz&#13;<br> 原價：$42&#13;<br> 傾銷價：$20&#13;<br> &#13;<br> 2　容量：20oz&#13;<br> 原價：$53&#13;<br> 傾銷價：$25&#13;<br> &#13;<br> 3　容量：40oz&#13;<br> 原價：$70&#13;<br> 傾銷價：$30</fontstyle></spanclass></p><p><spanclass><fontstyle>單柄煲只售$50  &#13;<br> 好似小記咁嘅獨居人士，廚房之中最緊要有個公仔麵煲，呢個不銹鋼煲就最啱用。煲仔細細啱啱好放得落一個公仔麵，售價只係$50絕對超值，是小記的心水推介。&#13;<br> &#13;<br> 尺寸：14cm直徑&#13;<br> 原價：$109&#13;<br> 傾銷價：$50</fontstyle></spanclass></p><p><spanclass><fontstyle>一人火鍋爐夠衞生  &#13;<br> 香港人鍾意打邊爐，就算天氣熱辣辣都要開住冷氣食火鍋，若然你是其中一分子的話，小記就建議你買呢個迷你火鍋爐。質料同樣是不銹鋼，火鍋爐夠晒的骰，最啱一個人用，𠵱家只係$130就有交易，的確幾抵！不過各位留意，呢個爐唔包燃料㗎！&#13;<br> &#13;<br> 原價：$199&#13;<br> 傾銷價：$130</fontstyle></spanclass></p><p><spanclass><fontstyle>無線電子水煲  &#13;<br> 自問大頭蝦，經常煲乾水的你，不如趁今次大傾銷，用$170買個電子水煲，咁就唔怕有煲乾水的煩惱。這個不銹鋼電水煲的發熱線設計成隱蔽式，唔怕水入面嘅沉澱物藏晒喺煲底，清潔方便。呢個電水煲以無線設計，煲滾水後重會自動關閉㖭！&#13;<br> &#13;<br> 容量：1.5公升&#13;<br> 原價：$340&#13;<br> 傾銷價：$170</fontstyle></spanclass></p><p><spanclass><fontstyle>中式不銹鋼鑊  &#13;<br> 鍾意炒番幾味的你，就千祈唔可以錯過呢個鑊。呢個鑊清洗夠方便，只要用百潔布或海綿清洗便可。由於用不銹鋼製成，所以最好避免燒紅鑊後先落料炒，否則會出現難以清洗的燶迹。呢個鑊重送埋一個鑊座，收藏夠晒方便。&#13;<br> &#13;<br> 尺寸：39cm直徑&#13;<br> 原價：$399&#13;<br> 傾銷價：$280</fontstyle></spanclass></p><p><spanclass><fontstyle>其他正價貨  </fontstyle></spanclass></p><p><spanclass><fontstyle>六人燒烤爐清洗方便  &#13;<br> 住村屋的你，這個燒烤爐就一定啱用，不銹鋼的質地，夠晒襟用，而且清洗方便，只要用水沖洗便可，唔使大費周章。燒烤爐夠大，即使六個人一齊燒都唔會覺得迫，爐邊附有手柄，方便將燒烤爐搬出搬入。&#13;<br> &#13;<br> 尺寸：18吋直徑31吋高&#13;<br> 售價：$325</fontstyle></spanclass></p><p><spanclass><fontstyle>多色咖啡泵  &#13;<br> 鍾意飲咖啡的朋友，不如選擇這個咖啡泵，咖啡泵以膠及不銹鋼做，雙層外殼設計，具保暖效果，泵掣夠晒順滑，而且備有多色選擇，相信總有一款襯到你屋企。&#13;<br> &#13;<br> 容量：1L&#13;<br> 售價：$140</fontstyle></spanclass></p><p><spanclass><fontstyle>傾銷大行動  &#13;<br> 日期及時間：	&#13;<br> 6月6日及7日&#13;<br> 6月10日及11日&#13;<br> 12:00noon-2:30pm；5:00pm-7:00pm&#13;<br> 6月8日12:00noon-6:00pm&#13;<br> 地址：觀塘鴻圖道9號建業中心地下大堂建樂士陳列室&#13;<br> 查詢電話：23896261&#13;<br> ＊只收現金</fontstyle></spanclass></p></body></html>