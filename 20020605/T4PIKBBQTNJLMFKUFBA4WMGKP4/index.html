<html><header><meta charset="utf-8"><title>新車速報：豐田ist小巧多Fun</title></header><body><h1>新車速報：豐田ist小巧多Fun</h1><p>早前，備受注目嘅全新豐田ist小車，曾惹起車壇不少揣測，佢會否係Echo嘅入替車款；而比較起炙手可熱嘅本田Fit（即港版Jazz），又或者新近打入市場嘅日產March，能否重拾昔日嘅一哥地位呢？暫且仍難以下定論。然而，新款ist對比起同廠嘅Echo，確實有不少相同或近似嘅地方，惟兩者包裝有別，一剛一柔嘅賣相既可共存之餘，重可以討好男女買家嘅不同口味呢！&#13;<br>&#13;<br>記者、攝影：陳偉林</p><p><spanclass><fontstyle>賣相討好易接受  &#13;<br> 單睇呢部新款豐田ist嘅賣相，車身線條勾劃有時下北美暢銷嘅MiniCooper輪廓，更容易為時下男女用家接受之外，獨特嘅頭尾車燈設計，加埋倍見個性嘅低斜鬼面罩組合，箇中早就滲透出一份誘人嘅魅力，容易給年輕一派車迷所鍾愛呢！</fontstyle></spanclass></p><p><br> &#13;<br> <spanclass><fontstyle>穩紮底盤隔音走彎出眾  &#13;<br> 本土版嘅豐田ist，跟原有Echo同樣裝置有1.3同1.5公升，輔有VVT-i結構嘅直4DOHC偈給選擇，而剛運抵香港為前者ist嘅1.3F型號，雖然性能輸出一般，但就勝在低轉有高扭力輸出同柔韌感，而穩紮嘅底盤跟歐式四輪懸掛設計，不僅有出眾嘅隔音，走彎時嘅循迹性亦見不俗，帶來有不錯嘅駕駛樂趣㖭！</fontstyle></spanclass></p><p><br> &#13;<br> <spanclass><fontstyle>車廂High苖ech見活力  &#13;<br> 相比之下，車廂布置亦凝聚有一份小跑車嘅Cool感；前後兩排空間闊落之餘，前排重附有仿桶形跑車座椅組合，加埋四周銀黑兩色嘅對比，真係既時尚又見High-tech㗎！而車上除備有四門電窗、門邊電鏡及中央門鎖外，原廠冷氣重預留有音響位置，設備可謂一應俱全；再者，中控台下方嘅雙層雜物匣，設計師巧妙地配襯有透明及刻有ist嘅匣門，內裏重透現出柔柔嘅燈光，都係好有個性同特色㗎！</fontstyle></spanclass></p><p><br> &#13;<br> <center> <tableborder><tralign><tdcolspan><spanclass><fontstyle><b> 記者試後簡評</b>    <tralign>  <tdcolspan><spanclass><fontstyle><b> 優點</b>    <tralign><td> 新車造型富剛性，重帶有點新一代MiniCooper嘅筆迹，車廂空間闊落，有不俗嘅操控反應。</td>  <tdcolspan><spanclass><fontstyle><b> 缺點</b>    <tralign><td> 車廂布置過於簡潔，難以凝聚有一份獨特感；而匹配一台1.3公升直4偈，有感慳油有餘而力不足。</td>   </tralign></fontstyle></spanclass></tdcolspan></tralign></fontstyle></spanclass></tdcolspan></tralign></fontstyle></spanclass></tdcolspan></tralign></tableborder></center> </p><p><spanclass><fontstyle>豐田ist1.3F規格  &#13;<br> 引擎：1298cc直4DOHC&#13;<br> 馬力：87ps/6000rpm&#13;<br> 扭力：12.3kgm/4400rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立　（後）扭力連桿&#13;<br> 制動：（前）透氣碟　（後）鼓式（ABS）&#13;<br> 輪胎：185/65R15MichelinMXEGreen&#13;<br> 尺碼：3855×1695×1530mm&#13;<br> 軸距：2370mm&#13;<br> 車重：1000kg&#13;<br> 平均耗油：18.0km/L&#13;<br> 新車售價：$129,000&#13;<br> 車輛提供：HonorMotors（28771171）</fontstyle></spanclass></p><p><spanclass><fontstyle>ist跟Echo如出一轍性格各異  &#13;<br> 唔講唔知，原來呢部全新豐田ist小車，除咗一台1.3公升直4DOHC偈，跟同廠Echo如出一轍之外，原來底盤結構亦一樣。之不過，新款ist嘅造型包裝較具剛性，而原來嘅Echo則以時款Cute見稱，兩者可謂一剛一柔㗎！至於車廂嘅陳設，ist看來要簡潔更富小跑車作風，而Echo則帶出有一份CityRV特色；但兩者仍有一個共通點，會係表板組合同樣擺放於中控台頂端，有別一般汽車設計。</fontstyle></spanclass></p><p><spanclass><fontstyle>豐田Echo小檔案  &#13;<br> 引擎：1299cc直4DOHC&#13;<br> 馬力：86ps/6000rpm&#13;<br> 扭力：12.6kgm/4400rpm&#13;<br> 尺碼：3615×1660×1500mm&#13;<br> 軸距：2370mm&#13;<br> 車重：915?000kg&#13;<br> 新車售價：$129,900（豪華版）&#13;<br> 查詢：皇冠汽車（28661020）</fontstyle></spanclass></p></body></html>