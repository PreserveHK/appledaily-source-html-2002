<html><header><meta charset="utf-8"><title>蘇豪新蒲點飲飽食醉兼睇波</title></header><body><h1>蘇豪新蒲點飲飽食醉兼睇波</h1><p>踏入六月份，忠心的球迷都愛以足球送飯，黃金時段七點半的賽事，更要揀靚位慢慢睇，蘇豪新食點順勢出擊，樓上雅座特設世界盃賽事直播，供你邊享用Fusion菜式，邊支持球隊，全店美食由酒店出身的廚師包辦，新鮮材料配有機蔬菜；樓下酒吧，讓你完場後可嗒番杯，並進行賽事檢討。在這裏只管放鬆心情，全情投入美味和賽事便可。	&#13;<br>&#13;<br>記者：楊一凡&#13;<br>攝影：周旭文</p><p><spanclass><fontstyle>煙三文魚芝士他他$75  &#13;<br> 「他他」即是將所有切得細碎的材料，撈埋一齊，三粒魚眼形的他他，雪白中充滿細碎的嫣紅色，試少少，原來是切碎的煙三文魚撈希臘芝士，當中又加了香草、檸檬汁和酸味味的水瓜欖。&#13;<br> &#13;<br> <spanclass><fontstyle>試味報告：  希臘芝士和煙三文魚的味道相當濃郁，幸好份量適中，加上配料夠醒胃，可中和芝士的油膩感。</fontstyle></spanclass></fontstyle></spanclass></p><p><spanclass><fontstyle>招牌焗銀鱈魚$109  &#13;<br> 別誤會鱈魚焗過火，變黑炭，查實大廚給鱈魚披上脆卜卜的PoppySeed外套，有見芝麻吉列食到厭，就獨創香口的PoppySeed焗魚塊，鱈魚下是炒香的雜菜，四周有酸甜的番茄芒果Salsa醬。&#13;<br> &#13;<br> <spanclass><fontstyle>試味報告：  脆黑的外皮，密實的把魚汁也鎖實，刀切下去，鮮甜的魚汁流入雜菜中，番茄芒果醬的酸甜，誘發鮮魚香。</fontstyle></spanclass></fontstyle></spanclass></p><p><spanclass><fontstyle>泰式豬頸肉沙律$70  &#13;<br> 鬼佬西餐何來豬頸肉？早講過店主是個無國界美食主義者，美食選擇多元化，感覺更輕鬆自在，切成薄片的豬頸肉和泰式沙律汁，遇上有機沙律菜和新鮮的時蔬，馬上擦出健康的飲食火花。&#13;<br> &#13;<br> <spanclass><fontstyle>試味報告：  豬頸肉夠爽口，加有指天椒的泰式沙律汁酸辣醒胃，配菜如青瓜絲、花生及炸蒜茸令口感更豐富。</fontstyle></spanclass></fontstyle></spanclass></p><p><spanclass><fontstyle>地中海串燒大蝦$119  &#13;<br> 選用越南的大頭蝦，貪其肉爽膏多，以地中海式方法烹調，即簡單調味後炭燒，熱力令蝦膏溶化，趁熱大啖品嘗香滑的蝦膏，把青瓜乳酪抹在比得包上，或是伴肥大好肉的大蝦同吃，均感覺滿足，無怪乎串燒大蝦成了全店至貴的菜式。&#13;<br> &#13;<br> <spanclass><fontstyle>試味報告：  大頭蝦隻隻身首相連，新鮮程度由此可見，鮮蝦不怕洪爐火，剝殼後仍見豐富肉汁。</fontstyle></spanclass></fontstyle></spanclass></p><p><spanclass><fontstyle>醃鴨胸沙律$70  &#13;<br> 天時咁熱，趁凍食冷盤，包你開胃，香濃的鴨肉帶些少甜味及果香，細問之下才知，大廚把烤至八成熟的鴨胸用自製醬汁浸半日，醬汁材料包括雜菜、蜜糖、橙汁及檸檬汁，還有豉油和麻油。中西合璧煮得出色。&#13;<br> &#13;<br> <spanclass><fontstyle>試味報告：  鴨胸肉質軟熟，塊塊都肉汁豐富，話晒都浸足十二粒鐘，入味又惹味。</fontstyle></spanclass></fontstyle></spanclass></p><p><spanclass><fontstyle>各式切餅$36/件  &#13;<br> 心思思想來件藍莓芝士餅、美國芝士餅還是芒果慕絲？件件都咁香滑，最好在下午茶時段試勻晒，$45TeaSet有一杯Cappuccino加件切餅，由二點半食到六點，每日有三至四款供應。&#13;<br> &#13;<br> <spanclass><fontstyle>試味報告：  美國芝士餅最實淨，芒果慕絲至軟熟，藍莓芝士餅介乎兩者之間，下午三點三歎番件，夠晒識食。</fontstyle></spanclass></fontstyle></spanclass></p><p><spanclass><fontstyle>店名：HUBBUB  &#13;<br> 電話：25261122&#13;<br> 地址：中環蘇豪些利街10號&#13;<br> 座位：樓上約40個，樓下約15個。&#13;<br> 營業時間：中午12時至晚上11時半，星期五、六晚營業至凌晨3時；最後點菜時間是晚上10時半。&#13;<br> 付款方法：暫時只收現金</fontstyle></spanclass></p></body></html>