<html><header><meta charset="utf-8"><title>暑假未到學生唔夠撐<br>Twins明晚唔使錢任睇</title></header><body><h1>暑假未到學生唔夠撐<br>Twins明晚唔使錢任睇</h1><p>由Twins、Shine和王傑主演的電影《這個夏天有異性》，上映五天票房約收三百萬，雖然成績不俗，但電影公司恐怕《這》片被定型為青春偶像片，只能吸引學生，決定於明晚搞免費場，吸引成年觀眾入場睇戲。</p><p>由Twins成員蔡卓妍、鍾欣桐首次合作，夥拍Shine成員徐天佑、黃又南和王傑主演的電影《這個夏天有異性》，上映五天票房約收三百萬元，成績令人滿意。《這》片導演馬偉豪為了加強催谷，決定明天晚上七點半在銅鑼灣利舞臺戲院免費放映《這》片，但他為了吸引成年觀眾入場欣賞，聲明只免費招待十八歲以上人士。<br> &#13;<br> <spanclass>世盃休戰搶客 &#13;<br> 《這》片以年輕偶像擔大旗，馬偉豪擔心外界認為此片是一部偶像片，只能吸引學生捧場，而成年觀眾抗拒入場，他昨日在電話中表示：「呢部戲由Twins同Shine做，可能會令人有錯覺，部戲只適合年輕觀眾，但我希望成年人都會入場，所以喺世界盃暫停比賽嘅禮拜四（明天），我會搞一場叫『十八歲以上口碑場』免費請睇戲，到時憑身份證，七點鐘嚟到戲院攞飛就可以。」<br> &#13;<br> <spanclass>變相派二萬元 &#13;<br> 利舞臺戲院總共有四百一十個座位，派一場免費飛，每張戲票五十元計，實際上即是送了二萬元給市民睇戲，在如今經濟低迷的情況下，免費睇戲應甚有吸引力，到時有可能會有爭崩頭的情況出現。&#13;<br> 馬偉豪對此表示不擔心，相信香港人識得守秩序，他說：「之前《天下無雙》都試過搞免費場，當時嘅秩序都幾好，所以我唔擔心免費派飛時出現混亂場面。《這》片上影嘅票房暫時嚟講我好滿意，嚟緊啲學生放暑假，我相信到時票房會更加好。」</spanclass></spanclass></p></body></html>