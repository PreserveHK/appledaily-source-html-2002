<html><header><meta charset="utf-8"><title>新車速報：<br>寶馬745Li長陣版氣派十足</title></header><body><h1>新車速報：<br>寶馬745Li長陣版氣派十足</h1><p>一款專為亞洲市場而設嘅長陣版寶馬745Li高級轎車，早前終於正式登陸香港喇！佢除咗前後軸距給加長140mm，令尾排乘坐空間變得闊落舒適之餘，佢重有好多獨特配搭；當中包括有中文顯示嘅i-Drive系統外，重有前後手提電話系統、後排獨立照明及左右冷氣及風量調校等裝備，絕對能迎合到一班商賈富豪，作日常代步座駕之用㗎！&#13;<br>&#13;<br>記者：陳偉林&#13;<br>攝影：陳偉強&#13;<br>ImageGirl：Eva</p><p><spanclass><fontstyle>長陣版台型十足  &#13;<br> 呢部前後軸距給加長140mm嘅745Li，外形明顯較一般標準版，要來得更具貴氣及豪邁感；加上四輪獨有特大19吋合金胎軨配搭，重有一對炯炯有神嘅Bi-Xenon頭燈組合，委實魅力沒法擋㗎！</fontstyle></spanclass></p><p><spanclass><fontstyle>車廂氣派豪邁不凡  &#13;<br> 呢部專為亞洲市場而設嘅745Li，主要賣點自不言會係後排嘅車廂配搭；佢除咗有齊標準版嘅左右電動遮陽簾，以及尾玻璃太陽擋外，佢重有內置手提電話、電雪櫃，同埋獨立照明及左右恒溫冷氣跟風量調校㗎！唔少得重有乘客腳墊嘅組合㖭！</fontstyle></spanclass></p><p><spanclass><fontstyle>中文i-Drive系統好親切  &#13;<br> 全新寶馬7系另一個賣點所在，會係佢嘅操控系統，包括有一套嶄新i-Drive裝置，惟早前輸入僅得英文顯示，對個別駕駛者會有一定難度；然而，今趟廠方卻從善如流，加入有中文顯示嘅i-Drive系統，予人有易於操作同一份親切感㗎！</fontstyle></spanclass></p><p><spanclass><fontstyle>4.4公升V8偈柔韌有力  &#13;<br> 新車用上一台全新4.4公升V8DOHC偈，匹配6前速半自動波箱，性能輸出雄渾富韌力，兼且重有手波車嘅駕駛樂趣。而一套備有自動平衡及軟硬吸震調校（EDC-C）嘅懸掛裝置，予人有舒暢平穩嘅乘坐感外，強而有力嘅制動裝置，重畀到你有一份收放自如嘅體驗㖭！</fontstyle></spanclass></p><p><spanclass><fontstyle>記者試後簡評  &#13;<br> <b> 優點：</b> 長陣版嘅745Li造型豪邁氣派十足，就連車廂陳設亦見High-tech先進，好有個性嘅高級轎車本色。&#13;<br> <b> 缺點：</b> 操作駕駛非一般轎車模式，事必要熟習一番不可；略嫌尾排乘客獨欠AV高級系統，看似美中不足。</fontstyle></spanclass></p><p><spanclass><fontstyle>寶馬745Li規格  &#13;<br> 引擎：4398ccV8DOHC&#13;<br> 馬力：333ps/6100rpm&#13;<br> 扭力：45.9kgm/3600rpm&#13;<br> 傳動：6前速半自動波，後輪驅動&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）245/45R19MichelinPilotPrimacy&#13;<br> 	（後）275/40R19MichelinPilotPrimacy&#13;<br> 尺碼：5169×1902×1492mm&#13;<br> 軸距：3130mm&#13;<br> 車重：1945kg&#13;<br> 0-100公里：6.3秒&#13;<br> 極速：250km/h&#13;<br> 平均耗油：11.2L/100km&#13;<br> 新車售價：$990,000&#13;<br> 車輛提供：寶馬香港（27145271）</fontstyle></spanclass></p></body></html>