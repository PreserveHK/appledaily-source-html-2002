<html><header><meta charset="utf-8"><title>韓戰地手記：世盃場過大苦煞記者</title></header><body><h1>韓戰地手記：世盃場過大苦煞記者</h1><p>到過幾個南韓世界盃比賽球場，所處位置雖然都係公共交通工具容易到達，但每次從球場外圍行到新聞中心或者球場內，都唔係一件易事，因為球場實在太大。<br> &#13;<br> <spanclass>外形設計夠科幻 &#13;<br> 為咗主辦好世界盃，南韓大部份比賽球場都係全新興建，而且南韓同日本一樣，都係着重電子科技發展嘅國家，球場外形設計都係以巨型同科幻為主；正如亞洲足協秘書長韋立本曾經講過，唔少世界盃球場外形設計都屬於未來世界設計，其實，小記有時都覺得比賽球場真係唔屬於呢個世界。<br> &#13;<br> <spanclass>路牌指示欠清晰 &#13;<br> 點解？某些球場可以容納觀眾人數只係四萬多人，但係球場外圍實在太大，有時由球場入口行到新聞中心，加埋保安檢查，要成十五分鐘；最慘就係球場指示牌唔多清楚，明明行左邊會快啲，偏偏路牌指示就要行右邊，結果要兜咗個大圈，浪費球迷氣力同時間。其實，好多外國記者都投訴球場咁大，點解無穿梭巴士；若果中國有機會辦世界盃決賽周，希望唔好起到啲球場過大，兼顧實際需要就好嘞。</spanclass></spanclass></p></body></html>