<html><header><meta charset="utf-8"><title>鬥辯論左慧琪唔識廣東話輸晒！<br>蔡潔雯窒到梅小惠冇聲出</title></header><body><h1>鬥辯論左慧琪唔識廣東話輸晒！<br>蔡潔雯窒到梅小惠冇聲出</h1><p>應屆候選港姐前晚在電視城與梅小惠及鄧梓峰進行口才訓練，其中13號蔡潔雯表現最出色，把一向牙尖嘴利的梅小惠窒到口啞啞，而19號左慧琪及20號嘉碧儀則因不諳廣東話而表現遜色。</p><p>無綫「二○○二年度香港小姐」二十位候選佳麗前晚在電視城進行口才訓練，眾佳麗依號碼順序四人一組，與鄧梓峰及梅小惠辯論。其中13號至16號一組表現最突出，16號李珮瑜表現不俗，而13號蔡潔雯更窒到一向公認牙尖嘴利的梅小惠口啞啞；表現最差的是17號至20號一組，因19號左慧琪及20號嘉碧儀皆不諳廣東話，多次以英語回應問題，故較為吃虧。<br> &#13;<br> <spanclass>大講魚蛋粉 &#13;<br> 眾佳麗與鄧梓峰及梅小惠辯論的題目十分普通，如「香港賭波應否合法化」及「節食是否最佳減肥方法」等。而13號至16號一組的問題較為搞笑，其問題是「魚蛋粉是否好食過雲吞麵」，候選港姐為正方，梅小惠與鄧梓峰則為反方。梅小惠先說：「魚蛋粉嘅河粉會好快腍，唔好食。」13號蔡潔雯反駁說：「就係魚蛋粉腍咗變成糊狀，病人都可以食，咪影響唔到健康囉。」隨即惹來全場大笑，梅小惠即時啞口無言。<br> &#13;<br> <spanclass>勤練廣東話 &#13;<br> 事後梅小惠說：「蔡潔雯窒得我最應啦，畀我好深嘅印象，其實今屆班女仔口才都好了得。」而13號蔡潔雯則說：「多得佢（梅小惠）讓我啫，其實我哋喺辯論開始五分鐘前就已經知道題目，只係唔知做正方定反方，今次係好經驗，比賽時識得點同司儀溝通。雖然梅小惠出名唔就人，不過我哋一組四個女仔好啱key。」&#13;<br> 而表現稍遜的19號左慧琪及20號嘉碧儀則異口同聲表示：「其實我哋明佢哋講乜嘢，但太緊張講唔到，𠵱家開始我會勤練廣東話。」&#13;<br> 採訪、攝影：卓寶花</spanclass></spanclass></p></body></html>