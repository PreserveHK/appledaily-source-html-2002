<html><header><meta charset="utf-8"><title>窩輪擂台：趁弱勢買匯豐Put</title></header><body><h1>窩輪擂台：趁弱勢買匯豐Put</h1><p>外圍市況疲弱繼續拖累港股，上周五在銀行股領跌下，恒指試穿萬一點水平。上周五美國駐巴基斯坦領事館遇襲，杜指早段再跌逾二百點，好彩尾市反彈，最後只跌二十幾點。雖然係咁，恒指50日線（11353）及250日線（11265）已相繼失守，恒指好有機會下試10800以補回裂口。&#13;<br> 受Vodafone跌至4年半新低影響，世界電訊類股份大跌，聯通（762）跌穿歷史低位7.05元但見承接，不妨博佢反彈，聯通Call輪中9022引伸波幅（38%）最平，論炒味9203槓桿比率61倍最好博，而且成交不弱。&#13;<br> 滙豐（005）上周五以90.25元全日低位收市，歐美大行狂沽，成交逾10億元，沽壓咁大，滙豐應未見底，250日線90.05元料會失守，下試85元後才整固，滙豐Put輪9034引伸波幅（21%）最平，9006及9163槓桿比率45倍及36倍短炒最佳，9163成交350萬元較暢旺，穩健型可揀9365，年期長（02年12月），溢價僅4.5%，可作中長線持有。&#13;<br> 鍾斯</p></body></html>