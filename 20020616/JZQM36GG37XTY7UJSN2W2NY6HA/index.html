<html><header><meta charset="utf-8"><title>父親節：<br>$980買激似鋼勞369冧老竇</title></header><body><h1>父親節：<br>$980買激似鋼勞369冧老竇</h1><p>相信唔少男人都認為一生人點都要有隻「勞」先至似樣，但家陣經濟唔好，做仔女想送隻畀老竇亦唔容易。早前日本大廠RXW出嘅勁似款式，價錢亦炒到近萬兼冇貨。最近小記發現瑞士軍表牌子ZENO，亦推出了一款激似「EXPLORERI369」款嘅自動表，價錢只係$980，作為父親節禮物最正！&#13;<br>記者：張穎倫&#13;<br>攝影：伍慶泉、陳智良</p><p><spanclass><fontstyle>參考6610勁過「木村369」  &#13;<br> 今次ZENO推出嘅自動表，並非參考最常見嘅114270EXPLORER，以及俗稱「木村369」嘅70年代1016，而係貨源最少嘅50年代6610款式，事隔50多年，二手炒價仍去到$24,000，經典程度不容置疑。呢隻ZENO無論係表面字樣及指針都似足「勞」，更以$980嘅低價發售，重採用自動表機芯，毋須入電及上鏈，比之前SuperLovers出過嘅類似款式更高Quality。&#13;<br> 表身打磨同「勞」亦極之相似，表面同樣採用拱形設計，最抵死係防花程度亦比近代369低，似足真嘅6610。唯一美中不足係表帶比較單薄，冇真「勞」咁有質感。&#13;<br> 型號：ZENOZN-001&#13;<br> 售價：$980（TWWATCH）</fontstyle></spanclass></p><p><spanclass><fontstyle>典雅大日曆小秒針  &#13;<br> 大日曆配小秒針亦係經典表款，不過呢類款式大部份都要幾千至過萬元一隻。想經濟一點，呢款ARBUTUS自動表絕對抵戴，表面配以大日曆、小秒針設計，再加100M防水功能，皮帶設計亦夠晒典雅。&#13;<br> 型號：ARBUTUSAR-0038&#13;<br> 售價：$780（TWWATCH）</fontstyle></spanclass></p><p><spanclass><fontstyle>瑞士百年老表  &#13;<br> 樂都呢個牌子喺70、80年代可謂紅極一時，話晒都係瑞士百年老表，爸爸收到一定開心。呢隻表係自動表兼可上鏈推動，粗黑表帶配方形表面嘅復古設計，啱晒老竇嘅品味！&#13;<br> 型號：OCTOEG00-003&#13;<br> 售價：$830（HIT-WATCH）</fontstyle></spanclass></p><p><spanclass><fontstyle>大數字睇得清楚  &#13;<br> 呢隻日本新牌子TAO採用大數字設計，加上表身夠厚同採用貼身設計，能迎合不同腕形，所以戴上手特別貼，非常舒服。&#13;<br> 型號：TAO&#13;<br> 售價：$338（Time2）</fontstyle></spanclass></p><p><spanclass><fontstyle>星辰集名表元素  &#13;<br> 呢隻星辰出嘅自動表，大廠出品質素一定唔差，更用上21石設計硬度十足。透明表底令你清楚睇到內部機件，又有放大日曆，更可上鏈推動，絕對集合名表元素於一身。&#13;<br> 型號：CITIZENCTZ-7031&#13;<br> 售價：$880（HIT-WATCH）</fontstyle></spanclass></p><p><spanclass><fontstyle>貝殼面變色靚  &#13;<br> 呢隻貝殼面嘅MOUNTAINEER，表面睇落似灰色，但隨住光線變化，會令人睇到紫色以至幻彩Colour。再加上呢隻表包埋真皮表帶以及更換工具，隨意更換，令人百看不厭。&#13;<br> 型號：SWISSMOUNTAINEERSM1061&#13;<br> 售價：$880（HIT-WATCH）</fontstyle></spanclass></p><p><spanclass><fontstyle>獨特撥掣計時  &#13;<br> 行針表之中就算強如SEA-DWELLER都係採用外圈計時方法，撞郁外圈，就有機會出現偏差。但呢款CAT就採用撥掣計時，計時圈設於表面內，只需調校表的就可轉動計時圈，唔易撞歪。再加上校時間表的設於2字位，同表的設於3字位嘅手表與別不同。&#13;<br> 型號：CATSK140&#13;<br> 售價：$840（TicTac）</fontstyle></spanclass></p><p><spanclass><fontstyle><spanclass><fontstyle>    &#13;<br> 呢隻大表面鋼表最啱年輕爹哋，表面直徑達40mm，絕對係型表首選。其5格式表帶全以實芯鋼製造，好睇又硬淨。當然小秒針同透明表底設計，亦係賣點之一。&#13;<br> 型號：ARBUTUSAR-0039&#13;<br> 售價：$780（TWWATCH）</fontstyle></spanclass></fontstyle></spanclass></p><p><b> 售賣點：</b> &#13;<br> TWWATCH（23329639）&#13;<br> 旺角瓊華中心U30店&#13;<br> &#13;<br> HIT-WATCH（27700277）&#13;<br> 旺角信和中心地下32號店&#13;<br> &#13;<br> TicTac（22658820）&#13;<br> 九龍塘又一城L115號舖&#13;<br> &#13;<br> Time2（23846073）&#13;<br> 旺角潮流特區地庫11舖</p></body></html>