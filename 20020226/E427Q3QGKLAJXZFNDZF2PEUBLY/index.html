<html><header><meta charset="utf-8"><title>應采兒、陳奕迅新正頭墳場搞搞震</title></header><body><h1>應采兒、陳奕迅新正頭墳場搞搞震</h1><p>陳奕迅、應采兒和谷祖琳昨日於年十四之時，在和合石墳場拍攝新片《幽靈人間續集之細味人間》，連平時古靈精怪的陳奕迅，亦表示自己在墳場不會亂嘈、胡亂說話。</p><p>陳奕迅（Eason）、谷祖琳、應采兒昨日在和合石墳場拍攝電影《幽靈人間續集之細味人間》外景，昨日是年十四，但他們已經要身處墳場拍戲，認真大吉利是。<br> &#13;<br> <spanclass>要收開工利是 &#13;<br> 三位演員均異口同聲說，來到墳場拍戲要知禁忌，一定要收開工利是，收工之後最好可以做些防範措施，但求心安理得。Eason昨日拿着枴杖，拍一場拜祭戲分，他說：「嚟墳場拍戲要收利是，而禁忌都要識，好似唔好咁嘈，更加唔好亂講嘢，雖然我唔係迷信，但都唔係唔信，喺拍戲之前又冇帶平安符，百無禁忌啦！好彩開工以嚟都冇發生過乜事。」<br> &#13;<br> <spanclass>入屋前檻火盆 &#13;<br> 對於年十四就要到墳場拍戲，本身對靈異物體有特別感應的谷祖琳無奈地說：「都冇法，有利是收嘅，我就唔係好怕，因為我可以feel到有冇嘢，但係可以令到自己心安嘅嘢，我都會做，例如收工之後唔好即刻返屋企，去啲人多嘅地方行吓，又或者入屋前檻過火盆，用碌柚葉清洗都得。」&#13;<br> 谷祖琳在上集《幽靈人間》扮鬼樣坐地鐵，但因鬼樣太恐怖而戲分被刪剪，她表示今次同樣會有鬼樣扮相。&#13;<br> 至於首次到墳場拍戲的應采兒就完全沒有經驗，她說：「我唔怕，有利是收咪得囉。」</spanclass></spanclass></p></body></html>