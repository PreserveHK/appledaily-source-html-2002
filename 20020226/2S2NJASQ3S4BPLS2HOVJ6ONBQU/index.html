<html><header><meta charset="utf-8"><title>新車速報：<br>新版行貨本田CR-V豪華裝備增實力</title></header><body><h1>新車速報：<br>新版行貨本田CR-V豪華裝備增實力</h1><p>早前，當一眾車迷嘅目光都全神貫注於本田Jazz身上時，原來新款CR-V亦經已秘密運抵香港；本土版CR-V分有CityRV嘅Fullmark同越野味濃嘅Performa型號，而抵港嘅CR-V則可算係兩者嘅混合體，加埋多樣豪華設備，令呢一代港版CR-V，又豈止係具備Real-time四驅系統嘅越野四驅車咁簡單呢！&#13;<br>記者、攝影：陳偉林</p><p>&#13;<br> &#13;<br> <spanclass><fontstyle>設備豪華又多變  &#13;<br> 車廂鋪排亦十分講究，皆因佢有原廠高級皮椅及桃木配襯之餘，車尾地台下重收納有大型摺合式餐桌，好啱郊遊野餐用㗎！而尾排亦可以摺起，以便騰出更大空間外，配合前座重可以放平成卧鋪㖭！車上除備有四門電窗、門邊電鏡及電天窗外，重有高級音響連原廠恒溫冷氣，當然唔少得重有四個安全氣袋配搭啦！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>新i-VTEC偈好力可靠  &#13;<br> 新車用上一台2.0公升直4DOHC嘅i-VTEC引擎，明顯起跑或加速較前更富勁力，難得台偈嘅運轉亦好寧靜暢順，而當遇有需要時，一套Real-time四驅裝置亦會加入工作，雖然唔可以用作高難度嘅越野行車之用，但遇有較凹凸或沙石路面時，就會大派用場呢！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>獨特包裝有個性  &#13;<br> 新一代港版CR-V好有一分個人獨特性，皆因佢頭尾泵把用上原色配搭，予人有一分粗獷味道外；車身同色防撞膠邊、兩邊門鏡，重外掛有後備輪胎配搭，亦能予人有另一種豪邁觀感㖭。</fontstyle></spanclass></p><p><spanclass><fontstyle>本田CR-V規格  &#13;<br> 引擎：1998cc直4DOHC&#13;<br> 馬力：150ps/6500rpm&#13;<br> 扭力：19.4kgm/4000rpm&#13;<br> 傳動：4前速自動波，恒式四驅&#13;<br> 懸掛：（前）麥花臣支柱&#13;<br> （後）雙搖臂&#13;<br> 制動：（前）透氣碟&#13;<br> （後）碟式（ABS）&#13;<br> 輪胎：205/70R15BridgestoneDuelerH/T&#13;<br> 尺碼：4490×1780×1710mm&#13;<br> 軸距：2620mm&#13;<br> 車重：1470kg&#13;<br> 平均耗油：13.0km/L&#13;<br> 新車售價：$279,000&#13;<br> 車輛提供：合群汽車（23802231）</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>日產X-Trail  &#13;<br> 引擎：2488cc直4DOHC&#13;<br> 馬力：180ps/6000rpm&#13;<br> 扭力：25.0kgm/4000rpm&#13;<br> 尺碼：4445×1765×1675mm&#13;<br> 軸距：2625mm；車重：1400kg起&#13;<br> 售價：$269,980&#13;<br> 查詢：合誠汽車（23688235）&#13;<br> 優點：一款時尚兼有多用途嘅SUV車，設備講究時尚美。&#13;<br> 缺點：稍欠越野車強悍嘅一面，賣相較柔弱。</fontstyle></spanclass></fontstyle></spanclass></p><p><spanclass><fontstyle>豐田Rav4  &#13;<br> 引擎：1998cc直4DOHC&#13;<br> 馬力：150ps/6000rpm&#13;<br> 扭力：19.9kgm/4000rpm&#13;<br> 尺碼：4145×1735×1690mm&#13;<br> 軸距：2490mm；車重：1340kg起&#13;<br> 售價：$269,900（五門版）&#13;<br> 查詢：皇冠汽車（28661020）&#13;<br> 優點：較上一代更見越野車嘅剛勁感，全新D-4偈又見慳油好力。&#13;<br> 缺點：車身尺碼較細，直接影響車廂嘅空間感，而設備亦只屬一般。</fontstyle></spanclass></p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：代理引入嘅全新CR-V，可謂Fullmark同Performa嘅混合豪華版，並較舊款更見剛勁。&#13;<br> 車廂：前後高級皮椅，重有桃木裝飾同前後中央手枕，享受媲美高級轎車。&#13;<br> 設備：既有原廠電天窗、恒溫冷氣及高級音響，可算係設備齊全。&#13;<br> 操控：全新2.0公升i-VTEC偈，匹配一套Real-time四驅，可有全天候嘅行車表現。&#13;<br> &#13;<br> <b> 缺點</b> &#13;<br> 1.維持五座位編排，較同級大型七座位SUV車略遜，車價偏高。&#13;<br> 2.一套Real-time四驅操作，始終略遜於真正嘅恒式四驅車。</fontstyle></spanclass></p></body></html>