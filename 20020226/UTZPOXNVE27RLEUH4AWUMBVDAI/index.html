<html><header><meta charset="utf-8"><title>USB2.0外置式ComboDrive</title></header><body><h1>USB2.0外置式ComboDrive</h1><p>好多Notebook用家，都會買部外置式嘅燒碟機嚟做吓資料備份。最近SONY新出咗一隻行USB2.0介面嘅ComboDrive(內置DVD-ROM加CD-RW)，一機兩用，真係幾方便好使。&#13;<br>SONY呢隻CRX85U，厚度只有18mm，淨重量為230克，就算攞佢出街用，都唔會覺得佢太重太大嚿，流動性能值得一讚。至於燒碟功能方面，佢採用咗Power-Burn防死碟技術，並內建有8MB緩衝記憶體，提高燒碟穩定性。燒錄速度有20×、DVD嘅讀取速度為8×，而CD讀速也有24×（同樣採用CAV模式），以一般外置式ComboDrive嚟講，功能已經算係不過不失啦！&#13;<br>查詢熱線：23452966&#13;<br>&#13;<br>文：馬哥</p></body></html>