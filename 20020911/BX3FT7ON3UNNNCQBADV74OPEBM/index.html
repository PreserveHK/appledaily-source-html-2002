<html><header><meta charset="utf-8"><title>學界健兒A計劃</title></header><body><h1>學界健兒A計劃</h1><p>對學生哥嚟講，新年唔一定係一月一日，九月一日新「學」年開學日亦係一個大日子，學生又要重返學園懷抱，幾位學生運動員面對新環境、新挑戰，佢哋又有甚麼新學年抱負呢？	圖/文：盧漢傑</p><p><spanclass>新民3虎誓擸冠軍 &#13;<br> 新民係學界籃球勁旅，今年射手黃宥証同中鋒張嘉倫畢業離隊，但有李翹鋒、傅達生及劉春霆等猛將加入，三位「老鬼」隊員胡家晉、沈聰及陳耀祖更豪語要「盡擸」九龍區學界賽、精英賽和馬拉松三大學界賽冠軍。胡家晉說：「張振興書院的譚偉洋已畢業，輪到我哋發威嘞。」<br> &#13;<br> <spanclass>郭嘉諾轉會港大爭標 &#13;<br> 職業足球員轉會就司空見慣，原來大專足球壇亦有轉會，上年帶領城大奪得大專盃的隊長郭嘉諾，完成英文傳意系學位課程後，再到港大修讀運動科學系，並代表港大爭大專盃，郭嘉諾說：「希望可為港大取得大專盃頭三名；如果與城大對壘係會有點尷尬，不過我唔會留手。」<br> &#13;<br> <spanclass>鄧芝婷平常衞冕心 &#13;<br> 上年英華女校籃球隊長鄧芝婷，今年入城大讀副學士，她說：「返了幾日學，感覺大專無中學咁忙碌，重四周摸索緊校舍嘅環境。」城大女籃上年奪得大專盃冠軍，鄧芝婷沒有感覺壓力，她說：「希望校隊繼續有好成績，會畀心機讀書，亦會返母校教班師妹打波。」</spanclass></spanclass></spanclass></p></body></html>