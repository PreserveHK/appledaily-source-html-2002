<html><header><meta charset="utf-8"><title>Twins排舞失手撞親猛男頭<br>阿嬌緊張瘦阿Sa狂食肥</title></header><body><h1>Twins排舞失手撞親猛男頭<br>阿嬌緊張瘦阿Sa狂食肥</h1><p>Twins將於本周五至周日在紅館舉行三場個唱，故二人近日積極練舞，蔡卓妍前晚排舞時表示自己因壓力大而愈食愈肥，鍾欣桐卻因冇胃口而日漸消瘦。</p><p>人氣組合Twins的鍾欣桐（阿嬌）和蔡卓妍（阿Sa）前晚與數名舞蹈員在紅館齊齊排舞，她們要做出讓舞蹈員抬起轉圈及拋接的動作，頗有難度。<br> &#13;<br> <spanclass>打底出場 &#13;<br> 向來較為文靜的阿嬌，透露她有一次排舞時被抬起欲打橫凌空躺下時，竟不慎撞向四名猛男舞蹈員，將其中一人撞跌，另三人更被她撞到頭部疼痛不已。阿嬌說：「要俾人拋來拋去，好驚㗎。」&#13;<br> 阿Sa則謂因要被拋高拋低，為免衣服飛起走光，她會打底出場，她說：「紅色係我幸運顏色，會着紅色打底。」問到是否穿紅色內褲？她稱：「係紅襪紅鞋呀。」原來Twins屆時會穿着一套以粗橡筋包裹身體的低V服飾示人，盡顯性感一面。<br> &#13;<br> <spanclass>冇酒店住 &#13;<br> 開騷日期逼近，阿嬌表示相當緊張，她說：「我連做按摩時都放鬆唔到，大力咬住牙骱㗎。又食唔落嘢，所以瘦咗。」阿Sa則說：「唉，我就不停食嘢，搞到塊面肥咗，夜晚又瞓唔着。」其經理人霍紋希則表示不會安排她們在演唱會期間入住酒店，以免二人睡不着時，只顧玩耍不休息，不過阿Sa即說：「乜有酒店住㗎咩？咁我要套房。」問她有否酒店恐懼症，不怕被狗仔隊摷垃圾？她表示：「我行得正企得正，怕乜影？」&#13;<br> 採訪：李珮洳&#13;<br> 攝影：羅德光</spanclass></spanclass></p></body></html>