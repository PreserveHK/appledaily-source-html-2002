<html><header><meta charset="utf-8"><title>新車速報(2)：<br>日產March三月去跑步</title></header><body><h1>新車速報(2)：<br>日產March三月去跑步</h1><p>早前，日產引入至In至時款嘅March，廣為車迷所注目之後，果然不出所料，代理又引進加有全車大包圍嘅March跑版；買家不過多付一萬元，就可以擁有一部咁有型又富跑意嘅小車，睇落又真係幾吸引喎！&#13;<br>&#13;<br>特約記者、攝影：何仲恩　&#13;<br>新車售價：$119,800　&#13;<br>車輛提供：合誠汽車（28035333）</p><p><spanclass><fontstyle>原廠包圍添活力  &#13;<br> 一身圓渾設計嘅日產March討人喜歡之餘，又具備有新一代迷你CityCar嘅特點，既慳油又好力；而代理為要吸引更多買家，最近重引入埋裝有全車大包圍嘅March跑版，除有全套包圍、裙腳同尾定翼外，重有埋原廠霧燈配搭，具跑意嘅觀感，重予人有截然兩樣嘅感覺㖭。&#13;<br> &#13;<br> <spanclass><fontstyle>日產March跑版添活力  </fontstyle></spanclass></fontstyle></spanclass></p><p>&#13;<br> <spanclass><fontstyle>慳油好力設備齊全  &#13;<br> 雖然今趟呢部March跑版，以出眾嘅賣相做焦點，但闊落車廂空間響同級車中見出眾外，既貼身又舒適嘅乘坐感，加上一套嶄新嘅e-匙撻車裝置，響一眾對手中都可謂無出其右，加埋一台1.2公升直4DOHC偈，平均19.0km/L嘅低耗油量，絕對係時下至佳代步小車嘅首選㗎！除四門電窗、門邊電鏡，重有原廠冷氣同音響組合，唔少得重有雙安全氣袋配搭啦！</fontstyle></spanclass></p></body></html>