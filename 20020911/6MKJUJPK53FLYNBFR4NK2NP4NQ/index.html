<html><header><meta charset="utf-8"><title>一味窩輪：買9517博賺兩成</title></header><body><h1>一味窩輪：買9517博賺兩成</h1><p>今日係911周年，最危險嘅時間可能就係最安全嘅時間，恐怖分子如做美國世界，以常理推測，唔會揀戒備程度最高嘅時刻落手。過埋呢兩日，美國如冇事，港股有機會上破萬點。&#13;<br> 國泰（293）昨有技術性反彈，收10.75元，升40仙。國泰Call輪9140因而打入10大榜，收6.2仙，升29%，8球易手。博國泰重有得去，應該揀另外隻Call輪9247，可惜買賣難，12.5仙掛入，16.5仙掛出，大纜拉唔埋。按盤價14仙計，溢價7.2%，槓桿率7.7倍。&#13;<br> 玩國泰Call輪得個講字，不如實際啲，揀啲地產Call輪諗吓。4大地產股中，長實（001）升得50仙，升幅最細。一對熱門Call輪9515同9517，昨日分別升4仙同3仙，條件差唔多。9517現價64仙，溢價8.3%，槓桿率8.7倍。老李買長實可換股票據同埋增持股票，應該好快發揮超人效應，揸9517博2成利潤唔會太難。<br> &#13;<br> <spanclass>華創Call輪揀9368 &#13;<br> 華創（291）彈升15仙，收8.30元。上禮拜派成績表前做8.85元，𠵱家8.30元，上便有水位。&#13;<br> 揀華創Call輪短炒，正路對象係9368，12月到期，現價80仙，溢價6%，槓桿率10.4倍，博上到95仙散水。&#13;<br> 章盛</spanclass></p></body></html>