<html><header><meta charset="utf-8"><title>為令牛仔褲變殘舊<br>林嘉欣成日喺屋企膝行！</title></header><body><h1>為令牛仔褲變殘舊<br>林嘉欣成日喺屋企膝行！</h1><p>今年香港電影金像獎「最佳新演員」及「最佳女配角」得主林嘉欣，曾因穿牛仔褲上台領獎而為人所詬病。今日，小妮子依然率性地堅持選擇正確，她說：「牛仔褲最能代表我！」原來嘉欣曾為牛仔褲跪損膝蓋，至今仍覺得自己雙膝不好看。</p><p>二十四歲的林嘉欣，一臉甜美可愛的笑容，怎看都像個長不大的少女；嘉欣在電影中亦常扮學生，她坦言babyface最令人誤會她未成年。&#13;<br> 在加拿大溫哥華長大的嘉欣，性格亦相當率性真我，她說：「雖然我個樣好女仔，好似好溫柔、細心，其實我係儍儍哋、好大頭蝦。我着衫同自己性格一樣，好隨意、好簡單，最緊要舒服自然，顏色都係最basic嘅黑、白、藍、綠。」<br> &#13;<br> <spanclass>愛男仔頭打扮 &#13;<br> 嘉欣日常最稱心的衣着方程式，就是「tee＋jeans=林嘉欣」，她說：「我鍾意少少boylishstyle，好casual，最鍾意着牛仔褲，因為jeans永遠唔會out，可以千變萬化，又舒服，真係最能夠代表我！」&#13;<br> 嘉欣更有不少牛仔褲回憶，她說：「我家姐識做衫，夏天我哋就將牛仔褲剪做短褲，冬天又拆開改成牛仔裙；再到夏天，又可以加長、改短，好好玩。十三、四歲嗰陣，為咗令條新jeans望落殘殘舊舊，成日着住條褲，跪喺地下用膝頭通屋行，跪得多膝頭都損埋，到𠵱家都唔靚，凹凹凸凸咁。後來發現有二手牛仔褲賣，開心到不得了！」<br> &#13;<br> <spanclass>捧Converse布鞋 &#13;<br> 提到嘉欣的衣櫃，她即如數家珍地說：「我有三十幾對Converse布鞋，古靈精怪圖案、唔同顏色嘅都有，淨係純白色都有三對，一來平，二來又百搭，配jeans、牛仔裙都得，好正㗎！」</spanclass></spanclass></p><p><spanclass>Cerruti變出學生妹 &#13;<br> 穿上一系列CerrutiJeans秋冬新裝的林嘉欣，覺得非常新鮮，她說：「我已經有一年冇着過裙，平時開工拍戲都係好casual，今次感覺幾特別，有啲衫幾classic，有啲就似schoolgirl，幾靚。」&#13;<br> 以製布出名的Cerruti，現任掌舵人NinoCerruti的名字不時與電影聯繫在一起，過去三十年，他參與過超過九十套電影的服裝設計及造型，如《風月俏佳人》的李察基爾（RichardGere）及《空軍一號》的夏里遜福（HarrisonFord）等。&#13;<br> 採訪：DebbieLum&#13;<br> 攝影：ChenWaiOn&#13;<br> 化妝：KeiKei&#13;<br> 髮型：HinWanofIlColpo&#13;<br> 服裝：CerrutiJeans&#13;<br> 場地：ConradHotel&#13;<br> 鞋：林嘉欣提供</spanclass></p></body></html>