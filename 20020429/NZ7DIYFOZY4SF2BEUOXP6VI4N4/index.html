<html><header><meta charset="utf-8"><title>地產多聲道：高球手誘人北上</title></header><body><h1>地產多聲道：高球手誘人北上</h1><p>深圳多個新樓盤在上周末都賣得好好，其中包括以觀瀾湖高爾夫球場做賣點嘅賽維納，當日更加有國際知名球手恩尼艾斯在場打波，吸引唔少高球界名人北上，好似出晒名熱愛打高球嘅譚詠麟同一班影視界好友咁。但係發展商就唔肯透露佢哋有冇落定買樓。<br> &#13;<br> <spanclass>皇崗過境塞餐死 &#13;<br> 深港兩地新盤供應同樣咁多，喺注意樓盤銷情之餘，過關交通問題亦係重要課題，好似蘭西近排多次北上，羅湖海關人多見怪不怪，但係以往十分暢順嘅落馬洲皇崗口岸，失驚無神塞人塞得好緊要，落馬洲關口翻新緊，人多咗迫啲唔出奇，奇就奇在向來效率更高嘅皇崗海關，都出現旅客滯留嘅問題。同啲職業司機傾開，佢哋話近排多咗好多內地旅行團經皇崗過境，唔塞人就有鬼囉。&#13;<br> 蘭西</spanclass></p></body></html>