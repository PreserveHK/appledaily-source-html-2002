<html><header><meta charset="utf-8"><title>新車速報：<br>ACSchnitzer包圍營造誘人魅力<br>寶馬316tiCompact</title></header><body><h1>新車速報：<br>ACSchnitzer包圍營造誘人魅力<br>寶馬316tiCompact</h1><p>近期剛打入香港汽車市場，經已備受車迷追捧嘅寶馬316tiCompact，最近代理悉心替其裝扮一番，加入ACSchnitzer原廠包圍及套件，效果看來倒真的不同凡響，加上其短小精悍嘅車身設計，表現重帶點房跑車色彩㖭！&#13;<br>記者、攝影：陳偉林</p><p><spanclass><fontstyle>大包圍賣相更出眾  &#13;<br> 查實，響整個寶馬3系當中，呢款316tiCompact亦為成員之一；不過佢就獨有一個三門掀背組合，令其看來更見年輕化外，今番再加入ACSchnitzer為其度身訂做嘅大包圍，更見有一份跑意呢！其中，車頭泵把連氣霸，重有車身兩旁貼紙及腰線，加上一對時款嘅水滴形門邊電鏡，都教人留有深刻印象㗎！</fontstyle></spanclass></p><p><spanclass><fontstyle>車廂闊落設備齊全  &#13;<br> 講到車廂鋪排，呢部316tiCompact亦一啲都唔輸蝕，空間既闊落之餘，尾廂容量亦相當有份量；若遇有需要時，後排椅背更可以放平，從而令空間倍增㖭！另外，除電窗、電鏡及中央門鎖外，重有原廠冷氣及音響系統，設備可謂應有盡有㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>底盤穩妥循迹力強  &#13;<br> 呢部316tiCompact用上一台1.8公升直4DOHC偈，雖然輸出只屬一般，但勝在引擎低轉扭力輸出好，加埋一套5前速手波，起步加速亦見有力富韌度；再者，穩妥嘅底盤結構，加埋一套帶Sporty嘅懸掛配搭，走彎時更見有高循迹力㗎！</fontstyle></spanclass></p><p><spanclass><fontstyle>寶馬316tiCompactACSchnitzer規格  &#13;<br> 引擎：	1796cc直4DOHC&#13;<br> 馬力：	115ps/5500rpm&#13;<br> 扭力：	17.9kgm/3750rpm&#13;<br> 傳動：	5前速手波，後輪驅動&#13;<br> 懸掛：	（前）柱式獨立&#13;<br> 	（後）半拖曳臂&#13;<br> 制動：	（前）透氣碟&#13;<br> 	（後）碟式（ABS）&#13;<br> 輪胎：225/40ZR18MichelinPilotSport&#13;<br> 尺碼：4262×1751×1408mm&#13;<br> 軸距：2725mm&#13;<br> 車重：1375kg&#13;<br> 0-100公里：10.9秒&#13;<br> 極速：201km/h&#13;<br> 平均耗油：6.9L/100km&#13;<br> 新車售價：$217,300（標準版）&#13;<br> 車輛提供：寶馬香港（27145271）</fontstyle></spanclass></p></body></html>