<html><header><meta charset="utf-8"><title>怒撕雜誌<br>謝賢否認婷婷簽英皇</title></header><body><h1>怒撕雜誌<br>謝賢否認婷婷簽英皇</h1><p>謝賢昨日在金鐘港麗酒店召開記者會，怒斥《忽然1周》今期封面指其兒子霆鋒隨時鋃鐺入獄，及婷婷簽英皇十五年替兄還債一事，絕非事實，毫無真憑實據。<br> &#13;<br> <spanclass>不想道歉了事 &#13;<br> 四哥說：「話我個仔隨時坐監，大家知當局重調查緊，結果係點未必知，咁有礙我個仔司法上嘅權益。重話我個女簽英皇十五年，替個仔養家，其實係笑話，胡言一片，安三造四，我要佢哋負責將來法律上問題。」四哥說罷隨即將手上的《忽然1周》撕爛。&#13;<br> 四哥續說：「我唔想告上法庭後，佢哋只係登一細段道歉啟事就了事，我想佢哋攞婷婷嘅合約、我爭人債嘅借據出嚟當面對質。」四哥還透露婷婷現階段並無興趣加入娛樂圈。&#13;<br> 問及王菲是否搬去霆鋒家，與霆鋒同居，四哥反應甚大地說：「吓！咁好消息，啲傳聞亂咁寫，我又好少上佢屋企，上去都冇見到佢噃。」	&#13;<br> 採訪：馮美茵　攝影：陳偉權</spanclass></p></body></html>