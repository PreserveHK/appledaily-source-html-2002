<html><header><meta charset="utf-8"><title>掃平貨：<br>高級家品倉　貴價貨平賣</title></header><body><h1>掃平貨：<br>高級家品倉　貴價貨平賣</h1><p>當生活有點兒沉悶乏味嘅時候，最好嘅改變就係為家居加添一點生氣，小記最近就發現一間上樓嘅家品倉，以超筍價發售各式銀器及鋼製家品，大部份於印度廠製再出口到歐洲國家，無論用料同手工都屬高等貴價貨色，是次開倉全屬貨辦，所以各種貨色都係一件起兩件止，總貨量有成過千件，不少重低於半價，想以平價掃高檔家品就要把握良機啦！&#13;<br>&#13;<br>記者：許穗齡　攝影：陳穎　ImageGirl：Tracy</p><p><spanclass><fontstyle>必搶銀器家品  </fontstyle></spanclass></p><p><spanclass><fontstyle>不銹鋼鍍銀高貴茶具  &#13;<br> 喺屋企想HighTea一番，又點少得一套精美嘅茶具？今次家品開倉當中都有不少靚靚茶具，好似呢款茶具，全部都以不銹鋼鍍銀製成，茶壺以直坑紋作點綴，簡約高貴，襯埋杯同埋托盤，感覺夠晒英式，計埋一套都係$300左右，非常超值。&#13;<br> &#13;<br> 尺寸：盤9吋×7吋、茶壺7吋×4吋、杯3吋×3吋&#13;<br> 市價：盤約$75、茶壺約$350、杯約$150&#13;<br> 開倉價：盤$20、茶壺$199、杯$85</fontstyle></spanclass></p><p><spanclass><fontstyle>精美隔熱墊只售$85  &#13;<br> 咪以為隔熱墊一塊塊無甚特別，今次開倉嘅合金鍍銀隔熱墊就非常有新意，有成個茶壺形嘅隔熱墊，中間重寫住一個「TEA」字，另外重有一款如刀、叉、匙嘅圖樣，造型得意，𠵱家$85一個，放喺屋企當裝飾品都唔錯。&#13;<br> &#13;<br> 尺寸：約8吋×7吋&#13;<br> 市價：約$150&#13;<br> 開倉價：$85</fontstyle></spanclass></p><p><spanclass><fontstyle>簡約闊身花樽  &#13;<br> 如果你有插花嘅習慣，就千祈咪錯過今次開倉，事關倉內都有不少銀花樽以超筍價發售，好似呢款以梯形設計的闊身花樽，以鋼製再鍍上一層銀面，花樽面有如布滿一個個細小的凹痕，款式簡單中見不平凡，𠵱家以低於半價發售，值得一看。&#13;<br> &#13;<br> 尺寸：8吋×10吋&#13;<br> 市價：約$699&#13;<br> 開倉價：$299</fontstyle></spanclass></p><p><spanclass><fontstyle>精緻燭台  </fontstyle></spanclass></p><p><spanclass><fontstyle>藍色珠鏈燭台  &#13;<br> 其實全場都有為數唔少嘅燭台以開倉超筍價發售，大部份一睇就知係貴價貨色，喺咁多款產品當中，ModelTracy就最欣賞呢個以寶藍色珠鏈製成嘅燭台，再襯一個合金鍍銀腳架，都只不過係$270，店舖負責人話出面大百貨公司起碼售兩倍以上嘅價錢，絕對係超筍價。&#13;<br> &#13;<br> 尺寸：高17吋&#13;<br> 市價：罩約$320、架約$299&#13;<br> 開倉價：罩$120、架$150</fontstyle></spanclass></p><p><spanclass><fontstyle>千葉樹14頭燭台  &#13;<br> 小記自己非常鍾意呢個好似成棵樹嘅燭台，樹身以生鐵人手扭製而成，形態生動，加埋唔同顏色嘅玻璃及14個茶色玻璃杯，整個造型有如一盆盆景，相信點着所有蠟燭後必定更靚更有氣氛，開倉價由$1,500冧至$799，足足平咗$700。&#13;<br> &#13;<br> 尺寸：24吋×28吋&#13;<br> 市價：約$1,500&#13;<br> 開倉價：$799</fontstyle></spanclass></p><p><spanclass><fontstyle>燈籠燭台最搞鬼  &#13;<br> 呢款燭台同中秋節玩嘅燈籠款式並無大分別，不過整個設計就充滿異國色彩，以麻布製加上金色菱形繡花圖案作點綴，上下蓋則以通花銅片製，再加上蓋邊的啡色膠珠，當裝飾品咁吊喺屋企都非常有風味。&#13;<br> &#13;<br> 尺寸：直徑6吋、高5吋&#13;<br> 市價：約$299&#13;<br> 開倉價：$89</fontstyle></spanclass></p><p><spanclass><fontstyle>扭鐵燭燈　富線條美  &#13;<br> 印度家品大多以鐵製，好似呢款燭燈，外形就以扭鐵製造，燭燈的座地架也是以鐵扭出旋渦形而成，既獨特又充滿線條美。其橙黃色的燈罩則以玻璃製造，以勾掛式掛於架上，充滿原始簡約味道。&#13;<br> &#13;<br> 尺寸：高16吋&#13;<br> 市價：約$320&#13;<br> 開倉價：$150</fontstyle></spanclass></p><p><spanclass><fontstyle>其他正貨推介  </fontstyle></spanclass></p><p><spanclass><fontstyle>重金屬座枱鐘  &#13;<br> 鋼製家品其實喺歐洲一直都非常流行，不過香港就較少地方有得買，就算有價錢都偏貴，不過今次開倉都有不少鐵製用品，好似呢款座枱鐘，以生鐵及鋼片製成，外形設計成一組打鼓樂器般，款式獨特，都幾搞笑。&#13;<br> &#13;<br> 尺寸：6.5吋×9吋&#13;<br> 市價：約$550&#13;<br> 開倉價：$285</fontstyle></spanclass></p><p><spanclass><fontstyle>椰殼形三腳燈  &#13;<br> 開倉貨品大部份是由印度廠製，不過其實有小量是其他東南亞國家入口，好似呢款椰殼形嘅座枱燈，就係由泰國製造。木製椰殼燈外形趣致，加埋木製三腳架，感覺非常原始。&#13;<br> &#13;<br> 尺寸：高13吋&#13;<br> 市價：約$450&#13;<br> 開倉價：$250</fontstyle></spanclass></p><p><spanclass><fontstyle>Laforce開倉  &#13;<br> 日期：即日起至6月23日&#13;<br> 時間：星期一至六10:00am-7:00pm、星期日及公眾假期休息&#13;<br> 地址：觀塘偉業街136號永發隆工業大廈4樓&#13;<br> 查詢電話：25222789</fontstyle></spanclass></p></body></html>