<html><header><meta charset="utf-8"><title>新車速報：<br>平治AMGML55強悍冇型SUV</title></header><body><h1>新車速報：<br>平治AMGML55強悍冇型SUV</h1><p>近排平治新車可謂一浪接一浪，繼早前新款E-Class及CLK後，剛啱代理又運嚟2002年Facelifted新版嘅AMGML55。新車賣相變得較前更具霸氣之餘，本身一台5.5公升V8偈所帶來嘅雄渾衝勁，不僅可媲美一般房跑車，而且重具備有全天候嘅越野性能，又豈止係一部SUV咁簡單呢！	&#13;<br>&#13;<br>記者、攝影：陳偉林</p><p><spanclass><fontstyle>Facelifted造型霸氣十足  &#13;<br> 比較起原有嘅AMGML55，新型號換裝上一對炯炯有神嘅Bi-Xenon頭燈，以及金屬製嘅鬼面罩，另外重加有頭尾泵把連整流器，還有原廠霧燈同大口徑18吋AMG合金胎軨配襯，予人有眼前一亮之感外，佢嗰份霸氣重令人有透不過氣嘅感覺㖭！&#13;<br> &#13;<br> &#13;<br> <spanclass><fontstyle>設備講究不失SUV風範  &#13;<br> 除賣相獨到吸引之外，車廂陳設亦見講究豪邁；除前後高級皮椅配襯，兼且重有上乘嘅桃木裝飾。仿桶形獨立座椅不僅貼身富承托力，後排椅背重可以左右獨立收摺，既可作桌几之用，又可以進一步騰出更大嘅尾廂空間。設備配搭方面，除電窗、電鏡、電天窗外，重有高級音響連前後獨立冷氣及送風裝置；唔少得重有電子羅盤、外置12V電插座，以及前後共8個安全氣袋及充氣簾幕㗎！</fontstyle></spanclass></fontstyle></spanclass></p><p><spanclass><fontstyle>5.5公升V8偈無可匹敵  &#13;<br> 而最教人印象深刻嘅，莫過於一台經AMG改裝嘅5.5公升V8DOHC偈配搭，不僅輸出雄渾有勁，起跑加速更可媲美高性能嘅房跑車；難得部車本身有高離地距嘅限制，惟公路走彎時嘅高循迹性同穩定力，更教人有不錯嘅評價呢！當中，除有賴可變電子恒式四驅傳動裝置外，電子ESP牽引系統，以及ABS連BAS裝置，亦應記一功㗎！再者，波箱更附有LowRange低檔高扭力齒合裝置，用嚟攀爬崎嶇山路更見綽綽有餘㗎！</fontstyle></spanclass></p><p><spanclass><fontstyle>記者試後簡評  &#13;<br> <spanclass><fontstyle>優點：  造型剛勁霸氣十足，而一台5.5公升V8偈，輸出亦見強勁。&#13;<br> <spanclass><fontstyle>缺點：  轉向操控輕盈，油門反應稍欠暢順度；用上18吋前後285/50R18輪胎，遇上經常塞車再起步，稍嫌反應遲緩一點，兼且要大油一些。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>平治AMGML55規格  &#13;<br> 引擎：5439ccV8DOHC&#13;<br> 馬力：347ps/5500rpm&#13;<br> 扭力：52.0kgm/2800-4500rpm&#13;<br> 傳動：5前速半自動波，恒式四驅&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：285/50R18DunlopSPSport9000&#13;<br> 尺碼：4638×1840×1820mm&#13;<br> 軸距：2820mm&#13;<br> 車重：2300kg&#13;<br> 0-100公里：6.8秒&#13;<br> 極速：235km/h&#13;<br> 平均耗油：14.8L/100km&#13;<br> 新車售價：$780,000&#13;<br> 車輛提供：仁孚行（28957288）</fontstyle></spanclass></p></body></html>