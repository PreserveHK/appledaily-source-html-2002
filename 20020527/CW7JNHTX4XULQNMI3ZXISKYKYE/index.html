<html><header><meta charset="utf-8"><title>真人發聲歌手響鈴NECDB7000本周開售$2,880</title></header><body><h1>真人發聲歌手響鈴NECDB7000本周開售$2,880</h1><p>兩星期前聽聞中移動率先在廣州發售NECDB7000，即刻撥個輪向水貨買手打聽來貨日期。點知個個耍手兼擰頭，話三千幾銀拖返嚟甩唔到手會好大鑊！無計可施打去香港NEC，原來佢哋已經做緊嘢，重話行貨DB7000加入唔少港產元素如許志安《昨遲人》做鈴聲，而且更以彩芒機系的震撼低價$2,880於本周五五台聯推。&#13;<br>&#13;<br>記者、攝影：余敏</p><p><spanclass><fontstyle>NECDB7000Profile  &#13;<br> 制式：GSM900/1800&#13;<br> 尺寸：102×52×25mm&#13;<br> 重量：117克&#13;<br> 通話時間：3.33小時&#13;<br> 備用時間：100小時&#13;<br> 賣點：GPRS、WAP、256色彩芒、16和弦鈴聲、7色閃燈、10段每段15秒錄音、2款遊戲、貨幣兌換</fontstyle></spanclass></p><p><center> <spanclass><fontstyle>機身全相  </fontstyle></spanclass></center> </p><p><br> &#13;<br> <spanclass><fontstyle>首置歌手鈴聲  &#13;<br> 256彩芒、16和弦，當淪為第二批、第三輪推出此功能的手機廠家，再將呢類廣告字眼搬出來都有點汗顏。NEC心知肚明，靈機一觸同正東唱片攞正牌，在13首16和弦鈴聲中，內建真人發聲的許志安《昨遲人》和張學友、梅艷芳《相愛很難》，以及陳慧琳《ASK》純音樂作為鈴聲噱頭主打，聽落雖然「拆拆」哋，不過都幾受用。而另外10首鈴聲都可以上網下載，NEC宣傳大員重話：「雖然三×手機都有16和弦，但係無得下載㗎！我哋先有咋！」果然夠薑。</fontstyle></spanclass></p><p><spanclass><fontstyle>營造內外色相  &#13;<br> 有聲自然有色，DB7000食回老本將DB5000的7色機面閃燈照搬過來，還在256彩色巨芒上下工夫。開機甫見彩色動畫功能表零舍醒神，DB7000共設2個開機動畫、2個待機圖案及10張來電圖片，大部份都可上WAP下載，自行增刪。</fontstyle></spanclass></p><p><spanclass><fontstyle>預設上WAP　化繁為簡  &#13;<br> 其實DB7000行貨的最大賣點，是NEC幕後搞手將人人嫌煩的WAP設定，化繁為簡。做法好簡單，DB7000已將五大台(SUNDAY除外)的GPRS上WAP參數輸入並儲存，用戶無論用邊個台的SIM卡(已申請GPRS服務)，只要插入開機後按「Menu,2,5」選擇所屬網絡商，咁日後就可以直接上網，唔使再撥號、Login之類咁麻煩。</fontstyle></spanclass></p><p><spanclass><fontstyle>兩地Server作後盾  &#13;<br> 與此同時，NEC亦預設了兩個免費資源畀用家下載聲畫，包括N-LandHK和英國的NECmobile.com。用戶只需按「Menu,2,3」，就可以直撥上NEC的香港或歐洲Server下載心水鈴聲、動畫及圖片，全程只需按上下滾動掣及YesorNo作確認，毌須中途輸入數字或英文，非常爽手。</fontstyle></spanclass></p></body></html>