<html><header><meta charset="utf-8"><title>海外車訊：<br>新版平治CLK魅力沒法擋</title></header><body><h1>海外車訊：<br>新版平治CLK魅力沒法擋</h1><p>將於下月（5月）抵港嘅新一代平治CLK，自廠方公布有關資料以來，一直備受各地車迷注視；皆因新車不但擁有一個全新設計嘅造型，頂級版所配用嘅一台5.0公升V8引擎，所迸發出嘅306匹馬力，更叫人為之讚歎不已。不如今日一齊嚟先睹為快，睇吓新版CLK有何吸引力啦。&#13;<br>&#13;<br>記者：鄭達基</p><p><b> 同場加映</b> &#13;<br> <spanclass><fontstyle>辣版平治CLK55AMG  &#13;<br> 平治廠方除公布咗有關新一代CLK嘅資料外，同時亦公布咗以高性能跑車形象出現嘅CLK55AMG；此車雖然造型大致上與其他新版CLK相近，但就加裝有全車包圍、改換一套直徑達18吋嘅AMG跑車合金胎軨、AMG跑車懸掛以及排氣系統等等，望落更富跑意之餘，就連車廂陳設亦有分別，務求營造出強悍跑車形象。&#13;<br> 不過相信最吸引嘅，都係CLK55AMG所採用嘅一台5439ccV8引擎，馬力輸出高達367ps/5750rpm，而扭力則達52.0kgm/4000rpm，配合一套附有Speedshift模式嘅5前速半自動波箱，從而令新車可有更出色嘅性能表現。</fontstyle></spanclass></p><p><spanclass><fontstyle>全新造型魅力十足  &#13;<br> 新一代CLK嘅造型，摒棄原來類似E-Class嘅「四眼仔」車首設計，取而代之係用上類似新C-Class嘅頭燈配搭，襯以闊大鬼面罩，望落可謂吸引力十足；而闊大嘅尾燈組合，更可給予尾隨車輛有明確提示。當中頂級版CLK500，更配用一套四輪17吋跑車合金軨，賣相頓時變得更見跑味。</fontstyle></spanclass></p><p><spanclass><fontstyle>車廂闊落設備齊全  &#13;<br> 至於車廂方面，新車除仍然來得寬敞舒適外，前排一雙真皮桶形座椅承托力十足，乘坐貼服舒適，而內裏更有不少桃木裝飾，從而顯現出平治車系一貫嘅豪邁氣派；設備配搭又見齊全，中控台除備有原廠恒溫冷氣及高級音響外，更備有電窗、中央門鎖及門邊電鏡等設備，使用方便，而軚盤上更附有各設備嘅控制鍵，操控車上設備變得更容易。</fontstyle></spanclass></p><p><spanclass><fontstyle>5.0公升引擎動力強橫  &#13;<br> 廠方特別為選擇新一代CLK嘅用家，提供有多台引擎配搭作選擇，當中包括有CLK240嘅2597ccV6引擎（馬力170匹），以及CLK320一台3199ccV6型號（馬力218匹），而CLK500所配用嘅一台5.0公升V8引擎，動力輸出甚為強勁，定能滿足一班追求性能表現嘅車迷㗎。</fontstyle></spanclass></p><p><spanclass><fontstyle>平治CLK500規格  &#13;<br> 引擎：4966ccV型8汽缸&#13;<br> 馬力：306ps/5600rpm&#13;<br> 扭力：46.9kgm/2700-4250rpm&#13;<br> 傳動：5前速半自動波&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）225/55R17（後）245/40R17&#13;<br> 尺碼：4638×1740×1413mm&#13;<br> 軸距：2715mm&#13;<br> 車重：1660kg&#13;<br> 0-100km/h：6.0秒&#13;<br> 極速：250km/h&#13;<br> 平均耗油：11.5L/100km&#13;<br> 估計售價：約港幣73萬起&#13;<br> 查詢：仁孚行（28957288）</fontstyle></spanclass></p></body></html>