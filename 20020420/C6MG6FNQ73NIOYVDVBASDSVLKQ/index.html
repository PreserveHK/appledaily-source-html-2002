<html><header><meta charset="utf-8"><title>批發價買冷氣被</title></header><body><h1>批發價買冷氣被</h1><p>天氣開始轉熱，相信有唔少人已經開始開冷氣機瞓覺；呢個時候，一張冷氣被就最啱用。小記發現東門一間名為「夢怡床上用品」發售嘅冷氣被，售價竟比羅湖商業城賣嘅更平，原來佢哋每日都將棉被批發去商業城，而且可以訂做各種size被，售價重非常吸引㗎！</p><p><spanclass><fontstyle>黃色繡花被最多人捧全套：?160  &#13;<br> 基本上所有冷氣被均用科學棉作被內棉料，皆因既可保暖兼輕盈。呢張標準雙人被Size為1.8米（闊）×2.2米（長），外套可以分開拆出嚟清洗；呢種繡花圖案現時深圳十分流行，加上淺黃色被套更令人受落，現時每日賣到20多套㗎！據講羅湖商業城賣緊?250一套（被套加兩個枕頭套），家陣呢處只售?160，平足?90。</fontstyle></spanclass></p><p><spanclass><fontstyle>貼布車花KingSize冷氣被全套：?120  &#13;<br> 呢張雙人冷氣被，花紋圖案先印製於布料上，然後再加工縫製於被套外，所以工序較繁複。不過售價好合理，雙人Kingsize尺寸為2米（闊）×2.3米（長），被套連兩個枕頭套都係?120咋！</fontstyle></spanclass></p><p><spanclass><fontstyle>卡通冷氣被超值發售?60  &#13;<br> 1.8米（闊）×2.2米（長）卡通圖案冷氣被，有小熊維尼外，亦有鹹蛋超人及HelloKitty等。家陣?60就有一張，亦算合乎經濟原則，小朋友一定喜歡！</fontstyle></spanclass></p><p><spanclass><fontstyle>店舖資料：  &#13;<br> 夢怡床上用品&#13;<br> 電話：(86-755)5711737&#13;<br> 地址：深圳市羅湖區東門步行街越港商業中心地下1170號舖&#13;<br> 營業時間：上午11:00至晚上8:00&#13;<br> 交通：從羅湖口岸前往，乘的士約10分鐘，車費約?12.5。&#13;<br> </fontstyle></spanclass></p></body></html>