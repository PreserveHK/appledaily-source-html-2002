<html><header><meta charset="utf-8"><title>　　海關關長好難做？ - 李八方</title></header><body><h1>　　海關關長好難做？ - 李八方</h1><p>海關關長黃鴻超噚日同傳媒飯局，席間話題當然唔少得高官問責制，尤其係海關情況較特別，因工作包括執法同稅收等各方面，保安局、經濟局、庫務局同工商局都係佢嘅政策局，問責局長上場後，要為自己嘅政策負責，到時若各局長都要求海關優先做好自己嗰瓣，咁海關咪順得哥情失嫂意？&#13;<br> 本身係政務官出身嘅Raymond就話問題唔大，因為𠵱家海關內都有不同嘅局負責不同嘅工作，而且到時政務司司長會做好協調工作。今年七月一日海關又會重組，不過同問責局長制無關，只係成立情報及合作局，有二百幾人專責情報工作，由以往側重風險管理的抽查，改為根據情報主動出擊。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>