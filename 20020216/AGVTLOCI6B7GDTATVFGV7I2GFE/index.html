<html><header><meta charset="utf-8"><title>深圳雲南熱納西苗族以「色」取勝</title></header><body><h1>深圳雲南熱納西苗族以「色」取勝</h1><p>畢竟是全國最早開發的特區，深圳當然有不少少數民族在此聚居，還開設一些極具少數民族色彩嘅店舖。如屬雲南少數民族之一嘅納西族，憑着擁有別具一格嘅東巴文化及文字，加上佢哋又崇拜人體，令其精品飾物更添一種豔色，令人刮目相看。此外，雲南苗族服飾均以人工縫製，彩色斑斕之服飾製作逾兩年，難怪物以罕為貴。&#13;<br>&#13;<br>記者：梁煒健　攝影：陳盛臣、黃子偉&#13;<br>ImageGirl：Amy</p><p><spanclass><fontstyle>東巴文化的起源  &#13;<br> 納西族起源於遠古時期居住喺中國嘅西北河、濕地帶嘅羌人，其後遷徙至金沙江上游東西地帶。𠵱家主要聚居於雲南省麗江一帶，納西族現時人口約30萬。納西族擁有象形文字，加上原始宗教具濃厚嘅風俗民情，因而構成豐富多彩嘅東巴文化。</fontstyle></spanclass></p><p><spanclass><fontstyle>三大納西族精品  &#13;<br> <b> 鹹濕人形木公仔&#13;<br> 凸顯崇拜人體性徵</b> &#13;<br> 納西民族喜歡崇拜人體美，連手工藝品都造成人形木公仔，男女都凸顯其性徵部位。整個人形公仔以實木配以織布及繩索配搭而成，雖然貌醜卻極有地道民族色彩。此對人形公仔有多種尺寸，有15吋及8吋長，任君選擇。</fontstyle></spanclass></p><p><b> 東巴象形文字彩碟</b> &#13;<br> 由雲南納西族聚居地帶返深圳發售嘅擺設彩碟，色彩鮮豔奪目，碟上便刻有東巴象形文字。碟身以白楊木雕琢而成，不易損毀。</p><p><b> 東巴象形文字掛布</b> &#13;<br> 屬於納西族創世紀圖案嘅掛布，共有8款，布料以麻質做成，Size有20吋長、11吋闊。其實東巴文字係一種原始象形文字，約有2,000個字符，乃納西東巴教巫師用嚟書寫時採用。其象形文字嘅木石標記，係現時世界上唯一保留完整嘅象形文字。</p><p><spanclass><fontstyle>其他推介  &#13;<br> <b> 西藏氂牛骨煙灰缸夠質感</b> &#13;<br> 驟眼睇落以為只用銅料製造的煙灰缸，原來以氂牛骨逐塊黏製而成，配襯色彩奪目嘅晶石，甚有質感。每個煙灰缸約有4吋×4吋。</fontstyle></spanclass></p><p><b> 蠟染手巾熱賣</b> &#13;<br> 蠟染係少數民族嘅手工藝之一，而雲南苗族嘅出色蠟染手巾，更成店中最好賣嘅貨品之一。手巾Size約有14吋×14吋，圖案及色澤均非常耀目。</p><p>東 地址：深圳巿華發北路銅鑼灣廣場流行總站163號舖&#13;<br> 電話：（86755）3327456&#13;<br> 營業時間：早上10:00至晚上10:00&#13;<br> 交通：從羅湖關口前往，乘的士約10分鐘，車費約?22。</p><p><spanclass><fontstyle>雲南苗族服飾手工精細  &#13;<br> <b> 人手繡衣兩年一件</b> &#13;<br> 呢件雲南苗族嘅傳統服飾，繡花圖案均以人手一針一針織上去，非常費時，約要兩年時間才可完成一件，縫製工夫十分細緻，難怪如此昂貴仍有一班民族服Fans搶購。</fontstyle></spanclass></p><p><b> 蠟染龍圖民族衫栩栩如生</b> &#13;<br> 雖以蠟染工序印製而成，但兩條龍弄得栩栩如生。雖然採用麻質布料，但一點也不覺粗糙。</p><p><b> 人工縫製染布手挽袋</b> &#13;<br> 兩個手挽袋遠睇非常普通，但原來亦以人手製造。首先將布匹染色，之後就將布匹以手摺角縫製成一個個細小嘅三角形皺紋圖案，非常考功夫。尺寸約有9吋高12吋闊，手挽以竹製成，耐用兼美觀。</p><p><b> 彩雲之南</b> &#13;<br> 地址：深圳巿華發北路銅鑼灣廣場C座首層123-131號舖&#13;<br> 電話：（86755）3326745&#13;<br> 營業時間：早上10:00至晚上10:00&#13;<br> 交通：從羅湖關口前往，乘的士約10分鐘，車費約?22。</p><p><spanclass><fontstyle>江蘇美女Lily  &#13;<br> <b> 至愛深圳名牌LaPargay</b> &#13;<br> 20歲Lily係江蘇靚女，一身名牌衣服反映出現時深圳女性亦與香港女性一樣追求名牌，佢閒閒哋使5,000至10,000人民幣嚟買衫㗎！Lily至愛食海鮮，難怪佢皮膚白皙又光滑！想搵佢就要睇佢經常出沒嘅蒲點。&#13;<br> &#13;<br> 姓名：Lily&#13;<br> 年齡：20&#13;<br> 籍貫：江蘇&#13;<br> 身高：1.65米（約5呎4吋）&#13;<br> 三圍：35、241/2、35&#13;<br> 體重：100磅&#13;<br> 職業：待業&#13;<br> 喜歡Shopping地方：LaPargay時裝連鎖專門店&#13;<br> 每月時裝費用：?5,000至?10,000&#13;<br> 喜歡幫襯嘅食肆：陽光海港大酒樓&#13;<br> 至愛食物：任何海鮮，尤其龍蝦&#13;<br> 喜歡蒲嘅地方：凱悅Disco、陽光俱樂部&#13;<br> 喜歡歌星：張國榮&#13;<br> 現有手提電話：SamsungA288&#13;<br> 渴望點樣嘅男友：要靚仔，有冇錢都冇所謂，最緊要對我好。</fontstyle></spanclass></p></body></html>