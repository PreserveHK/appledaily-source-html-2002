<html><header><meta charset="utf-8"><title>靚湯海會雲來</title></header><body><h1>靚湯海會雲來</h1><p>用由日本沖繩島嚟嘅海藻（即是水雲）扮雲，佢重含有豐富鈣、鐵、鉀、維他命E、KB2及纖維素，夠晒健康，再配埋同樣營養豐富嘅菠菜，加鹹鹹地兼煙韌嘅素火腿卷扮山，以素湯扮海，睇落好似一座巨山將雲環頂，海水將之包圍，夠晒詩意，不妨試製。記者：葉少萍&#13;<br>攝影：關文慧&#13;<br>場地提供：寶光素食&#13;<br>地址：銅鑼灣時代廣場食通天12樓1203室&#13;<br>電話：25063377&#13;<br>鳴謝：銅鑼灣時代廣場&#13;<br>&#13;<br><b>材料：4人分量</b>&#13;<br>菠菜半斤　素火腿4両　水雲20克　杞子少許　甘笋少許（切各種形狀）</p><p><b> 製法：</b> &#13;<br> 1.將素火腿切條待用，水雲飛水待用。&#13;<br> 2.將菠菜用水烚熟去水待用。&#13;<br> 3.將製壽司的竹席打開，在竹席面鋪滿菠菜，再將素火腿條放上面，然後做成壽司形，再用手將之壓實，取走竹席後，再將之切成一小卷，切口要有少許斜備用。&#13;<br> 4.先將水雲放於碟上，再放入菠菜素火腿卷加入素清湯作底，湯面加入蘿蔔片、杞子，再蒸1-2分鐘即可。</p></body></html>