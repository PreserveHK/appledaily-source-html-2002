<html><header><meta charset="utf-8"><title>喪子慈母感謝關懷</title></header><body><h1>喪子慈母感謝關懷</h1><p>縱然兒子病逝至今已經兩個月，惟時間卻未能稍稍沖淡溫亞妹對亡兒的思念。「話唔掛住佢就呃人嘅，尤其𠵱家過年過節，就會諗番起年年帶佢去行花市，佢都不知幾開心。」四十九歲的溫女士一臉神傷地說。「有時鄰居問起我點解咁耐唔見龍仔，佢𠵱家點呀？我都會好唔開心，惟有盡量寄情工作，少啲諗佢。」<br> &#13;<br> <spanclass>二十歲腎衰竭病逝 &#13;<br> 溫女士口中的寶貝兒子，是年僅二十歲、患有輕度智障的陳柏龍，在家排行最幼，一向深得家人痛錫，惟龍仔去年不幸因腎衰竭病逝，結束短暫坎坷的一生。由於任職洗碗工作的溫女士及一對子女入息微薄，其夫又已失業多時，蘋果日報慈善基金早前撥款五千元，助她殮葬兒子。&#13;<br> 一眾善長有見溫女士的境況，亦紛紛透過蘋果日報慈善基金捐款濟助，記者日前將合共一萬零六百三十元善款轉交她簽收。「𠵱家先生重未搵到工，只係間中做吓替工，每個月都係僅僅夠開支，好多謝讀者捐咗呢筆錢畀我，我會留番有需要嘅時候用。」溫女士說。&#13;<br> 捐款編號：C0381&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>