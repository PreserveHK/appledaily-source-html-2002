<html><header><meta charset="utf-8"><title>金光閃閃魚意卷</title></header><body><h1>金光閃閃魚意卷</h1><p>日式製銀鱈魚你就食得多，用中式方法烹調，你又試過煮未？今日特別搵嚟翠亨邨中菜行政總廚陳達強師傅，為大家示範用銀鱈魚煮味新款中菜，除加入中式烹調法外，重將佢炸到脆卜卜，個名重好有新年意頭㖭！係新年前後甚至正日食都唔錯，再配埋同樣炸到脆卜卜嘅新年常客馬蹄糕作甜點，一眼望去金光閃閃，好似成枱都喺黃金，夠晒好意頭。&#13;<br>記者：葉少萍&#13;<br>攝影：關文慧&#13;<br>示範：中菜行政總廚陳達強師傅　&#13;<br>地址：尖沙嘴美麗華商場地下&#13;<br>電話：23762882</p><p><b> 廚師小檔案：</b> &#13;<br> 年資：40多年&#13;<br> 興趣：構思、創作及改良粵菜</p><p><spanclass><fontstyle>桃紅魚意卷  &#13;<br> 呢款桃紅魚意卷，特登攞日式菜常用嘅銀鱈魚，用中式方法醃製，捲成一個雪糕形，內裏加入爽口西芹、鮮甜紅蘿蔔加鹹鹹哋火腿，炸成金黃色，入口鬆脆，一咬落去啲鮮甜魚汁慢慢流出，再點埋酸酸甜甜兼醒胃嘅糖醋汁同食，真係食到你唔停得口。&#13;<br> &#13;<br> <b> 材料：4人分量</b> &#13;<br> 銀鱈魚8両　紅蘿蔔4條　西芹1條&#13;<br> 火腿1両　士多啤梨3粒（伴碟）&#13;<br> 珍珠葉少許（炸脆伴碟）&#13;<br> &#13;<br> <b> 糖醋材料：</b> &#13;<br> 山楂餅少許　檸檬半個　白醋半杯&#13;<br> 糖1湯匙　鹽1/4茶匙　士多啤梨１粒&#13;<br> &#13;<br> <b> 糖醋汁小貼士：</b> &#13;<br> 用白醋半杯加入少許山楂餅、半個檸檬、1/4茶匙鹽煮，滾後加入少許豆粉攪勻再煮，再翻滾先加入切粒士多啤梨即成。</fontstyle></spanclass></p></body></html>