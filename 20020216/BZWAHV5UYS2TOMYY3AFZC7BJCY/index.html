<html><header><meta charset="utf-8"><title>否認趁Sammi離港約會異性<br>許志安自詡檢點：偷食好核突</title></header><body><h1>否認趁Sammi離港約會異性<br>許志安自詡檢點：偷食好核突</h1><p>日前有報道指許志安乘鄭秀文到廣州公幹期間，與一貌似前緋聞女友胡敏珊的女子蒲吧，並親熱錫面。安仔昨日召開記者會否認「偷食」事件，但承認當晚曾送一女性朋友返家。自言一向檢點的安仔，又直指偷食字眼核突。</p><p>許志安與鄭秀文（Sammi）這一對銀色戀人分分合合的消息，一直傳個沒完沒了，最新一期《壹週刊》有報道指安仔趁Sammi於上周四（七日）到廣州為新戲宣傳時，與吳國敬等友人到跑馬地消遣兼偷食。報道又指安仔與兩名圈外友人於半夜離去時，跟一名貌似胡敏珊的女子有親暱舉動，安仔除輕吻對方外，他駕車接載該女子離去後，更整夜都沒有回家。<br> &#13;<br> <spanclass>稱有返家過夜 &#13;<br> 安仔昨日罕有地在尖沙嘴金牌經理人公司，召開記者會回應緋聞，他甫出現即笑容滿面地向在場二十多名記者，連聲說恭喜發財，態度從容。&#13;<br> 安仔說：「我不嬲都唔回應呢啲嘢，但今次幾過分，完全係作得好緊要，真實版本係我當晚同朋友去玩，走時同個男性朋友一齊諗住去另一個朋友度，傾組團去睇世界盃啲嘢，我做搞手嘛。後來遇到個女性朋友，半夜三更，我盡男士風度送佢返去，當時係兩架車走㗎。講到我啲朋友做把風，影條柱又話我喺條柱後面，嗰晚我有返屋企㗎，佢哋作嘢就叻。」<br> &#13;<br> <spanclass>「俾人影到會認」 &#13;<br> 安仔續說：「究竟我送個女仔返屋企有冇錯呢？本來係好正常嘅事，我明白做藝人係要失去好多嘢，但如果連車個朋友返屋企都唔得，就好過分。我都知食得鹹魚抵得渴，我平時都好小心，俾人影到會認。我份人自問好檢點，但唔係話我做嗰樣嘢唔夠interesting，就作多啲等佢賣多啲，車朋友返屋企唔算唔檢點。」&#13;<br> 談到前緋聞女友胡敏珊時，安仔說：「胡敏珊係我最好嘅圈外朋友嘅女友，佢哋拍咗拖六、七年，我嘅圈外朋友唔應該承受啲不實報道。」</spanclass></spanclass></p><p><spanclass>形象一向健康 &#13;<br> 安仔發言完畢後，又叫在旁的經理人黃柏高回應，黃柏高說：「安仔形象一向健康，又未婚，有正常交往好平常，做乜講到佢好似偷食咁？」安仔聽後即笑說：「偷食呢個字眼好核突。」&#13;<br> 坦言為報道感到不快的安仔說：「以前身邊啲朋友俾人屈，我會安慰佢清者自清，估唔到發生喺我身上都好嬲。」&#13;<br> 安仔口中的朋友似乎是指Sammi，問此「朋友」有否安慰他時，安仔反應頗大地說：「我不嬲唔講呢啲。」再問他Sammi有否致電安慰？安仔說：「你問佢啦。」說罷隨即結束記者會轉身離場。<br> &#13;<br> <spanclass>黃柏高戀舊巢 &#13;<br> 此外，黃柏高談到早前有傳言他會與鄭中基父親鄭東漢，一起離開環球旗下一系列唱片公司時，他否認有此事，並表示其合約到年底才屆滿。而談到快將約滿正東的陳慧琳（Kelly）時，他則表示Kelly尚會出三張唱片，亦有百分百信心能挽留對方續約。&#13;<br> 而Kelly在大陸自組公司一事，黃柏高則笑言可幫助宣傳屬好事。&#13;<br> 採訪：陳梅香　攝影：何國豪</spanclass></spanclass></p></body></html>