<html><header><meta charset="utf-8"><title>XBOX行貨正式殺到</title></header><body><h1>XBOX行貨正式殺到</h1><p>一直傳咗好耐嘅XBOX代理終於塵埃落定，雖然官方發布會要到下星期先舉行，不過筆者可先透露部份消息畀大家，首先係香港版理所當然採用220v電壓喇，最正係XBOX介面語言改為全中文，暫定11月尾正式見街，賣價同PS2行版極為貼近，估計約千七至千八蚊呢個水平，至於XBOXStudio旗下眾多大作都會跟機同日推出，包括《Halo》、《ProjectGotham》等，而年尾壓軸大作《Blinx》更會比日本早到貨。據可靠消息透露，眾多遊戲軟件均會以震撼價發售，肯定比美國賣得更平，可惜暫時未有中文版遊戲消息，注目度極高嘅XBOXLIVE亦要遲一步先引入香港。</p><p><spanclass><fontstyle>《FinalFantasyXI》PC登場  &#13;<br> 由於PS2版嘅《FFXI》可對應專用HardDisk減低Load碟時間，不過賣價要成千六、七蚊，又要日本版PS2啱電壓先用到，所以唔係好多人真正享受過呢隻評價極高嘅遊戲，幸好隨住《FFXI》移植PC後，機迷可用最簡單快捷嘅方法就玩到。要注意嘅係由於遊戲採用大量多邊形，以及提高解像度關係，相對硬件要求會較高，標準要P4級以上機種先有好效果，當然唔少得一張靚嘅Display卡喇，買之前真係要考慮吓屋企部腦夠唔夠「食力」先得。發售日暫定為11月7日，售7,980日圓（約港幣$518）。	文：打機鐵人</fontstyle></spanclass></p><p><b> PS2猛Game11、12月排隊出籠</b> &#13;<br> 隨住TokyoGameShow2002圓滿結束，好多大作都定咗發售日期，以下係PS2部份大作發售日：&#13;<br> 11月14日&#13;<br> 《BreathofFire5~DragonQuarter》&#13;<br> 《真魂斗羅》&#13;<br> &#13;<br> 11月28日&#13;<br> 《SDGundamGGenerationNeo》&#13;<br> 《TalesofDestiny》&#13;<br> 《StarOcean3:TilltheEndofTime》&#13;<br> 《Darkchronicle》&#13;<br> 《TheKingofFighters2000》&#13;<br> &#13;<br> 12月12日&#13;<br> 《WINNINGELEVEN6FINALEDITION》</p></body></html>