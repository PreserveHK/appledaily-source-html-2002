<html><header><meta charset="utf-8"><title>新車速報：<br>本報記者珠海直擊<br>脫疆野馬紳寶9-52.3TAero</title></header><body><h1>新車速報：<br>本報記者珠海直擊<br>脫疆野馬紳寶9-52.3TAero</h1><p>中國入世，對汽車入口日益增加，最近瑞典紳寶汽車更揀選靠近香港嘅中山，舉行首個極富歐陸風味嘅新車發布會，招待全國各地，包括香港傳媒在內嘅新款9-5車系展試大會，給呢款頂級嘅行政座駕更能容易融入於中國社會！而當中9-52.3TAero版嘅驚人250匹輸出，更教與會人士有刮目相看嘅觀感㖭！&#13;<br>特約記者、攝影：張以中</p><p><spanclass><fontstyle>賣相趨時見魅力  &#13;<br> 查實，紳寶9-5車系共分有Linear、Vector、Arc同Aero四個車款，當中Arc同Aero均以一台2.3Turbo偈作骨幹，惟前者用上低壓Turbo，輸出僅185匹，後者頂級版則採用高壓Turbo（1-1.4Bar），因而有驚人嘅250匹馬力數值。頂級9-52.3TAero重備有全新鬼面罩、Bi-Xenon頭燈同17吋跑車合金軨，並加入有電摺鏡配搭，令賣相變得趨時又切合實際需要呢！</fontstyle></spanclass></p><p><spanclass><fontstyle>豪邁設備講究安全  &#13;<br> 一向着重乘坐感受嘅紳寶車廠，除兩排配以上乘皮椅之餘，前排重有主動式保護頭枕設計，重可以額外加添三級冷氣送風嘅透氣座椅組合，除電窗、電鏡及天窗編排外，重有原廠恒溫冷氣及有13個喇叭組合嘅高級音響配備，當然少不了重有智能式分段安全氣袋，以及前後房燈等配備㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>Turbo偈勁度十足  &#13;<br> 然而，全車備受注目會係一台2.3公升高壓Turbo偈組合，由於低轉1900-4000rpm時，經已迸發出35.7kgm峯值扭力，起跑加速倍見勁力十足之餘，難得反應順暢自然，全沒有予人半點突兀感，加上一套反應敏捷嘅5前速自動波組合，平均耗油量不過9.8L/100km，跟一般中型轎車無異。新車重備有四輪碟煞、ABS連EBD裝置外，重有電子TCS系統輔助，自然予人有更高嘅可靠性啦！</fontstyle></spanclass></p><p><spanclass><fontstyle>紳寶9-52.3TAero規格  &#13;<br> 引擎：2290cc直4DOHCTurbo&#13;<br> 馬力：250ps/5300rpm&#13;<br> 扭力：35.7kgm/1900-4000rpm&#13;<br> 傳動：5前速自動波，前輪驅動&#13;<br> 懸掛：（前）麥花臣支柱　（後）多連桿&#13;<br> 制動：（前）透氣碟　（後）碟式（ABS）&#13;<br> 輪胎：225/45ZR17PirelliP7000&#13;<br> 尺碼：4805×1792×1449mm&#13;<br> 軸距：2703mm；車重：1665kg&#13;<br> 0-100公里：8.2秒；極速：250km/h&#13;<br> 平均耗油：9.8L/100km&#13;<br> 新車售價：$399,000（香港版）&#13;<br> 查詢：福方汽車（25080000）&#13;<br> &#13;<br> <b> 記者試後簡評</b> &#13;<br> 優點：造型流暢趨時切合行政級轎車身份，引擎低轉起跑加速強而有力，同級車鮮有冷氣透氣皮椅，予人透心涼意。&#13;<br> &#13;<br> 缺點：賣相缺乏新意，亦較同級歐洲車欠缺名牌效應，40萬車價用家選擇多。</fontstyle></spanclass></p><p><spanclass><fontstyle>紳寶9-5國內見潛力  &#13;<br> 瑞典紳寶汽車，率先響國內推售2003年全新9-5車系，備受各地傳媒追捧；皆因佢響同級車中有突出嘅250匹馬力輸出，加上出眾嘅賣相、穩紮可靠嘅安全性，以及舒適豪華嘅乘坐配套，自然會為新一代用家受落。而今趟響中山舉行嘅記者發布會，有關單位亦搞得有聲有色，好有一貫歐洲車嘅風範同特色呢！</fontstyle></spanclass></p></body></html>