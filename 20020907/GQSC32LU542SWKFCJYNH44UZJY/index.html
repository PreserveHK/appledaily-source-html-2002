<html><header><meta charset="utf-8"><title>新車速報：<br>貨真價實富豪V702.4</title></header><body><h1>新車速報：<br>貨真價實富豪V702.4</h1><p>瑞典富豪汽車自推出一款V70XC全天候恒式四驅RV後，原有V70型號經已暫別咗香港有一段時間。然而，V70本身嘅CityRV個性，加上兼備有豪華轎車嘅舒適同設備，以及更具吸引力嘅車價，一直不乏有捧場客支持，因而令代理一改作風，最近重引入咗全新V702.4型號，鍾情嘅Fans就唔好錯過機會喇！&#13;<br>特約記者、攝影：張以中</p><p><spanclass><fontstyle>新車趨時又見活力  &#13;<br> 舊有方匣子造型嘅富豪V70車系，自新一代推出至今，經已變得圓渾趨時得多，予人有高級轎車嘅體驗之餘，本身五門掀背式SportsWagon格局，既富動感之餘又見有多一份CityRV感覺，重予人有一份不落俗套嘅感覺㗎！扁長嘅頭燈配襯直立式尾燈設計，看似格格不入，但反之卻烘托有一份個性呢！</fontstyle></spanclass></p><p><spanclass><fontstyle>車廂講究安全度高  &#13;<br> 車廂前後兩排皮椅組合，空間既闊落又見承托力強，後排重可以60:40獨立收摺放平，令尾廂空間有幾近倍增㗎！除四門電窗、門邊電鏡及電天窗外，重有原廠高級音響，以及前後獨立送風嘅恒溫冷氣，當然唔少得重有前後共六個安全氣袋連充氣簾幕嘅保護啦！</fontstyle></spanclass></p><p><b> 富豪V702.4規格</b> &#13;<br> 引擎：	2435cc直5DOHC&#13;<br> 馬力：	175ps/5900rpm&#13;<br> 扭力：	23.5kgm/4500rpm&#13;<br> 傳動：	5前速自動波，前輪驅動&#13;<br> 懸掛：	（前）麥花臣支柱&#13;<br> 	（後）多連桿&#13;<br> 制動：	（前）透氣碟（後）碟式（ABS）&#13;<br> 輪胎：	205/55R16PirelliP6000&#13;<br> 尺碼：	4710×1804×1488mm&#13;<br> 軸距：	2755mm&#13;<br> 車重：	1528kg&#13;<br> 0-100公里：	9.9秒&#13;<br> 極速：	210km/h&#13;<br> 平均耗油：	9.4L/100km&#13;<br> 新車售價：	$349,900&#13;<br> 車輛提供：	太古汽車（29273488）</p></body></html>