<html><header><meta charset="utf-8"><title>PS2《猛將傳》繼續熱賣</title></header><body><h1>PS2《猛將傳》繼續熱賣</h1><p>隻《猛將傳》雖然都出咗成個幾星期，不過銷情表現都係一樣咁好，但價錢就由最高嘅$380，回落到𠵱家$250-$260嘅合理價錢。另外，《真．三國無雙2限定版》同《猛將傳》嘅二合一版，今個星期依然周圍冇貨，估計要到下星期四、五，先會再有新貨到港，不過售價未定。&#13;<br>此外，DC最新推出嘅《班鳩》，銷情表現只屬一般，始終成四百幾蚊買隻DC遊戲，感覺真係貴咗啲。至於嚟緊星期三、四，PS2嗰邊會有幾隻新Game推出，大家要留意。&#13;<br>&#13;<br>文：打機鐵人</p><p><b> PS2</b> &#13;<br> THEDOCUMENTOFMETALGEARSOLID2&#13;<br> &#13;<br> METALGEAR2(MEGAHITS)&#13;<br> NINJAASSAULT(光槍射擊遊戲)</p><p><spanclass><fontstyle>XBOX香港終於有代理  &#13;<br> 據批發商消息透露，前排傳得好勁嘅XBOX代理終於落實，而且XBOXLive亦會引入香港；據了解，港版主機將會對應日本版遊戲同220V香港電壓，相信到年底行機登陸時，更會在香港大搞宣傳活動，如果有心買XBOX嘅玩家，不妨等一等，睇吓行貨推出時價錢如何，又有冇特別着數畀玩家。</fontstyle></spanclass></p><p><spanclass><fontstyle>育成足球登陸GBA  &#13;<br> SEGA喺DC同PS2上面都大賣嘅《育成足球》，終於都登陸GBA之上啦！現市價約$350-$380。至於傳說中嘅GBA新主機，據聞就會同新一集POCKETMON同日推出，傳聞會大大改善畫面光度不足嘅問題，孰真孰假？咁就要等到11月先有分曉喇！</fontstyle></spanclass></p></body></html>