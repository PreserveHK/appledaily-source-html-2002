<html><header><meta charset="utf-8"><title>破產後首次亮相　七分平靜三分傲<br>李萬祺有信心年半內翻身</title></header><body><h1>破產後首次亮相　七分平靜三分傲<br>李萬祺有信心年半內翻身</h1><p>欠債破產商人李萬祺，昨日下午由內地返港，抵達銅鑼灣接受記者訪問時，穿着整齊恤衫西褲，仍一派官仔骨骨，完全不像潦倒失意人，開腔時更拿報章標題自嘲：「唔係李萬祺破產，係余安安老公破產嘛！」這是李萬祺在破產消息傳出後首次曝光，其出奇平靜處之泰然的態度反叫人意外，他說：「這是我做賽車手的特質。」也只有這樣，才能冷靜果斷地面對這場「破產賽事」。　記者：李敬賢攝影：陳盛臣</p><p><spanclass>愧對妻子　對余安安說「對不起」 &#13;<br> 記：記者　李：李萬祺&#13;<br> 記：「余安安知道呢件事有乜反應？」&#13;<br> 李：「佢重突然過我，成件事，最唔開心嘅係佢。」&#13;<br> 記：「余安安經常穿着名牌出入ball場，你愛好賽車又係昂貴嗜好，你哋生活係唔係好揮霍？」&#13;<br> 李：「我哋唔係住大屋請五個司機，我又唔係揸法拉利保時捷；其實有啲講法對余安安唔公平，佢係品牌代言人，唔通要着到好似乞丐咁？佢都係一個靚女，喜歡打扮，我唔可以阻止太太扮靚。其實，余安安好識用錢，花費一分一毫都會計算，我就啱啱相反。」&#13;<br> 記：「呢段日子裏面，太太點樣支持你？」&#13;<br> 李：「最失意時，太太擁抱我，已經足夠；拍拖至今十幾年，一切盡在不言中。」&#13;<br> 記：「現在有乜說話想同太太講？」&#13;<br> 李：「我好想講『對唔住」』；亦想同親人、同事講『對唔住」』，我為大家帶來麻煩。」<br> &#13;<br> <spanclass>無懼還債　97金融風暴致命一擊 &#13;<br> 就有報道指李萬祺欠債達千萬元，他斷言否認：「我由始至終欠債未過千萬！」至於目前債項，他說：「少過五百萬元，而且距離五百萬元好遠。」他有信心一年半內完全清還債務。&#13;<br> 李萬祺表示，從來不覺得自己風光，但承認因為投機而「輸光、輸凸」，由九五年起，股票買賣上做了很多錯誤決定，九七年金融風暴更是致命一擊。&#13;<br> 李萬祺不諱言，破產令自己感到很丟臉，但目前情況不及九八年首次遭入稟追債的消息曝光時，當時才是生命的谷底：「簡直係人生嘅極低點，唔知點面對，覺得好醜。」不過，當他知道太太、朋友及生意客戶都關心他、支持他，便決心學習如何面對逆境。&#13;<br> 他分享失敗經驗說：「唔好放棄，唔好逃避，就算冇錢都可以活得開心；更要提醒自己，操fit自己，明日瞓醒要有體力工作，解決問題，身體唔好做唔到。」</spanclass></spanclass></p><p><spanclass>笑看債主　師母迫破產仍是朋友 &#13;<br> 申請李萬祺破產的徐燕屏，不但是其前生意夥伴，更是相識二十年的「師母」，徐的丈夫魏超能是李萬祺賽車師傅，魏於九六年因肝癌去世。李萬祺解釋，由於對方不允他分期攤還七十萬元債項，事情才發展到這個地步。&#13;<br> 記：「可以講講你同徐燕屏嘅關係？」&#13;<br> 李：「魏超能係我一生中最好嘅朋友，因為咁，我唔會回應徐燕屏對我嘅指控。我相信，如果我現在打電話畀徐燕屏，仍然好似老朋友咁同我傾偈。」&#13;<br> 記：「你唔嬲佢？」&#13;<br> 李：「我真係欠人錢，當然唔會嬲，只係有啲失望。」<br> &#13;<br> <spanclass>公司帳目混亂 &#13;<br> 徐燕屏早前接受訪問時，指九六年投資一百八十萬入股李萬祺的公司，至九八年發現公司帳目混亂，稍後要求退股，但李未有積極還清欠款，她因此生活陷困。&#13;<br> 當全港市民都知道李萬祺被債主申請破產時，他臉上仍一直掛着笑容，有條不紊地道出破產的來龍去脈，一貫淡然地討論與債主的關係，更以「開心」、「自豪」形容自己。&#13;<br> 對於將來，李萬祺自信地說：「我同太太都覺得，我會成功。在人緣上，我已經好成功，我希望事業都會成功。」</spanclass></spanclass></p></body></html>