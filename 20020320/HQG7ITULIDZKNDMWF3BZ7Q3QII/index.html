<html><header><meta charset="utf-8"><title>新車速報：<br>光岡Le-Seyde開篷跑車大玩懷舊Feel</title></header><body><h1>新車速報：<br>光岡Le-Seyde開篷跑車大玩懷舊Feel</h1><p>向以生產另類車款嘅日本光岡（Mitsuoka）汽車，往年曾經響東京車展亮相嘅Le-Seyde開篷跑車，首部量產型早前經已運抵香港；雖然光岡嘅造車年資，及不上英國或德國嘅名牌出品，但以其別樹一幟嘅造車方針，加上獨特及全人手模造嘅車款，仍博得不少車迷欣賞。而呢部開篷Le-Seyde嘅出現，亦正好切合希望擁有一部既有品味，兼可以享受到大自然風味車款用家嘅要求呢！&#13;<br>&#13;<br>記者：陳偉林　攝影：陳偉強&#13;<br>ImageGirl：Venus</p><p><spanclass><fontstyle>人手模造車身有品味  &#13;<br> 日本光岡（Mitsuoka）汽車，較早前曾經推出過一款Zero1ClassicTypeF開篷跑車，早已令不少車迷對呢間日本車廠刮目相看，但講到震撼性，始終以呢款Le-Seyde開篷跑車至具魅力；特長車身設計，加上全人手模造嘅金屬泵把、鬼面罩、頭燈及四輪鋼線胎軨等等，均予人留有深刻印象。從中更給人看到車廠本身，對模造車身工藝嘅超卓技術同精細度呢！</fontstyle></spanclass></p><p><spanclass><fontstyle>鋪排典雅糅合現代科技  &#13;<br> 講到車廂鋪排，新車用上古典跑車嘅2+2座位布局，兩排真皮座椅空間闊落，置身其中具愜意感外，內裏色調配襯亦見有跑車氣息，除電窗、門邊電鏡及原廠冷氣連高級音響外，至受注目當然係一個兩截式嘅電動車頂安排，由於車頂糅合咗最新汽車科技，不僅日常可整個收摺於尾廂內，若然想關上硬頂，亦只需輕按電掣，需時亦不過25秒內咋！</fontstyle></spanclass></p><p><spanclass><fontstyle>傳統跑車布局細緻吸引  &#13;<br> 新車除模造同鋪排富古典跑車氣息外，Le-Seyde嘅底盤結構，亦用上傳統前置引擎後輪驅動模式；至於動力心臟則來自一台2.0公升直4DOHC引擎，配合上4前速自動波裝置，操控既靈巧又見動力充沛，雖然唔講得係勁力十足，但相對於一部古典開篷跑車而言，佢嘅表現亦見得中規中矩㗎！</fontstyle></spanclass></p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：以人手模造嘅懷舊車款，限量生產夠獨特。&#13;<br> 車廂：2+2座位編排尚算闊落，重好有跑車味道㖭。&#13;<br> 設備：電動篷頂配搭，可有Hard-top跑車嘅另一番享受。&#13;<br> 操控：長軸距底盤結構，仍有不錯嘅循迹表現。&#13;<br> &#13;<br> <b> 缺點</b> &#13;<br> 1.人手製作暫時香港僅此一部，車價偏高。&#13;<br> 2.另類汽車設計，遠離普羅車迷口味。</fontstyle></spanclass></p><p><spanclass><fontstyle>光岡Le-Seyde開篷跑車規格  &#13;<br> 引擎：1998cc直4DOHC&#13;<br> 馬力：160ps/6400rpm&#13;<br> 扭力：19.2kgm/4800rpm&#13;<br> 傳動：4前速自動波，後輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：195/65R15ToyoNP01&#13;<br> 尺碼：5230×1880×1270mm&#13;<br> 軸距：3425mm&#13;<br> 車重：1420kg&#13;<br> 新車售價：$988,000&#13;<br> 車輛提供：恒昌汽車（24782877）</fontstyle></spanclass></p></body></html>