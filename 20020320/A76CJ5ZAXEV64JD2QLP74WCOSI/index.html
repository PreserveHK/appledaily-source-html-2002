<html><header><meta charset="utf-8"><title>掃平貨：<br>掃超筍家電趕走潮濕焗熱</title></header><body><h1>掃平貨：<br>掃超筍家電趕走潮濕焗熱</h1><p>春夏天一到，抽濕機、冷氣機及風扇又係時候出動，唔想買貴電器，最好就係趁開倉平價入貨，老闆更準備咗二、三十部唔同牌子嘅冷氣，即場加推益街坊。除此之外，今次開倉亦主打多款煮食電器、爐具，由抽油煙機、多士焗爐，以至五層鑊都應有盡有，全場貨品超過500件，而且全是行貨，睇啱不妨揀番件。&#13;<br>&#13;<br>記者：張穎倫　攝影：黃子偉&#13;<br>ImageGirl：Kay</p><p><b> 必掃之選</b> &#13;<br> <spanclass><fontstyle>抵用抽濕機對抗回南天  &#13;<br> 春天天氣潮濕，唔用抽濕機真係有啲麻煩。呢部飛歌電子按鈕抽濕機都算抵用，除咗有超靜操作同濕度、溫度顯示外，更有埋「自動濕控」呢個少有嘅高檔功能，將濕度調節喺人體感覺最舒適嘅環境，比一般$2,000嘅中級貨更厲害。&#13;<br> &#13;<br> 型號：飛歌PDK13&#13;<br> 貨量：50&#13;<br> 街價：$1,980&#13;<br> 開倉價：$1,380</fontstyle></spanclass></p><p><spanclass><fontstyle>四合一抽濕機  &#13;<br> 一次過有齊抽濕、獨立吹風、冷風、暖風四種功能，而抽濕方面每日可抽20公升，暖風陶瓷發熱達到1,130W，冷風量亦有3,600BTU，冷、暖風都力水十足，春夏秋冬四季都用得，講功能絕對超班。打明日本製造質素亦有保證，所以由上一代嘅125H到𠵱家都咁好賣。&#13;<br> &#13;<br> 型號：三洋SAD128H&#13;<br> 貨量：20&#13;<br> 街價：$3,980&#13;<br> 開倉價：$2,890</fontstyle></spanclass></p><p><spanclass><fontstyle>合時坐枱扇  &#13;<br> 好多Sales都話電風扇最近去貨好快，唔少型號都賣到斷晒貨，不妨趁平掃呢部坐枱扇，10吋扇葉風力最啱香港小客廳嘅設計，而三小時時間掣又可以俾小朋友午睡時使用，相當方便。&#13;<br> &#13;<br> 型號：三洋EFD10T&#13;<br> 貨量：40&#13;<br> 街價：$298&#13;<br> 開倉價：$188</fontstyle></spanclass></p><p><spanclass><fontstyle>限售冷氣機夠抵用  &#13;<br> $1,380有部名牌3/4匹冷氣機確係吸引，可惜只得10部，功能上有超靜設計同自動送風，最啱裝喺睡房。老闆更話，反應好的話，亦會加推二、三十部其他牌子嘅冷氣機以開倉價發售，有心買冷氣機不妨去碰碰運氣。&#13;<br> &#13;<br> 型號：三洋SA79G&#13;<br> 貨量：10&#13;<br> 街價：$1,980&#13;<br> 開倉價：$1,380</fontstyle></spanclass></p><p><b> 其他筍貨</b> &#13;<br> <spanclass><fontstyle>熱賣多士焗爐  &#13;<br> 經濟唔好，好多人都會喺屋企食個麵包先返工，但凍冰冰嘅麵包確係惡啃。所以近排唔少人都鍾意買呢款多士焗爐，貪佢機身細細，都有650W火力，要焗香脆麵包、熱狗，話都冇咁易。又備有15分鐘時間掣，預先烹調，刷完牙就食得。&#13;<br> &#13;<br> 型號：三洋SK650W&#13;<br> 貨量：50&#13;<br> 街價：$290&#13;<br> 開倉價：$139</fontstyle></spanclass></p><p><spanclass><fontstyle>實用電水壺  &#13;<br> 雖然冬天已過，但唔少懶人都一樣愛用電水壺，貪佢唔使次次等水滾，隨時隨地有熱水飲。呢款電水壺平平哋，採用不銹鋼內膽，容量有3.2公升，適合一般家庭使用。&#13;<br> &#13;<br> 型號：加賀KW001&#13;<br> 容量：3.2公升&#13;<br> 貨量：50&#13;<br> 街價：$399&#13;<br> 開倉價：$168</fontstyle></spanclass></p><p><spanclass><fontstyle>經濟多士爐  &#13;<br> 若然你鍾情食烘多士的話，可能你會嫌多士焗爐加熱唔夠平均。要最純正嘅多士爐先可以同時烘焗兩塊多士，口感香脆可口。唔單止咁，呢部爐嘅珍珠白機身比一般米白色特別，青色按鈕更特別搶眼，襯晒年輕人嘅廚房裝修。&#13;<br> &#13;<br> 型號：三洋SKPT750&#13;<br> 貨量：50&#13;<br> 街價：$199&#13;<br> 開倉價：$99</fontstyle></spanclass></p><p><spanclass><fontstyle>THERMOS五層鑊  &#13;<br> THERMOS出嘅五層鑊一向都有唔錯嘅口碑，話佢襟用兼且鑊氣夠，所以價錢一直都企得幾硬，今次開倉唔使三百蚊，絕對係入貨好時機。質料方面，上下兩層都採用美國嘅高硬度及高密度優質不銹鋼，中間三層則以質軟及傳熱快嘅純鋁製造，乃主婦必掃產品之一。&#13;<br> &#13;<br> 型號：THERMOSWWT40S&#13;<br> 直徑：40cm&#13;<br> 貨量：30&#13;<br> 街價：$599&#13;<br> 開倉價：$299</fontstyle></spanclass></p><p><b> 筍價兼送禮</b> &#13;<br> <spanclass><fontstyle>29吋大電視再送DVD機  &#13;<br> 大賣特賣嘅29吋電視，主打當然係學足i-Mac嘅圓渾機身，非常靚仔。內涵方面NICAM同色差輸入當然走唔甩，雖然$4,980唔算特別平，但再加送aiwa嘅DVD機就真係平到笑。事關部DVD機要成$1,600，又可以讀齊MP3、CD-R/RW等多種格式，兼容性強之餘，畫面更比唔少國產機好。&#13;<br> &#13;<br> 型號：聲寶29CFG8（電視）&#13;<br> 街價：$4,980&#13;<br> 型號：愛華XD-DV480（DVD機）&#13;<br> 街價：$1,600&#13;<br> 貨量：20&#13;<br> 開倉價：$4,980（電視連DVD機）</fontstyle></spanclass></p><p><spanclass><fontstyle>抽油煙機送花生油  &#13;<br> 唔少用家都鍾情日本牌子嘅抽油煙機，但事實上台灣喺製造抽油煙機嘅技術都有唔錯嘅表現。好似呢部小豆牌抽油煙機喺消委會測試中，在抽取氣味方面有良好表現，再加上有十年原廠保用，質素有保證。另一方面，易拆式同超靜音設計，亦啱晒家庭主婦嘅要求，𠵱家以開倉價發售，再送兩支花生油，的確抵用。&#13;<br> &#13;<br> 型號：小豆LB828S&#13;<br> 轉速：1,700RPM&#13;<br> 貨量：30&#13;<br> 街價：$1,790&#13;<br> 開倉價：$1,080</fontstyle></spanclass></p><p><b> 開倉資料：名電倉</b> &#13;<br> 電話：24938228&#13;<br> 地址：荃灣沙嘴道29-35號科技中心10樓1007室&#13;<br> 開倉日期：3月20日-3月28日&#13;<br> 時間：&#13;<br> 星期一至五9:00am-6:00pm&#13;<br> 星期六9:00am-3:00pm&#13;<br> 星期日休息&#13;<br> ＊只接受現金，每件貨品如要送貨，需加$80（離島除外）。</p></body></html>