<html><header><meta charset="utf-8"><title>雷諾EspaceConcept全新形象富賣點</title></header><body><h1>雷諾EspaceConcept全新形象富賣點</h1><p>雷諾Espace一向都係以豪華實用見稱，而喺最近舉行嘅日內瓦車展上，廠方就展出咗全新嘅EspaceConcept，並預計此車將會成為新一代Espace嘅模樣，而快者亦可望於年底面世㖭。&#13;<br> 從最近收到嘅消息中得知，與同廠VelSatis外形相近嘅EspaceConcept，仍貫徹有原來Espace嘅大型MPV車風采；而闊大嘅車窗設計，除可令車上乘客有更廣闊嘅視野外，一組直立式尾燈亦能給予尾隨車輛有明確提示。至於車廂方面，車內除備有承托力甚高嘅座椅，以及寬敞嘅車廂空間外，設備配搭又見齊全，使用時十分方便，就連車頂更備有偌大嘅雙天窗配搭，因而令乘客可有更多親近大自然嘅機會。&#13;<br> 而廠方亦會為用家提供多個引擎配搭選擇，當中頂級版預算會選用一台3.5公升V6引擎，馬力輸出甚為強勁，用以驅動此車可謂綽綽有餘。</p></body></html>