<html><header><meta charset="utf-8"><title>馮仁昭四圍超<br>小恩子揀平婚紗慳得就慳</title></header><body><h1>馮仁昭四圍超<br>小恩子揀平婚紗慳得就慳</h1><p>黎瑞恩（小恩子）前日下晝同助手以及一位男性友人喺尖沙嘴奇峰婚紗店出現，該店婚紗低至一折發售。&#13;<br> 只見小恩子喺店內試穿咗一件宮廷式嘅婚紗，亦試埋頭紗同手套，莫非係為咗自己嘅婚禮兼夾知道婚紗店大減價，而試定婚紗？不過小恩子試嘅婚紗款式略為保守，唔通小恩子怕未來老爺曾憲梓唔鍾意佢性感？<br> &#13;<br> <spanclass>連頭紗都試埋 &#13;<br> 試完婚紗，小恩子同店員傾佐一陣後便步出店鋪，佢一見到記者就話：「我唔係為咗結婚嚟試婚紗，我嘅演唱會都可能會着婚紗。」記者問佢點解連頭紗都試埋，佢就話：「咁演唱會都可以戴埋頭紗㗎嘛！」問小恩子是否五月結婚，到時可會着婚紗？小恩子話在考慮中，未有決定。<br> &#13;<br> <spanclass>Mango、VRF熟食檔撐枱腳 &#13;<br> 樂壇新人Mango、小室哲哉徒弟Zoie同樂隊VRF嘅其中兩名成員，一行四人前晚去咗北角渣華道街市熟食中心食飯。嗰日Mango、Zoie同VRF嘅成員，佢哋坐喺張圓枱度，叫咗好多餸菜，但唔知係咪俾記者發現，所以佢哋好快食完就走人。</spanclass></spanclass></p><p><spanclass>車婉婉一見劉丹胃痛 &#13;<br> 車婉婉噚日喺電視城度拍《皆大歡喜》，佢話喺《皆》劇會扮皇妃，屬於奸角。問婉婉驚唔驚觀眾唔接受佢做奸角，佢話：「唔驚，李香琴拍奸角都好成功。但係我第一日開工時，因為要同啲前輩，好似苑瓊丹同埋劉丹一齊拍，搞到我驚到胃痛，拍劇嗰陣重撞瘀咗㖭呀！」<br> &#13;<br> <spanclass>羅慧娟投訴開工冇車位 &#13;<br> 羅慧娟噚日返電視城，佢一見記者就投訴開工經常冇車位泊。娟妹話：「我次次想泊車都話冇位，但其實有好多位剩。」就娟妹嘅投訴，記者轉述畀外事部助理總監曾醒明，佢話：「可能保安派晒啲泊車證，又或者啲藝員唔係即刻泊車，而將架車揸咗去洗。」<br> &#13;<br> <spanclass>周杰倫現身深圳頒獎禮 &#13;<br> 北京一間製作公司今個月二十三號會喺深圳大劇院舉行「第二屆音樂風雲頒獎禮」，擔任頒獎嘉賓嘅聽講有曾志偉、譚詠麟、鍾麗緹同秦海璐等；而有得獎並會出現嘅歌手據講就有周杰倫、趙薇、任賢齊、古巨基同范曉萱等等，相信到時定必星光熠熠，場面熱鬧。<br> &#13;<br> <spanclass>蒙嘉慧新車七日鮮 &#13;<br> 蒙嘉慧（YoYo）、錢嘉樂同鄧萃雯，昨日為無綫新劇《華克探案》舉行開鏡拜神。YoYo自爆前幾日撞車嘅經過，佢話：「我前幾日唔小心撞咗架新車，架車重啱啱落地七日咋，架車𠵱家拎咗去整，要成萬蚊！我已經好唔開心，嘉樂仔重成日提起件事，真係好衰。」</spanclass></spanclass></spanclass></spanclass></p></body></html>