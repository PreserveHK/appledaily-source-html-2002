<html><header><meta charset="utf-8"><title>　　港大徵三代同校故事 - 李八方</title></header><body><h1>　　港大徵三代同校故事 - 李八方</h1><p>去年底，八方已聽聞港大在慶祝九十周年校慶聚餐前，曾四出尋找有冇舊生兩代甚至三代皆在港大畢業的校友，不過睇嚟冇乜收穫。最近，八方收到港大畢業生議會新一期通訊，登咗一則求助廣告，公開徵求兩至三代同為港大畢業生的故事。&#13;<br> 原來下期通訊會開始講兩至三代同堂畢業生的故事，以顯示港大歷史傳統淵源深厚。不過，可能唔多夠個案，所以要急徵多代同校故事，重需要舊相同簡短介紹文字。其實唔使咁頻撲喎，八方即時可以提供一個具代表性的個案，咪就係陳太同佢媽媽方召G囉。&#13;<br> 陳太喺港大畢業就係人都知，根據政府去年七月二十三日的新聞稿，原來方老太一九五四年至一九五八年間亦曾讀香港大學，可惜陳太之後送咗一對仔女去英國讀大學，唔吼港大，否則就係上好的三代同校模範。&#13;<br> （圖）其實港大唔使咁頻撲，陳太同佢媽媽方召都係港大兩代畢業生。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>