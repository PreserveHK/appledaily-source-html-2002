<html><header><meta charset="utf-8"><title>　　小小超今日交功課 - 李八方</title></header><body><h1>　　小小超今日交功課 - 李八方</h1><p>小小超李澤楷一年一度交功課日子又到，自從收購香港電訊，佢都好努力咁希望搞番好間公司，經過年多的努力，相信佢今日公布的業績，應該可以轉虧為盈，市場更有人揣測佢會派息。不過，以現時公司狀況，仍有大把債未還，加上未來發展需投入大量資金，派息可能引起專業投資者不滿，但公司小股東又唔少，唔派息又會得失佢哋。&#13;<br> 究竟點辦，澤楷今日就會話你知。電盈今日下晝四點三會喺公司總部開記者會，為應付本地及海外傳媒，已安排好一百二十個座位，座位後邊重有個Stage方便電視台攝錄。一個鐘頭後，就會同分析員開會，據講為咗方便海外投資者，會議安排好會即時透過公司網頁網上直播。大家想睇，登上<ahref http:>www.pcg-group.com 就得。&#13;<br> （圖）小小超自收購香港電訊後，經過年多努力，今日公布的業績應該可以轉虧為盈。&#13;<br> <br> &#13;<br> E-mail：<ahref>pf_lee@appledaily.com </ahref></ahref></p></body></html>