<html><header><meta charset="utf-8"><title>感性的司機</title></header><body><h1>感性的司機</h1><p>看過AirSupply的演唱會（就是CirqueDuSoleil來港演SaltimBanco那年），卻那次主音喉嚨有痰還是甚麼的去不到高音，去不到高音就不是AirSupply，最嬲還是feel唔到阿主音佢有歉意。不過我有一個關於AirSupply的小故事，可分享一下……&#13;<br> 幾個月前，一夜蒲完吧，搭的士回家，甫上車，五十歲左右的司機先生從倒後鏡望過來，好littleboy的口吻道：「小姐，唔好意思，有首英文歌，兩個鬼佬唱，唔知你知唔知個歌名？」我着司機先生唱來聽聽，「嘿嘿，我唔識英文，唔好見怪……」勇敢的他，話都無咁快就唱起來：「挨茄捏……域兜豬……」去到高音的司機先生唱得真好，一聽就知是WithoutYou！然後，聽完他WithoutYou的故事，我就暗下決定，要把家中那Airsupply精選碟送給他，等他一解單思之苦。&#13;<br> 「幾年前睇無綫一個綜合節目，聽他們現場唱呢首歌，雖然唔識歌詞，但聽到我好觸動，之後日日都播盒錄影帶來聽，可惜大半年前，盒帶唔見咗，我好失落，惟有周圍問人……」尋尋覓覓大半年，不過為一首歌，感動的人是我。呢位感性的司機先生，他的名字我重記得。（編按：康妮續稿未到，暫停一天。）&#13;<br> &#13;<br> 容雅慧</p></body></html>