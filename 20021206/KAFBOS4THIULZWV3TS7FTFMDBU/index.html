<html><header><meta charset="utf-8"><title>新車速報：<br>愛快1562.0JTSSportSelespeed<br>加包圍型上型</title></header><body><h1>新車速報：<br>愛快1562.0JTSSportSelespeed<br>加包圍型上型</h1><p>早前響澳門東望洋房車賽，予人有一鳴驚人之感嘅意大利愛快車隊，除一部147跑車備受注目外，查實愛快旗下嘅156車系，近期亦為各地車迷熱烈追捧；繼早前代理引入頂級156GTA跑版及換裝有新偈嘅156JTS型號後，最近一部156JTSSport特別版亦火速抵港。新車除加有包圍、18吋胎軨及尾喉之餘，重有前後兩排高級SportSeat組合，對鍾情拉丁房跑車嘅Fans嚟講，可算係一大喜訊呢！&#13;<br>記者、攝影：陳偉林</p><p><spanclass><fontstyle>賣相出位有型奪目  &#13;<br> 向來擁有一份獨特房跑車氣質嘅愛快156，今番廠方響新款156JTS型號身上，加裝有車頭泵把下嘅整流器，匹配上兩邊裙腳及車尾定翼，可謂跑意盎然。而四輪專有18吋合金胎軨，配襯有高性能215/40ZR18輪胎，重份外有型富霸氣呢！</fontstyle></spanclass></p><p><spanclass><fontstyle>車廂配襯上乘有跑味  &#13;<br> 樣靚之餘，新車重換裝有前後兩排真皮跑車椅，而前排更屬桶形設計，乘坐貼服富承托感外，腿墊重可以前後伸縮㖭！而鑲有銀白電鍍面板嘅中控台，重有齊左右旋鈕式恒溫冷氣同高級音響裝置，難得響呢個Class上，原廠重附有免提電話裝置呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>JTS新偈反應敏捷有勁  &#13;<br> 然而，整部新車嘅重點所在，會係一台新加入嘅2.0公升DirectInjection嘅JetThrustStoichiometric（JTS）引擎，不僅較舊有輸出更強勁，而且反應亦要來得直接敏銳，匹配埋5前速Selespeed半自動波箱嘅手動操作，更見每段輸出平均有勁。再者，新車穩紮嘅底盤結構、電子ASR系統，重有ABS連EBD裝置，以及車廂前後六個安全氣袋連充氣簾幕嘅保護，重予人有肆意加速嘅衝動㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <center> <spanclass><fontstyle>Sport版升格有唔同  </fontstyle></spanclass></center> </p><p><spanclass><fontstyle>試完車後覺得點？  &#13;<br> 呢部換裝有一台DirectInjection嘅JetThrustStoichiometric（JTS）2.0公升引擎的156新車，今趟換裝上前後兩排真皮SportSeat、四輪獨有18吋合金軨，重有頭唇同尾翼，望落既醒目又有型，加埋新裝雙出式排氣喉嘅雄渾聲響，絕能營造出一份高性能房跑車嘅個性呢。&#13;<br> &#13;<br> &#13;<br> <spanclass><fontstyle>愛快1562.0JTSSportSelespeed規格  &#13;<br> 引擎：1970cc直4DOHC&#13;<br> 馬力：165ps/6400rpm&#13;<br> 扭力：21.0kgm/3250rpm&#13;<br> 傳動：5前速Selespeed半自動波，前輪驅動&#13;<br> 懸掛：（前）雙搖臂；（後）麥花臣支柱&#13;<br> 制動：（前）透氣碟；（後）碟式（ABS）&#13;<br> 輪胎：215/40ZR18PirelliPZeroNero&#13;<br> 尺碼：4430×1745×1385mm&#13;<br> 軸距：2595mm；車重：1285kg&#13;<br> 0-100公里：8.2秒；極速：220km/h&#13;<br> 平均耗油：8.6L/100km&#13;<br> 新車售價：$308,000&#13;<br> 車輛提供：嘉輪汽車（28778788）</fontstyle></spanclass></fontstyle></spanclass></p></body></html>