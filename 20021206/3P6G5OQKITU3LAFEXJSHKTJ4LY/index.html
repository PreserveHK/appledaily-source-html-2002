<html><header><meta charset="utf-8"><title>寒天帶病舞劍NG十幾次<br>Sammi四川如廁成Team上</title></header><body><h1>寒天帶病舞劍NG十幾次<br>Sammi四川如廁成Team上</h1><p>鄭秀文前晚在四川帶病開工，當地廁所衞生環境差勁，Sammi每次如廁都會帶同三名助手，每人手持一支空氣清新劑四圍噴，可惜最後Sammi仍因為當地燒煤導致空氣渾濁而哮喘病發作。&#13;<br>記者陳月萍四川直擊</p><p>鄭秀文（Sammi）現正身在四川成都拍攝賀歲片《百年好合》，前日上午她因哮喘病發，面部浮腫，導演杜琪峰臨時取消她的戲份，不過Sammi為免影響拍攝進度，前日她在酒店稍作休息後，晚上決定帶病開工。<br> &#13;<br> <spanclass>廁內狂噴清新劑 &#13;<br> 前晚Sammi與古天樂在四川的飛來殿取景，古仔拍攝一場被手下林雪背着上山的戲份，由於古仔身形高大，要NG多次始能成功。&#13;<br> 因Sammi哮喘發作，杜琪峰惟有着她拍攝一些毋須花太多體力的舞劍場面。當晚Sammi面部看來仍有點浮腫，雖然只是拍簡單的舞劍，但仍要NG十多次才成功。&#13;<br> 四川空氣不佳令Sammi病情惡化，當地廁所臭氣熏天，不知她會否不敢如廁？Sammi笑說：「都習慣㗎啦，我每次去廁所都會同埋三個助手一齊去，每人帶一支空氣清新劑不停四圍噴，你知啦，每人放低幾両，加加埋埋都有幾十萬啦，去廁所可以唔望，但唔可以唔呼吸㗎嘛！」<br> &#13;<br> <spanclass>帶齊儀器拍外景 &#13;<br> 問Sammi可感到十分辛苦時，她苦笑說：「去米蘭拍《嫁個有錢人》咪重凍！其實主要係呢度啲人燒煤，搞到空氣好差，我先至哮喘病發啫！遲啲上金頂拍外景，相信空氣重差，不過煮到嚟咪食囉！至多到時我帶齊所有儀器上去。」&#13;<br> 此外，早前有報道指Sammi接受訪問時默認跟許志安分手，Sammi前晚直指訪問斷章取義，她說：「我唔想為呢本雜誌澄清，總之感情事唔想再講。」</spanclass></spanclass></p></body></html>