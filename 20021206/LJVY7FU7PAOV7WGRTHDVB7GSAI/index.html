<html><header><meta charset="utf-8"><title>數碼影音：<br>越音戰記者相機縮水版<br>MINOXLeicaM3數碼重生</title></header><body><h1>數碼影音：<br>越音戰記者相機縮水版<br>MINOXLeicaM3數碼重生</h1><p>以出間諜相機聞名於世嘅MINOX，最近出咗一部LeicaM3超迷你數碼相機，最Classic嘅傳統菲林機外形，但體積就縮到一隻手掌都放得晒，配以一枚130萬像素CMOS感光器，將傳統相機的古典風味，糅合現代數碼科技重新演繹。此機曾在今年德國科隆Photokina相機展中展出，今次是首度在香港亮相，預計呢部迷你數碼版LeicaM3，價錢約在$3,000。&#13;<br>記者、攝影：朱崇德&#13;<br>ImageGirl：Rain</p><p>呢部全新的MINOXLeicaM3超迷你數碼版，是現時市場上機身最小巧的數碼相機，驟眼望落去好似玩味十足，但當實質攞上手把玩，先知唔講得笑，機身大部份部件都係採用全金屬設計，雖然機仔細細，但重量竟達95克！&#13;<br> 機身原形設計都好特別，它是以取材於50年代經典名機LeicaM3的1:3縮小版；想當年M3在1954年推出時，是Leica第一部量產的插刀式，可快速換鏡頭的相機！源自這項便利快捷的設計，所以在越戰時期受到記者們的廣泛使用，所以LeicaM3至今仍是神枱級經典名機！</p><p>&#13;<br> &#13;<br> &#13;<br> &#13;<br> <spanclass><fontstyle>130萬像素CMOS感光元件  &#13;<br> 使用了一枚130萬像素的CMOS感光元件，相片成像可達1,280×960，基本的3R相片打印，絕對可以輕易應付，最啱數碼相機新手玩。儲存媒體採用32MB內置記憶設計，在最高畫質情況下，可以連拍60張相片，高壓縮比率的經濟模式，相片拍攝數量更驟增至99張。由於機身勁小巧，所以並未設有記憶體擴充插槽設計，傳相工作則交由機身配置的USB接口負責，都算幾方便。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> &#13;<br> <spanclass><fontstyle>光學玻璃鏡頭  &#13;<br> MINOXLeicaM3鏡頭設計亦是此機的強力賣點，儘管機仔細細，掛得M3的威名當然唔係嘢小！鏡頭採用5片光學玻璃鏡片，並含IR濾鏡玻璃，焦距達10.3ｍｍ，光圈亦有f:3.0，以這樣的微形機嚟講，都已經係有相當難度。不過最搞鬼，係大家都估唔到佢竟然有外置閃燈設計，用家只要另買一支ClassicCameraFlash（$1,100），重可以好似真相機一樣，玩到同步閃燈拍攝效果，Leica迷必買。&#13;<br> 此外，MINOXLeicaM3還有WebCAM功能，只要用USB接線駁上電腦，再用隨機附送的專用軟件，玩埋《NetMeeting》一類視像會議！</fontstyle></spanclass></p><p><spanclass><fontstyle>新機試影室  &#13;<br> 相片成像唔差！光源感應都唔錯！不過始終都係機仔，如果遇有拍攝環境反差比較高的情況，拍攝上會有一定困難！不過須知佢除咗係一部數碼相機之外，佢重係一部值得珍藏的迷你相機，邊個捨得操勞佢呀！</fontstyle></spanclass></p><p><spanclass><fontstyle>德國MINOX間諜相機王  &#13;<br> 可能有部份讀者對MINOX呢個德國相機品牌，感到有些許陌生，其實它以出迷你相機聞名於世，1938年推出了全球首部最迷你的菲林相機Ur-MINOX，當年它以細過一支雪茄的超細體積，震驚全球，後來全球大熱的占士邦007電影，亦曾以MINOX的迷你相機作為道具，自此「間諜相機」之威名，就不徑而走嘞！</fontstyle></spanclass></p><p><b> Profile</b> &#13;<br> 感光元件：130萬像素CMOS&#13;<br> 記憶體：32MBFlashMemory&#13;<br> 解釋度：1,280×960&#13;<br> 光圈：f:3.0&#13;<br> 電源：CR2電池&#13;<br> 尺寸：65×48×44mm&#13;<br> 重量：95克&#13;<br> 查詢：興華拓展25070369&#13;<br> $3,000</p></body></html>