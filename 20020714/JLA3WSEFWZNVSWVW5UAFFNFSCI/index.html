<html><header><meta charset="utf-8"><title>世界……波 - 陳也</title></header><body><h1>世界……波 - 陳也</h1><p>董家班三司十一長，是甚麼波？邊個打邊個位置？議員有此一問，即刻考起老董。&#13;<br> 球證已經吹了雞，球賽正式開始，打一分鐘算一分鐘。但老董這個教頭，甚麼都未準備好，就叫部長換靴落場，遇到質疑，竟然答「我唔識點答你喎。」場邊觀眾開始驚，重手落注的莊家賭徒，屁股被冷汗濕到透，好多個億的波纜賭注，就此泡湯。&#13;<br> 十一個球員走位，把教練難倒，唔識回答，實在是足球史上的奇聞怪錄。希望董教頭不會被突擊的這一問亂了套，連基本足球常識都嚇窒，掉轉來使，將十一個部長安排去龍門位置，命令他們全力護空門。十一個龍門踢的，不是足球，是玩緊草地棟篤笑，比周星馳更有機會做金像影帝。&#13;<br> 香港不需要花納稅人很多個億去培訓翻版周星馳，雖然部長中，幾位的笑容特別無厘頭，但他們是足球戰場上的悍將，是董家班的先鋒部隊，千祈唔好當自己是喜劇演員。他們不斷高Ｑ大棍將皮球踢到九層樓高，將香蕉形波餅勁射向觀眾席，動作一點不惹笑。既然董教頭唔識走位這一瓣，部長們自己執生。一執之下，球迷發現，董家班一進場便齊齊揮拳擊倒旁、球證，自己做埋執法判官，宣佈將90分鐘賽事分五年來踢！邊會有對手？這是比醫院波更無敵的世界（殯儀）波！</p></body></html>