<html><header><meta charset="utf-8"><title>上至CHANEL下至街邊貨<br>溫碧霞簡約配搭最講Feel</title></header><body><h1>上至CHANEL下至街邊貨<br>溫碧霞簡約配搭最講Feel</h1><p>溫碧霞外表溫柔嬌小，穿衣風格卻相當多元化。她平日熱愛簡單的休閒度假便服，故簡約風格品牌如Armani、CalvinKlein都是她的心頭好。而出席活動時，溫碧霞愛玩型格，故她愛從不同地方搜羅服飾作自由配襯，所以其衣櫥中不論Chanel、Gucci抑或跳蚤市場的飾品都一應俱全。</p><p>溫碧霞出席活動都會悉心打扮，但原來平日的她，極愛一派休閒恬適，鍾情美式的簡約穿衣風格，如tee、Levi's牛仔褲或長裙配涼鞋，以舒服乾淨為主，愈不複雜就愈稱心。溫碧霞說：「我平時着衫嘅習慣，都係似番自己個性，鍾意簡單、自然同舒適。GiorgioArmani、CalvinKlein呢類走美式簡約路線嘅設計最啱我心水。」<br> &#13;<br> <spanclass>心情定風格 &#13;<br> 因尊重明星身份的關係，溫碧霞出席公開場合總不忘悉心打扮，加上她亦愛mix&amp;match，所以衣櫃中，由隆重高貴的Chanel、Gucci，到新進紅人的JeanPaulKnott以至日本小boutique的出品、曼谷fleamarket的飾品皆一應俱全。&#13;<br> 溫碧霞說：「出席function嘅時候，我多數睇款唔睇brandname，而每季唔同設計師嘅collections都會有特別items合我心水，我通常都會喺外國pickup啲衫仔、短裙之類，以唔同牌子嘅衫左右配搭，會冇咁易撞衫。至於着邊種style，就視乎嗰日嘅心情。」</spanclass></p><p><spanclass>運動不可缺 &#13;<br> 溫碧霞還表示身形、氣質與穿衣是相互影響，所以一定要做運動keepfit，她說：「我由十七歲開始，就堅持每個星期做兩次gym，或者帶狗仔跑步，咁皮膚、精神同身形都會好，着衫亦會靚啲。」<br> &#13;<br> <spanclass>靚膊一跌成名 &#13;<br> 溫碧霞八十年代出道拍電影，當時跌膊衫大熱，溫碧霞是穿得最經典和最出色的一個。時至今天，溫碧霞對其肩膊依然不吝嗇，她笑說：「我都覺得自己膊頭位幾靚，好多人讚過㗎，都可以show吓。」<br> &#13;<br> <spanclass>簡單易處理 &#13;<br> 溫碧霞續說：「其實着衫好睇身形，我係單骨，屬於細骨架，又唔係高頭大馬型，着𠵱家好流行嘅ruffles會好bulky，反而簡單嘅off-shouldertop，或者one-piece裙會carry得重好。」&#13;<br> 採訪：DebbieLum&#13;<br> 攝影：MatthewLam&#13;<br> 化妝：RickChin&#13;<br> 髮型：AndyWongofCHIN.G&#13;<br> 服裝：溫碧霞提供&#13;<br> 場地：CafedesArtistes（蘭桂坊）</spanclass></spanclass></spanclass></p></body></html>