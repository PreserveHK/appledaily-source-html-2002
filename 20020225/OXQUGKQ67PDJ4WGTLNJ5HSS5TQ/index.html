<html><header><meta charset="utf-8"><title>劉皇發為孫女擺雙滿月<br>李麗娟楔位做正主人家</title></header><body><h1>劉皇發為孫女擺雙滿月<br>李麗娟楔位做正主人家</h1><p>新界鄉議局主席劉皇發的幼子劉業光，去年十二月初為人父，BB女取名卓棉。前晚劉府於屯門自資的酒樓為BB女擺雙滿月酒，其中與劉家相交多年的民政事務總署署長李麗娟，整晚抱着BB女不放，更坐於主家席上，儼如主人家。</p><p>新界鄉議局主席劉皇發前晚為孫女劉卓棉擺雙滿月酒，於屯門皇宮酒樓筵開二十八席大宴親朋。劉家上下均有出席，包括年屆八十八歲的劉皇發母親。<br> &#13;<br> <spanclass>全晚做「攝石人」 &#13;<br> 全場最興奮的賓客，要數與劉家相交多年的民政事務總署署長、「眾人契媽」李麗娟，她全晚抱着B女不放，入席後坐在主家席並坐於劉皇發夫婦中間，儼如劉家的一分子，劉家上下皆不介意李麗娟全晚當「攝石人」。&#13;<br> 李麗娟更示範抱BB的正確方法，她說：「我真係好鍾意湊BB，發叔一家嘅細路，我可以話個個都抱過晒。我七九年喺新界民政署跟發叔學嘢，睇住佢啲仔女大㗎。」&#13;<br> 問李麗娟這麼喜歡BB，有沒有想過與發叔孫女上契？她笑說：「上契都要講輩分嘅，如果係論輩分嘅，我就係B女嘅auntie婆婆啦！我成日同我個女講，第時佢結婚生咗BB，起碼頭嗰七年都要畀我湊呀。大大話話經我手抱嘅BB，冇十個都有二十個呀，我啲契仔契女重分布全世界。」<br> &#13;<br> <spanclass>13磅B女易湊 &#13;<br> 發叔前晚透露孫女名字由兒子業光自己改，名卓棉，英文名Jasmine。問發叔送了甚麼給孫女？他說：「都係太太負責啦，我哋係客家人，按傳統都係送金器、玉器同衫仔。」&#13;<br> 劉業光太太畢麗君則說：「生B女都幾驚險，因為開刀時佢嘅臍帶一度纏住條頸三個圈，好彩有驚無險啫。」她又表示B女現在重十三磅，很容易湊。</spanclass></spanclass></p><p><spanclass>劉府彌月埋單14萬 &#13;<br> --上湯焗澳洲大龍蝦&#13;<br> --鴻運乳豬件全體&#13;<br> --發財多子瑤柱甫&#13;<br> --鵲肉釀原條竹笙&#13;<br> --紅燒雞絲大生翅&#13;<br> --翡翠婆參鮮鮑片　&#13;<br> --清蒸游水海紅斑&#13;<br> --當紅脆皮燒雞&#13;<br> --褔建炒飯&#13;<br> --雙喜伊麵　&#13;<br> --連生貴子&#13;<br> --美點雙輝&#13;<br> --生果盤&#13;<br> $5000×28（圍）＝$14萬</spanclass></p></body></html>