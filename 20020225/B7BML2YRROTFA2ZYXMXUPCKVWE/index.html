<html><header><meta charset="utf-8"><title>賀董連任FunFunFun - 林振強</title></header><body><h1>賀董連任FunFunFun - 林振強</h1><p>登登登凳，登登登鄧！&#13;<br> 老懵懂連任，我興奮到想錫人！&#13;<br> 以後嘅五年，搞笑題材多到唔使諗，&#13;<br> 題材唔使諗，就有大把時間諗女人。&#13;<br> ThinkI'mgonnahavelotsoffun，&#13;<br> Ohmeohmyandohmygodtoo，&#13;<br> 我要快快去還神！&#13;<br> &#13;<br> 廢柴拉鋸，警隊拉人！&#13;<br> 老懵懂連任，我興奮到想濕吻！&#13;<br> 以後嘅五年，佢身邊又係嗰班傻人，&#13;<br> 人人傻傻吓，你我他又何必太認真？&#13;<br> Thoughwe'llhavelessofjobs,lessandlessof銀，&#13;<br> Whocares,we'regonnahavelotsoffun！&#13;<br> 我要快快去還神！&#13;<br> &#13;<br> 擁躉提燈，雞精提神！&#13;<br> 老懵懂連任，我興奮到爆漿爆濕身！&#13;<br> 以後嘅五年，又見住嗰位第一夫人，&#13;<br> 作曲又作詞，眼泛淚光嗰位風頭躉。&#13;<br> Ohyeahwe'regonnahavelotsoffun,&#13;<br> Maybetoomuchfun,maybeweneedsomebalance,&#13;<br> Ormaybewejustneedsome「把lun」!&#13;<br> &#13;<br> 登登登凳，代表七百幾丁人!!!&#13;<br> 老懵懂連任，我興奮到想錫人！&#13;<br> 佢會繼續叫煲呔曾上京識吓人，&#13;<br> 叫阿松去女人街買吓嘢親吓民，&#13;<br> Ohyeahwe'regonnahavelotsoffun,&#13;<br> Whocaresifwe'llgetnothingdone.&#13;<br> 不過身為有責任感嘅市民，我有點兒擔心，&#13;<br> 所以速速送上痔瘡膏，&#13;<br> 驚佢哋上上下下冇嘢做，會屎忽痕！&#13;<br> &#13;<br> 登登登凳，登登登鄧！&#13;<br> 老懵懂連任，我興奮到眼淚標濕身！</p></body></html>