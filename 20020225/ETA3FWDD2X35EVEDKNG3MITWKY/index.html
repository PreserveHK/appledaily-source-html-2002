<html><header><meta charset="utf-8"><title>真好彩　首部台產三頻機</title></header><body><h1>真好彩　首部台產三頻機</h1><p>手機要名牌的確係事實，但台產機竟然有足以媲美日本手機的4,096彩芒亦係一個事實。今回姑且放低一切成見，睇睇台灣本土首置4,096色屏幕、首次行三頻、首玩EMS的手機TCCQ285，究竟有幾把炮？&#13;<br>&#13;<br>記者、攝影：招佩珊</p><p><br> &#13;<br> <spanclass><fontstyle>3招玩盡4,096色彩芒  &#13;<br> 香檳金色外殼確實極「娘」，但打開機身卻眼前一亮，無辦法，4,096色彩色屏幕實在太搶眼。本屬台灣基雅（Giya）名為SL500，但公司改組，不但換上新品牌，連型號都轉埋TCCQ285。既然個芒咁彩，當然要物盡其用，3招玩盡。</fontstyle></spanclass></p><p><spanclass><fontstyle>三頻制式遊美加  &#13;<br> 唔係得大品牌才有三頻機，Q285貴為首部可接收GSM900/1800/1900的台產機，即係香港的雙頻啱用之外，去到美加等地亦可使用當地的GSM1900網絡。一機可漫遊多個國家，兼顧多一瓣，玩埋實用。</fontstyle></spanclass></p><p><spanclass><fontstyle>4和弦入歌如組Band  &#13;<br> Q285重有玩意多多的功能，好似編寫訊息可加入圖像的EMS，4款彩色遊戲如俄羅斯方塊、樂翻天、記憶遊戲，以及可自編多達15首鈴聲。而編輯鈴聲時，可以鋼琴、結他、小提琴或古箏作聲響，自行編寫4個聲軌變成一首4音階和弦鈴聲，好似有隊Band搬入手機，不過首先你要識樂理。</fontstyle></spanclass></p><p><center> <spanclass><fontstyle>全身睇  </fontstyle></spanclass></center> </p><p><br> &#13;<br> <spanclass><fontstyle>店舖：城市通訊有限公司  &#13;<br> 地址：深水埗鴨寮街157號地下&#13;<br> 電話：27082180</fontstyle></spanclass></p></body></html>