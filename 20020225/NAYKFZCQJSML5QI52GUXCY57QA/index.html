<html><header><meta charset="utf-8"><title>Rosemary手瘀腳瘀談情變</title></header><body><h1>Rosemary手瘀腳瘀談情變</h1><p>名模Rosemary早前在設計師鄧達智的fashionshow上當場嚎哭，其後她入住港安醫院數天，有傳她受感情問題困擾。昨日Rosemary往大埔超級城出席「新鴻基愛心無限頒獎禮」活動，算是出院後首度亮相。<br> &#13;<br> <spanclass>男友排第二位 &#13;<br> 早前有周刊圖文並茂懷疑Rosemary遭母親Julie虐打，致身上布滿瘀痕。昨日Rosemary及其母出現時，仍可見Rosemary的手臂及小腿，有紅印及瘀痕。問Rosemary為何有瘀痕，其母代答：「呢啲瘀痕瘀咗好耐。」&#13;<br> 問Rosemary怎樣度過情人節？她說：「嗰日我重病緊，都唔知係情人節，但係Gordan（男友）就送咗啲花上嚟屋企，我都覺得好sweet。噚日（指前日）我哋重出咗去散步。」&#13;<br> 問Rosemary是否仍視Gordan為親密男友？她說：「佢係我好好嘅朋友。𠵱家我會將事業擺第一位，Gordan就第二位啦。」&#13;<br> 採訪：DebbieLum、JessicaNgan&#13;<br> 攝影：ChanKwingWai</spanclass></p></body></html>