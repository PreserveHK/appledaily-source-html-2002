<html><header><meta charset="utf-8"><title>新車速報：<br>三菱LancerEvo.VIIGT-A女士亦可駕駛嘅跑車</title></header><body><h1>新車速報：<br>三菱LancerEvo.VIIGT-A女士亦可駕駛嘅跑車</h1><p>三菱旗下嘅LancerEvo.跑車，接連七代都係以男士為重心；然而，新款Evo.VIIGT-A嘅誕生卻一反傳統，皆因佢有易於操控嘅5前速半自動波嘛！有見及此，我哋重搵來非一般車手嘅TeresaTang，睇吓呢部跑車新貴，係咪可給女士們一展駕駛技術嘅機會㖭！	&#13;<br>&#13;<br>記者：陳偉林　&#13;<br>攝影：陳偉強</p><p><spanclass><fontstyle>Teresa話Evo.VIIGT-A唔係男士專利  &#13;<br> 曾經駕駛法拉利F360，出戰澳門東望洋跑道嘅Teresa，亦曾擁有過無數車款；而一般跑車都予人硬橋硬馬、重軚、重Clutch嘅感覺，每令女駕駛者有難以駕馭之感。然而，呢款LancerEvo.VII嘅GT-A半自動波新版，卻給女士們有操控大馬力跑車嘅機會；轉向自如之餘，再加有動力輔助嘅制動器，亦見收放自如㗎！</fontstyle></spanclass></p><p><spanclass><fontstyle>標準版切合女士要求  &#13;<br> 講造型，呢部LancerEvo.VIIGT-A跑車跟原有手波版差別不大；一體式Xenon頭燈及尾圓燈組合，既富跑意又見有時尚感，惟GT-A版可有大、細尾翼選擇，而目下呢部標準版，可謂最能迎合嬌柔嘅女士身分呢！</fontstyle></spanclass></p><p><spanclass><fontstyle>半自動波版易於操控  &#13;<br> 新車沿用三菱一台2.0公升，可有兩段式增壓嘅4G63四汽缸DOHCTurbo偈，惟要遷就一套5前速半自動波組合，而馬力及扭力亦需有點兒調低。然而，新車起跑加速仍不失一分強悍本色，加上恒式四驅，重附有ACD、AYC及ABS電子系統配搭，無疑大大增強高速掟彎時嘅循迹力，對一派嬌柔嘅女士們要駕駛呢匹猛獸，亦不致出現手忙腳亂嘅情況㗎！</fontstyle></spanclass></p><p><spanclass><fontstyle>絲絨座椅不失跑意  &#13;<br> 呢部標準版GT-A嘅車廂鋪排，除用上雙色絲絨配襯之餘，重有廠方刻意替新車加入嘅BluePearl面板裝飾，格外有獨特感外，前排仿桶形座椅組合，重畀到你有妥貼及承托性；至於四門電窗、門邊電鏡、中央門鎖及原廠恒溫冷氣，亦一應俱全㗎！</fontstyle></spanclass></p><p>LancerEvo.VIIGT-A賣點所在</p><p><spanclass><fontstyle>1)  四輪17吋胎軨內，設有高效能Brembo制動器，每有安穩嘅煞車感。</fontstyle></spanclass></p><p><spanclass><fontstyle>2)  三幅式真皮軚環兩旁，重備有+/-半自動波按鍵，令轉檔變得輕而易舉。</fontstyle></spanclass></p><p><spanclass><fontstyle>3)  表板右旁有電子ACD選擇掣，可應柏油路（Tarmac）、沙石路（Gravel）同雪地（Snow），揀選限滑差速介入程度。</fontstyle></spanclass></p><p><spanclass><fontstyle>4)  車頭冚及兩邊沙板以鋁合金壓鑄，既可偷輕又富剛度；而兩段式增壓Turbo偈，更會是命脈所在。</fontstyle></spanclass></p><p><spanclass><fontstyle>三菱LancerEvo.VIIGT-A規格  &#13;<br> 引擎：1997cc直4DOHCTurbo&#13;<br> 馬力：272ps/6500rpm&#13;<br> 扭力：35.0kgm/3000rpm&#13;<br> 傳動：5前速半自動波箱，恒式四驅&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：225/45ZR17BridgestonePotenzaS-01&#13;<br> 尺碼：4455×1770×1450mm&#13;<br> 軸距：2625mm&#13;<br> 車重：1480kg&#13;<br> 平均耗油：8.3km/L&#13;<br> 新車售價：$309,000&#13;<br> 車輛提供：富利堡汽車（25737111）</fontstyle></spanclass></p><p><spanclass><fontstyle>記者試後簡評  &#13;<br> <spanclass><fontstyle>優點：  &#13;<br> LancerEvo.跑車由第一代至第七代，皆以男性為重心，難得新版Evo.VIIGT-A，可給女士們有發揮機會。&#13;<br> &#13;<br> <spanclass><fontstyle>缺點：  &#13;<br> 標準版嘅GT-A欠缺大尾翼嘅惡形惡相，而傳統雙色絲絨座椅，亦難以襯托出跑車嘅辛辣味。</fontstyle></spanclass></fontstyle></spanclass></fontstyle></spanclass></p></body></html>