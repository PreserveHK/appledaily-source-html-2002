<html><header><meta charset="utf-8"><title>新車速報：<br>豐田CorollaVerso加Kit好有型！</title></header><body><h1>新車速報：<br>豐田CorollaVerso加Kit好有型！</h1><p>升級再升級，筆者所指係早前推出四千蚊升級版嘅豐田CorollaVerso，代理為招徠用家嘅注目，最近再度推出StylishPackage升級優惠，另外重加推多項額外原廠配件，務求給車迷有自家用車嘅獨特性外，重可以肥水不流別人田，大賣原廠Parts，真可謂相得益彰㗎！&#13;<br>&#13;<br>記者、攝影：何仲恩&#13;<br>&#13;<br>新車售價：$159,040（標準版）&#13;<br>車輛提供：皇冠汽車（28661020）</p><p><spanclass><fontstyle>StylishPackage令賣相見新意  &#13;<br> 繼早前升級版之後，今趟呢部加裝有全套FullyOption（StylishPackage）嘅豐田CorollaVerso，看來賣相更見新意同吸引力；尤其係獨特嘅鬼面罩同前泵把整流器，重有一對炯炯有神嘅扁長霧燈，以及車尾白底時款車燈配搭，完全切合時下CityRV嘅特色㗎！</fontstyle></spanclass></p><p><spanclass><fontstyle>CorollaVersoStylishPackage升級有價  &#13;<br> 下圖1.車頭泵把連整流器&#13;<br> 下圖2.原廠時款霧燈組合&#13;<br> 下圖3.車身兩邊裙腳&#13;<br> 下圖4.車尾泵把連整流器&#13;<br> 優惠價：$7,500&#13;<br> 註：以上價錢不連裝工及噴油</fontstyle></spanclass></p><p><spanclass><fontstyle>CorollaVerso額外配件好吸引  &#13;<br> 下圖1.時款有型鬼面罩	$1,579&#13;<br> 下圖2.前後車窗雨擋	$800&#13;<br> 下圖3.透明白色尾燈罩	$2,284&#13;<br> 下圖4.電鍍門邊鏡殼（一對）	$399&#13;<br> 註：以上價錢不連裝工及噴油</fontstyle></spanclass></p><p><spanclass><fontstyle>車廂多變設備高級  &#13;<br> 呢部CorollaVerso除外觀有一定吸引性之外，新加裝嘅全車皮椅配搭，以及後排多變嘅靈活性；當中尾排座椅重可以個別或整幅收摺起，從而令尾廂空間倍增外，車上重備有四門電窗、門邊電鏡、雙天窗、高級音響，同埋恒溫冷氣及雙安全氣袋組合，都係好吸引嘅項目嚟㗎！</fontstyle></spanclass></p><p><spanclass><fontstyle>引擎富韌力有出眾操控  &#13;<br> 此外，你又不可少看呢部CorollaVerso，所採用嘅一台1.8公升直4DOHC引擎配搭，皆因佢有VVT-i嘅低轉高扭力特性外，四輪歐式懸掛匹配有電子穩定（VSC）同循迹（TRC）系統，重有四輪高效能碟煞，另加有ABS連EBD裝置，既有出眾嘅循迹性，又有煞車收放自如嘅可靠感，又豈能與一般嘅家庭RV相提並論呢！</fontstyle></spanclass></p><p><spanclass><fontstyle>記者試後簡評  &#13;<br> <b> 優點：</b> 全車加裝原廠升級配件，既有型又時款，兼且重帶出多一份跑意來。&#13;<br> <b> 缺點：</b> 僅着重車身修飾，反觀車廂並無任何升級配搭，未能顧及用家嘅全面訴求。</fontstyle></spanclass></p></body></html>