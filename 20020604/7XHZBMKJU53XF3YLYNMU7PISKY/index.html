<html><header><meta charset="utf-8"><title>一味窩輪：買新地輪9115博反彈</title></header><body><h1>一味窩輪：買新地輪9115博反彈</h1><p>每逢轉月份，例如今鋪5月轉入6月，Call輪溢價例牌縮一縮，理由係Call輪嘅壽命心理上又短1個月。結果Call輪嘅價唔跟正股走。新地（016）收61.75元，升0.50元，但熱門新地Call輪9115不但冇跟住升，反而急跌12%，收36仙。&#13;<br> 隻輪上禮拜溢價8.3%，經過昨日下跌後，縮到6.6%，而槓桿率則由14.9倍上到去17.2倍。由數據嚟睇，隻輪吸引力上咗一級。&#13;<br> 隻輪去唔去，始終要睇正股去唔去。新地由上月初71元向下調整，到6字邊邊，足足1個月，而9RSI又落到20鬆啲，已經超賣，將有技術性反彈。9115可以諗些少博反彈。隻輪8月中到期，話晒有接近兩個半月賭，屆滿期唔算太短。&#13;<br> 「縮水」情況同樣發生喺和黃Call輪身上。和黃（013）企定喺65.25元，而隻9110則跌7%，收26仙。<br> &#13;<br> <spanclass>執啲9110搵茶錢 &#13;<br> 9110又係8月中到期，上禮拜五溢價9.1%，昨日微縮到8.8%，槓桿率由23.3倍升到25.1倍。正股料因超賣有反彈，9110亦可以執些少博反彈，搵啲茶錢。&#13;<br> 章　盛</spanclass></p></body></html>