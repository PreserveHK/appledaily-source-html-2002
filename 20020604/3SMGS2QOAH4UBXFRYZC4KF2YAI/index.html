<html><header><meta charset="utf-8"><title>機價狂冧V70跌價逾五成</title></header><body><h1>機價狂冧V70跌價逾五成</h1><p>年頭各大手機廠商都忙不迭推出旗下最新款手機，初推出時價格高企，八千九千日日鮮。但到了幾個月後的今日，新機8910、DB7000連番上場，好多昔日的「明星機」都難逃跌價命運，例如摩記V70、三星彩芒機T108等均比初出時下調了數千元，所以話今勻絕對係入貨好時機！&#13;<br>&#13;<br>記者：宋國榮攝影：林栢鈞&#13;<br>Model：Annie(Imagine)&#13;<br>鳴謝：嘜哥電訊（23931300）、通天下(28329238)</p><p><b> 三大跌價Hit機榜</b> &#13;<br> <spanclass><fontstyle>摩記V70　&#13;<br> 跌幅五成最慘烈  &#13;<br> MotorolaV70剛推出時由於外形創新，貨量又少，以致豐澤、電訊數碼的行貨開賣價曾高達八千蚊水位（特別版）。但隨住熱潮漸退，其他品牌彩芒機又炒得熱烘烘，因此V70便由最高價位慢慢下調到家陣約$3,400價位，跌幅高達五成有多，是今期手機跌幅最巨之首。</fontstyle></spanclass></p><p><spanclass><fontstyle>三星T108　&#13;<br> 跌價三千仍企硬  &#13;<br> 三星今年重頭作T108集齊彩芒、和弦鈴聲及雙屏幕等大熱功能於一身，開賣價自然高企。由於大陸買家承接力強，初時水貨炒價更曾去到八、九千水位，不過家陣售價稍稍回落，但仍然企硬約$5,400。買家若嫌價錢仍太貴，不妨等埋其他牌子的彩芒機上市，屆時T108價錢自會有更大下調空間。</fontstyle></spanclass></p><p><spanclass><fontstyle>Nokia全線跌價平穩  &#13;<br> Nokia手機售價向來都算穩定，跌幅不會太大。而自從新機皇8910上陣，被迫退守二線的8310、6510、5210等機種，都比高峯期售價下調數百至千多元不等，其中最大跌幅是8310，比起初上市時的開賣價約有一千元差額。</fontstyle></spanclass></p><p><spanclass><fontstyle>冷門狂跌&#13;<br> Toplux欠名牌效應  &#13;<br> 韓國品牌Toplux曾有一部VG100登陸香港，又七色閃燈又測經期，噱頭多多連開賣價都特別過人，每部盛惠七千幾。雖然搵來韓星賣廣告，甚至殺上CSL以行貨資態開賣，不過始終缺乏名牌效應，買家信心及認識都唔多，家陣機價就回落到約$3,500有交易。</fontstyle></spanclass></p><p><spanclass><fontstyle>愛記T68&#13;<br> 內憂外患被迫落價  &#13;<br> ERICSSONT68初出時雖被OKWAPi108搶食頭啖湯，不能登上全球首部彩芒機寶座，不過以名牌手機廠商計，佢始終係最快，所以初出時價格炒至五千以上。今時今日T68則遇上內外夾攻，內有同門升級版T68i狙擊，外有T108搶晒風頭，售價亦跌至約$2,800，以一部高檔機來說售價都算便宜合理。</fontstyle></spanclass></p></body></html>