<html><header><meta charset="utf-8"><title>　　助理局長奉旨睇鹹片 - 李八方</title></header><body><h1>　　助理局長奉旨睇鹹片 - 李八方</h1><p>噚日喺立法會《防止兒童色情物品條例草案》委員會上，有議員話自己都可能藏有一啲有關兒童色情嘅光碟。吓！堂堂議員竟然睇啲咁嘅嘢？！原來唔係，話說劉健儀喺會上話，例如電影界嘅馬逢國同資訊科技界嘅單仲偕，可能基於工作，而有啲類似嘅光碟。如果政府立法時唔清晰咁訂明擁有兒童色情物品嘅定義，可能會有人無辜被檢控。&#13;<br> 保安局首席助理局長尤桂莊話，為咗立法時能顧及更多範疇，曾經睇過一啲幼稚園生做主角嘅色情電影，睇完覺得好核突。今次真係難為了局長啦！&#13;<br> 另外，八方知道，警方最近喺一次配合全球執法機構嘅行動中，首次發現本地有電腦網絡販賣兒童色情物品。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>