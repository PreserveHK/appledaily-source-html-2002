<html><header><meta charset="utf-8"><title>梁海平職業拳手開私家偵探社專查港人大陸包二奶</title></header><body><h1>梁海平職業拳手開私家偵探社專查港人大陸包二奶</h1><p>職業拳手同私家偵探有何關連？梁海平覺得兩者都需要付出耐力和自信，由拳手轉做私家偵探，他覺得這份工作既沉悶又不刺激，調查的都是男女感情事，並不像電視劇內的私家偵探般，既好玩又有趣，偷拍、偷聽、偽裝、查大案，就像福爾摩斯般受人崇拜。當了十幾年私家偵探，看多了別人夫妻間的問題，尤其是近幾年在內地的「包二奶」情況，梁海平覺得有時是做太太的教精老公如何偷食。	&#13;<br>&#13;<br>記者：馮淑玲　&#13;<br>攝影：陳智良&#13;<br>（部份圖片由被訪者及港台提供）</p><p>幫人捉姦</p><p><spanclass><fontstyle>八成查「包二奶」  &#13;<br> 隨着港人北上創業和工作，衍生了不少社會問題，十年前，在客人要求下，梁海平開始往內地從事私家偵探工作，發現「包二奶」情況嚴重，現時他處理八成的案件都與「包二奶」有關。&#13;<br> 「始終兩夫妻分隔兩地，無論個男人喺上邊工作應酬，或者自己出外吃飯，總之去到任何場所，嗰度嘅女人都會主動走過來，無辦法避，上面嘅女人實在太多，乜嘢場合都有。有好多又靚又後生，除非個老婆杜絕晒，唔畀老公上去工作，否則要搵食，無辦法，唔能夠兩全其美。」</fontstyle></spanclass></p><p><spanclass><fontstyle>大婆二奶住同廈  &#13;<br> 經常處理「包二奶」案件，梁海平看盡男人瞞着老婆偷食的各式各樣伎倆。「試過有單Case，老婆懷疑老公偷食，搵我哋去查。但跟咗好耐都無發現，老公喺外面嘅舉動好正常，但老婆就成日話老公夜返，有次明明見到個男人六點返屋企，但女嘅就話八點至到，後來被我哋發現男嘅喺自己住嘅大廈內，不同層數不同單位，收埋咗個女人，佢每日返屋企，原來係先去二奶處，咁我哋通常唔會跟個目標返到屋企，所以咪一直無發覺有蹺蹊。」</fontstyle></spanclass></p><p><spanclass><fontstyle>老婆教精老公偷食  &#13;<br> 男人瞞着老婆偷食的伎倆如此精明，梁海平覺得是老婆教精老公。「其實，女人好細心，始終兩個人生活咁耐，從平時嘅動作同態度，一定會發覺對方有唔妥。但老婆衰在感覺到少少嘢就忍唔住口，問老公有冇咁嘅事，個男嘅知道自己被老婆懷疑，咪想辦法隱瞞。咁你愈問，佢咪愈多辦法瞞。最後你根本問唔到嘢，所以話男人唔係精明或者蠱惑，而係老婆教精佢哋。若然真係發現自己老公有問題，做老婆應該不動聲色，沉住度氣，搵人去查佢，咁先可以搵到證據，同佢當面對質。」</fontstyle></spanclass></p><p><spanclass><fontstyle>看慣情事疼錫太太  &#13;<br> 經常處理偷食案件，梁海平慨歎男女一起，總有問題發生，尤其是現今社會開放，多了女性出外工作，這類案件比例較多。「個客發現自己老公包二奶，都會好激動，我哋會叫佢冷靜，有客試過自殺。至於話我哋係幫人，抑或加快人哋婚姻破裂？其實，老婆上嚟搵得我哋，問題早已存在，我哋只不過幫佢搵證據，等佢哋兩個可以早日面對同解決問題。否則成日疑神疑鬼，嗌交冷戰，重衰。事實上，我哋唔少客最後都冇同老公離婚。」&#13;<br> 看多了感情事，梁海平亦特別珍惜與太太的婚姻關係。「唔會特別錫太太，但會盡量令自己清醒，避免有第三者出現。有時少啲嘈交，我通常都做唔出聲嗰個。」</fontstyle></spanclass></p><p>大陸查案困難多</p><p><spanclass><fontstyle>地理環境難應付  &#13;<br> 梁海平現時經常要返內地查案，他聘用了十多名港人幫忙，他始終覺得本港較內地人可靠，但內地的地理環境卻是最難應付的。「內地幅員大，對我哋嚟講，唔熟環境，不似香港咁，所以上去做嘢都幾麻煩。」&#13;<br> 他曾與同事晚上到東莞郊區監視目標，四野無人，都幾危險。「我哋坐電單車去目標間廠，要通過個荔技林，見唔到個天，全部被荔枝樹遮住。佢間廠周圍有圍牆圍住，淨係睇到二樓嘅窗，周圍都無人，好靜好荒蕪，我哋走到間廠對面，上咗間起緊嘅屋裏面做監視，到深夜自己行出大馬路截車，都幾慘。」</fontstyle></spanclass></p><p><spanclass><fontstyle>內地禁止私家偵探  &#13;<br> 梁海平面對的另一困難，是內地不容許私家偵探這行業，很多私家偵探都以「諮詢公司」或「私人調查」來掩飾身份。「以前，喺上海同福建，有當地人開私家偵探社，但佢哋好多係退休公安，中央擔心外國人利用呢啲公司從事敏感工作，於是全面禁止，所以好多人惟有易名嚟做。但我哋上去唔擔心，因為我哋做嘅時候，唔會俾人知道，只有我哋自己知道，就算喺目標面前影咗佢相，佢都唔知。」</fontstyle></spanclass></p><p>學拳如偵探</p><p><spanclass><fontstyle>自信鬥志好重要  &#13;<br> 梁海平話自己可以做了十多年私家偵探，全憑自信和鬥心強，這些是他從小學打拳學回來的。「我11歲開始練拳，開始時學合氣道同國術，17歲開始比賽，學泰拳、自由搏擊，到28歲唔打得，咁有朋友做緊私家偵探，問我要唔要加入，咪試吓，一做就十幾年。其實，做私家偵探同打拳一樣，都好講自信心，鬥心要強，個人要冷靜，因為我哋要花好長時間同精力來查案，有時要學會靜觀目標嘅變化，隨機應變，又要有耐性，有信心，唔怕困難，一定要將案查到為止。」&#13;<br> &#13;<br> <spanclass><fontstyle>壓力大生活沉悶  &#13;<br> 偷拍、偷聽、跟蹤，全是私家偵探的指定工作，加上電視劇電影渲染，很多人覺得私家偵探工作刺激緊張又有趣，但梁海平卻不認同。「我成日同人講，我哋呢行又悶，又唔刺激，亦唔神秘，無甚麼特別，人一個，經常要長時間監視目標，有時十幾個鐘，壓力又大，又怕跟漏，而且唔似差佬咁，我哋無權無資源，同劇集完全不同，所以好多人抱住憧憬入行，做唔夠兩日，就唔做，因為頂唔順。」</fontstyle></spanclass></fontstyle></spanclass></p><p>梁海平小檔案</p><p><b> 姓名：</b> 梁海平&#13;<br> <b> 年齡：</b> 44歲&#13;<br> <b> 婚姻狀況：</b> 已婚&#13;<br> <b> 學歷：</b> 中學畢業&#13;<br> <b> 經歷：</b> &#13;<br> 1969年學習武術&#13;<br> 1975年參加西洋拳及國術擂台比賽&#13;<br> 1983年在日本沖繩島舉行的亞洲拳擊賽奪得銅牌（54公斤級），其後參加自由搏擊比賽，出戰17場，13場勝1和3敗&#13;<br> 1986年與朋友合作，轉做私家偵探&#13;<br> <b> 經典賽事：</b> 1983年6月27日，與日本踢拳道冠軍得辰男比賽5回合，成功打敗對手。</p><p>電視有得睇</p><p>梁海平的故事將於6月14日（星期五），在港台電視部製作的《連營珠三角》內播出，劇名為《都市隱形人》。《連營珠三角》是講述十二位從事不同行業的港人，在珠三角發展的故事，該節目逢星期五晚上7時正於亞視本港台播映，並於港台網頁<ahref http:>（www.rthk.org.hk） 視像直播及重溫。</ahref></p></body></html>