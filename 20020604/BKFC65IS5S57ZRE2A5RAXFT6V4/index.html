<html><header><meta charset="utf-8"><title>率先睇adidas限量Indy波鞋</title></header><body><h1>率先睇adidas限量Indy波鞋</h1><p>喺收音機成日都會聽到講Indie，聽音樂又話Indie睇電影又話Indie，近日連波鞋都話Indy。長氣多次先講講，Indie唔係解India印度，指的係獨立（Independent）單位，故所有自己辦（非主流）的雜誌都可以說是Indie，三五知己成立的樂隊都是Indie，而adidas最新推出的Indy系列，就來自英文Individuality（個體），精神一樣係講「獨立」，Indy未來幾個月會把今年主力Climacool系列化，慢慢推出，相信是各波鞋友的佳音。&#13;<br>&#13;<br>記者：馮彥彰　攝影：林栢鈞&#13;<br>Model：Natalie（Chocolate）</p><p><spanclass><fontstyle>Indy波鞋點玩法？  &#13;<br> 相信今次係波鞋界的創舉，adidas推出的Climacool會玩系列化，名為Rockin’&amp;Rollin’，由6月開始分4個月推出24款鞋，即每個月6款，當中會有兩款鞋叫做Indy，係超限量版，只得各100對。而另外兩款是POP及Rock，此兩款鞋並不是限量，新系列顏色方面一脫Original老套adidas風格，而是其他波鞋都唔敢玩的Sharp顏色！</fontstyle></spanclass></p><p><spanclass><fontstyle>限量Indy玩Sharp色  &#13;<br> 所謂的Indy波鞋，意思係獨立，同社會潮流音樂的一種Statement，創意同態度就十足，而且以每月2款形式推出，買來着或者儲都得。</fontstyle></spanclass></p><p><spanclass><fontstyle>Pop系列玩Casual  &#13;<br> Pop系列概念來自潮流，但adidas將佢作一小改變，款式以Casual為主，潮流得來唔會太前衞，所以顏色以黑、灰、白等色為主！</fontstyle></spanclass></p><p><spanclass><fontstyle>大路Rock系列  &#13;<br> Rock系列就唔係限量，但顏色上及設計就以潮流為主，所以顏色唔會激，以大路及穩陣方向，基本上係男女通殺！</fontstyle></spanclass></p><p><spanclass><fontstyle>7月adidas新鞋獨家睇  &#13;<br> 咁6月的Indy就睇過了，獨家睇埋7月推出的新波鞋，暫時只可以取到Pop及Rock系列的款式，據知7月的Indy會更激，回看adidas品牌真係進步不少，雖然就設計及玩嘢度唔夠Nike快，但對品牌形象改善的確下了工夫。不過計計數，買晒成個Indy系列來儲都幾係！</fontstyle></spanclass></p><p><b> 售賣點：</b> &#13;<br> adidasShop（27306685）&#13;<br> 地址：尖沙嘴海港城2202店</p><p><spanclass><fontstyle>Nike又如何？6月重點新鞋時間表！  &#13;<br> 6月到，睇睇Nike有乜行貨鞋到？唔使估吓估吓，答案係同上個月一樣：都係Dunk、Force同Jordan的天下。新意今次真係欠少少，除了大量新色外，就只有對ZoomFlightTurbine比較吸引，其餘都係玩新色多。但據經驗，Nike同排隊係劃上等號，相信第一日Dunk、Force同Jordan依然會斷碼！</fontstyle></spanclass></p><p><b> 售賣點：</b> &#13;<br> NikeShop（28955668）　&#13;<br> 地址：銅鑼灣Sogo４樓</p><p><spanclass><fontstyle>Climacool玩啲乜？  &#13;<br> 每間公司每年都有其主力推出，好似Nike有Shox，adidas的主力就係Climacool，Climacool是一種最新做鞋物料的名稱，特質是布料超薄，而且透風透汗，着上腳後更會感到腳部360度入風，所以特別適合做跑鞋，而且鞋身輕，不過就怕落雨入水！其實Climacool鞋本身就集合各潮流指標，更找來了兩大萬人迷作代言人：碧咸及古尼高娃，擺明想食晒年輕男女條水，由形象至產品都可以用完美來形容，點忍得手唔買。</fontstyle></spanclass></p></body></html>