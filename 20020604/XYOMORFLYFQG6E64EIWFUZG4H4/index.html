<html><header><meta charset="utf-8"><title>韓戰地手記：中「國足毒」想中國贏</title></header><body><h1>韓戰地手記：中「國足毒」想中國贏</h1><p>世界盃前，同好多香港人一樣，理性咁講中國唔夠班，點都贏唔到哥斯達黎加，一分都攞唔到；但係賽前好似受到其他內地記者主觀願望感染，中咗「國足毒」──中國有機會做亞洲塞內加爾，對國足充滿憧憬。<br> &#13;<br> <spanclass>份外有親切感 &#13;<br> 其實真係唔知點解喺想法上會改變，話晒中國同塞內加爾實力點都有距離，要呢支亞洲世盃初哥有令人意外的驚喜，實非易事。之不過，當唔少外國記者見到你係由香港嚟，問吓中國隊嘅問題，認同咗香港係中國一部份，加上接觸國足球員較多，藏在心底的愛國情懷就完全走晒出來，話晒國足係自己國家嘅代表隊，感覺始終唔同，起碼周圍都係黃皮膚，份外有親切感。<br> &#13;<br> <spanclass>國足懂得享受世盃 &#13;<br> 其實，從部份中國國家隊成員發表心底說話，知道佢哋明白到要享受世界盃比賽，真係同以前未打比賽就話一定要贏心態好唔同，思想上更上一層樓屬好事。最後結果會係點？今日自有分曉。</spanclass></spanclass></p></body></html>