<html><header><meta charset="utf-8"><title>消暑AV產品夏日扺價誘惑</title></header><body><h1>消暑AV產品夏日扺價誘惑</h1><p>踏入6月，相信好多大學生都已經考試「勁過」！如果想去旅行，當然最好有部DC或DV機，用嚟影吓靚相同拍吓Video！如果決定留港消費，相信一部優質DVD機就絕對唔少得！最近旺角有AV舖搞咗個「暑假必買AV產品勁減」，全部都係呢類年輕人至愛AV產品，買嚟去旅行或者要嚟煲碟，絕對係消暑妙品！&#13;<br>&#13;<br>記者：朱崇德　攝影：陳盛臣</p><p><b> 細如八達通</b> &#13;<br> <spanclass><fontstyle>334萬級DC  &#13;<br> KYOCERAFinecamS3是半年前的新機，曾挾着全球最細334萬像素級數碼相機的威名抵港，其細如八達通的Size（80×55×30mm）同160g的重量，最啱放喺褲袋周圍影SnapShot。&#13;<br> S3備有2倍光學變焦（另加兩倍數碼變焦），亦即相等於傳統35mm相機的38-76mm焦距範圍（f/2.8-f3.5）。機身配置自動拍攝模式，不過諸如多區分割測光、中央重點測光、點測光、閃光燈及白光平衡等，都可以隨意讓用家調校。儲存媒體用SD/MMC記憶卡，電源用可循環使用的充電池。</fontstyle></spanclass></p><p><b> TouchScreen</b> &#13;<br> <spanclass><fontstyle>搞鬼入門機  &#13;<br> PDR-T10行貨到港只係兩個月左右，唔好理日本嗰邊有幾熱賣，喺香港亦一樣照冧價。它是一部210萬像素的入門級數碼相機，走Trendy路線，機身功能非常搞鬼，可如玩手機般換機身面殼，跟機送兩個畀你玩。&#13;<br> 操控按鍵非常簡潔，因為機背有一個1.6吋TouchScreen，大部份功能選項都可以喺螢幕搞掂，好有PDAFeel！記憶媒體使用了日漸流行的SD/MMC記憶卡，電源是方便易買的AA電池，可惜只備有4倍數碼變焦，光學變焦完全欠奉！不過機價定喺$1,780嘅入門級超低價，送畀女朋友做禮物就一流！</fontstyle></spanclass></p><p><b> 5路揚聲器</b> &#13;<br> <spanclass><fontstyle>DVDHi-Fi  &#13;<br> 如果聲效想玩High啲，PanasonicSC-PM08會係一個唔錯嘅選擇，基本前置三路，及後置左右喇叭樣樣有齊，再加上SuperSurround環迴立體聲效果，音效真係幾震撼！兼容光碟制式分別有DVD、VCD同AudioCD等，重內置埋AM/FM及卡拉OK等功能，畀多少少錢都值。</fontstyle></spanclass></p><p><b> 新款DV機</b> &#13;<br> <spanclass><fontstyle>震撼價$3,980  &#13;<br> 唔過4千蚊買到部DV機，相信是業界的新低價，更吸引是CanonDM-MV500是一部出咗幾個月的新機款，感覺更加抵買。此機最強是備有18倍光學變焦同360倍數碼變焦，重內置影像制式轉換功能，可以將舊式模擬視頻影像，轉換成數碼影像並錄在DV帶上，一機幾用好抵玩。</fontstyle></spanclass></p><p><b> 模擬三維環迴立體</b> &#13;<br> <spanclass><fontstyle>DVDHi-Fi  &#13;<br> SANYODC-DVD888是一套慳位兼慳錢的DVDHi-Fi組合，主機長度只有19cm，機面設計非常簡約，玩齊DVD、VCD、AudioCD同CD-R等多種光碟制式，放喺睡房或宿舍就至啱！此機強處是加入了SANYO自行開發的2-CHVirtual3DSurround功能，即是可以用兩個喇叭模擬出三維環迴立體效果，連最流行的DolbyDigital及dts都玩齊，勁冧價$1,550，買部MiniHi-Fi都要呢個價錢啦。</fontstyle></spanclass></p><p><b> AIWA旗艦級5.1</b> &#13;<br> <spanclass><fontstyle>DVD影院組合  &#13;<br> XR-DV700HR係AIWA去年的旗艦級5.1DVD影院組合，此機以設計同靚聲為賣點，全透明玻璃碟門，配以鏡面機面同圓拱形機腳，絕對是講求生活品味之作。5個衞星喇叭，每個均可達37W的強大輸出，加上68W的強勁Sub-woofer，真係間屋細啲都俾佢炸散！對應光碟制式分別為DVD、VCD、AudioCD及CD-R/RW等。</fontstyle></spanclass></p><p>店舖：華仁會&#13;<br> 電話：23980280&#13;<br> 地址：旺角花園街75-77號花園商業大廈6樓</p></body></html>