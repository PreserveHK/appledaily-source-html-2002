<html><header><meta charset="utf-8"><title>又平又搞嘢全城儲值卡鬥扺打</title></header><body><h1>又平又搞嘢全城儲值卡鬥扺打</h1><p>現時個個台都有儲值卡，同樣是免月費免簽約即買即用，要突圍而出的確要諗諗計。通話費鬥平當然不在話下，可以下載鈴聲同Logo又是另一賣點，而近期亦有儲值卡加埋國際電話卡功能，甚至以人氣偶像作品牌，今日一於Update近日各款新儲值卡，順道格價睇睇邊張至抵打。&#13;<br>&#13;<br>記者：招佩珊　&#13;<br>攝影：周旭文　&#13;<br>Model：Clara</p><p><spanclass><fontstyle>新世界傳動網度身訂做Twins卡  &#13;<br> 要數近日人氣偶像就非Twins莫屬，連網絡商都以她們作品牌推出儲值卡，而且更有齊全套度身訂做的增值服務，例如下載Twins的手機鈴聲及Logo、以短訊睇或收聽有關她們每日行程的消息及最新動態等，總之Fans必捧。不過，呢張卡計落都好抵打，每分鐘通話費為$0.3，於單頻網絡的非漫遊卡類中屬最平。</fontstyle></spanclass></p><p><spanclass><fontstyle>PEOPLES&#13;<br> 本地卡劃一收$0.33  &#13;<br> PEOPLES以往得一款漫遊儲值卡，最近就推出多一張只可作本地通話的「本地流動儲值卡」。新卡的通話收費有別於漫遊卡，本地通話費無分繁忙及非繁忙時間，全日劃一每分鐘收$0.33，相對用漫遊卡於繁忙時間每分鐘收$0.45的本地通話費，若然毋須有漫遊服務，用本地卡就更化算。兩款卡除了有來電顯示、Send短訊、下載鈴聲及Logo外，亦新增來電轉駁及留言信箱功能，但分別會收$15月費。</fontstyle></spanclass></p><p><spanclass><fontstyle>潤迅通信&#13;<br> 一卡兩用打IDD  &#13;<br> 潤迅通信推出月費計劃的同時亦推出一張面值$200的儲值卡，呢張名為「2用」的儲值卡，一方面可作本地通話，另一方面亦備有IDD國際電話卡功能，用家可經手機或任何音頻電話致電中國或海外，而IDD收費會於儲值卡內扣除。另外，儲值卡亦有國際來電轉駁功能，可將來電轉駁至海外的流動或固網電話號碼，轉駁費同IDD收費一樣並會於卡內扣除。</fontstyle></spanclass></p><p><spanclass><fontstyle>CSL	MYSIM/Kumustaka最抵用  &#13;<br> CSL推出專為學生而設的「MYSIM」及為菲律賓傭工而設的「Kumustaka」，呢兩款儲值卡的本地通話費較旗下另外兩款每分鐘收$1的儲值卡平，收費分別為每分鐘$0.33及$0.3。不過，$98的「MYSIM」本身只得100分鐘本地通話時間，要進入網址<ahref http:> http://www.mysimcard.com  登記個人資料、儲值卡電話號碼及就讀學校等資料，每個成功登記電話號碼更有額外200分鐘，即$98有300分鐘，每分鐘為$0.33。「Kumustaka」本身可讓菲傭以優惠價Send短訊或打IDD回菲律賓，但原來本地通話費亦全日劃一低至每分鐘$0.3。&#13;<br> 查詢：179179</ahref></fontstyle></spanclass></p><p>註：以上兩表中，計算平均本地通話收費方法，是將儲值卡售價除通話分鐘，或先將通話儲值額除本地通話收費，得出應有的通話分鐘後，再將儲值卡售價除通話分鐘。</p></body></html>