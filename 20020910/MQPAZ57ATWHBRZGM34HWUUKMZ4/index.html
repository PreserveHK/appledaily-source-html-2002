<html><header><meta charset="utf-8"><title>　　霍建寧阿松打高球密密斟 - 李八方</title></header><body><h1>　　霍建寧阿松打高球密密斟 - 李八方</h1><p>噚日講過，和黃大班霍建寧星期日打完高爾夫球，下晝四點半都要趕返和記大廈總部開記者會，高調反擊胡應湘；跟住八方就收到高人報料，話當日上午喺東莞個高爾夫球場，見到霍大班同財爺梁錦松一齊打波，伏明霞都有一齊玩。唔知佢哋揮桿之餘，有冇傾到最叻畫地圖嘅胡應湘呢？<br> &#13;<br> <spanclass>傾港珠澳大橋 &#13;<br> 其實一齊打波好平常，霍大班乃至誠哥同阿松不嬲都係波友，唔好係唔係都話人官商勾結。八方知道阿松上次同佢哋打波，重叫人以香港整體利益去睇港珠澳大橋㖭。&#13;<br> 至於阿松名下幢東莞別墅，正係位於和黃喺東莞個海逸豪庭，屋苑旁邊海逸高球場，呢個場多數係業主同會員玩，閒雜人等一概不歡迎，私隱度夠晒高，所以最適合阿松同松嫂呢類貴人。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></spanclass></p></body></html>