<html><header><meta charset="utf-8"><title>掃平貨：鄭秀文人氣化妝護膚品<br>特賣價全城至平</title></header><body><h1>掃平貨：鄭秀文人氣化妝護膚品<br>特賣價全城至平</h1><p>天氣話變就變，除咗買衫換季外，各位都唔好忘記買番啲護膚品換換季，小記今次有個新的特賣場好介紹，場內有各款最新的化妝品、護膚品同香水，貨量總數超過三萬件，當中最吸引的必屬由鄭秀文拍廣告的人氣產品，包括MaxFactor不脫色唇彩同潔面按摩棉，怕走寶？後日就要一早去排隊啦！&#13;<br>&#13;<br>記者：區佩嫦　攝影：黃子偉&#13;<br>ImageGirl：Natalie</p><p><spanclass><fontstyle>效應強勁  &#13;<br> 鄭秀文為MaxFactor拍攝的不脫色唇彩廣告，近期不論在電視上及巴士上都日播夜播，唇彩點都唔甩色嘅畫面令人印象難忘，而唇彩亦成為近期化妝品的熱賣產品。另外SK-II按摩棉亦係搵鄭秀文拍廣告，結果好多女士們都棄用普通洗臉奶而改用呢隻按摩棉，果然厲害！</fontstyle></spanclass></p><p><spanclass><fontstyle>MaxFactor不脫色唇彩  &#13;<br> 講到近期化妝品界的人氣產品，必然係鄭秀文喺廣告內點食點印都唔甩色的MaxFactorLipInfinity唇彩！今次特賣場居然有得賣，真係唔講得笑，梗掃啦！LipInfinity最大的賣點就係用上最新的鎖色配方，將唇色緊緊咁鎖在嘴唇上，同時又有閃令令兼且滋潤唇膏的效果，是近期OL手袋中必備的化妝品之一。雖然只有紫紅色及啡紅色選擇，但全是最易襯的顏色，不過數量只有24支，掃唔掃到就睇你夠唔夠手快啦！</fontstyle></spanclass></p><p><spanclass><fontstyle>$1塊SK-II按摩棉  &#13;<br> 呢款洗面兼具按摩的SK-II按摩棉，經常長賣長斷，可見鄭秀文效應幾咁厲害，佢特別在於雙面設計，可去除角質，又可洗淨多餘油脂，令皮膚變得白白滑滑，今次特賣有齊鄭秀文勁Sell的普通按摩棉同最新推出的淨白按摩棉，全部獨立包裝，兼且貨量充足，而且$1一塊真係唔掃就蝕底，不過由於負責人想人人有份，所以每人最多可買2塊。</fontstyle></spanclass></p><p><spanclass><fontstyle>SK-II精瑩修護緊膚水  &#13;<br> 雖然呢支SK-II的緊膚水屬貨辦，但其實都幾大支，起碼都用到半個月以上，以$8用半個月的超抵價的確幾吸引。講番呢支緊膚水，佢含有Pitera，能清潔毛孔內的污垢，幫助新陳代謝，令肌膚變得乾淨兼滑一滑。平日嫌貴唔捨得買的小記，都會買番支試試，睇吓係咪真係咁神奇。</fontstyle></spanclass></p><p><spanclass><fontstyle>其他筍貨  &#13;<br> &#13;<br> <spanclass><fontstyle>化妝品  </fontstyle></spanclass></fontstyle></spanclass></p><p><spanclass><fontstyle>LANCOME甜甜果味唇彩  &#13;<br> 由上年LANCOME推出JuicyTubes開始，呢支唇彩都經常賣斷市，可見佢幾咁受歡迎。呢支唇彩除了充滿難以抗拒的光澤感外，亦帶有薄荷的芳香味道，充滿活潑的春日感覺，今季春妝又點少得佢呢。</fontstyle></spanclass></p><p><spanclass><fontstyle>M.A.C自然睫毛液  &#13;<br> 呢支M.A.C的睫毛液極具口碑，今次$9就買到支真係平到連小記都唔信，呢支睫毛液可以令睫毛更長且充滿自然的濃密感覺，顏色唔易甩，唔怕一陣就變成熊貓眼，不過顏色只有灰黑色，相信最啱平實的你。</fontstyle></spanclass></p><p><spanclass><fontstyle>護膚品  </fontstyle></spanclass></p><p><spanclass><fontstyle>BIOTHERM清爽凝膠  &#13;<br> 呢樽BIOTHERM的Aquasource絕對是近年大熱的面霜之一，佢以5000公升礦泉水萃取精華為賣點，能為面部提供足夠的水分，令皮膚長期保持如水般的嫩滑感覺，唔怕春天𣲷黐黐的感覺。今次差不多以二折價錢就買到，未試過的朋友，小記覺得點都要買嚟試一試。</fontstyle></spanclass></p><p><spanclass><fontstyle>~H2O+Spa潤手霜  &#13;<br> 唔好以為冬天先用護手霜，其實一年四季護手霜都應該長伴左右，~H2O+的Spa系列潤手護甲霜，能減少雙手的乾紋，滋潤雙手的同時又能幫助指甲的增長，𠵱家$5一支，買定喺Office用都抵。</fontstyle></spanclass></p><p><spanclass><fontstyle>香水  </fontstyle></spanclass></p><p><spanclass><fontstyle>男女合用HugoDeepRed  &#13;<br> 上季推出的DeepRed，今次居然成為特賣場的貨品之一，的確幾出人意表，所以小記覺得呢支香水必定成為搶手貨。DeepRed帶有西洋梨、金盞花、西洋杉木、鳶尾花等香氣，味道較濃，男女合用。</fontstyle></spanclass></p><p><spanclass><fontstyle>形格GucciRush2  &#13;<br> 小記最鍾意呢支Rush2的味道，清香的水仙、鈴蘭、玫瑰、梔子花等香味，清淡得來帶點活潑，再加上四四方方的桃紅色樽身，小記覺得極具形格，深得極富自信的女強人歡心。</fontstyle></spanclass></p><p><spanclass><fontstyle>特賣場資料：  &#13;<br> 香港化粧品中心特賣場&#13;<br> 特賣日期：3月16日至5月13日&#13;<br> 營業時間：11:00am-7:00pm&#13;<br> 地址：九龍灣常悅道13號瑞興中心地下&#13;<br> 查詢電話：26389888&#13;<br> ＊只收現金，所有貨品均沒有包裝或包裝有輕微損壞。&#13;<br> ＊除按摩棉外，每款貨品每人限買一件。</fontstyle></spanclass></p></body></html>