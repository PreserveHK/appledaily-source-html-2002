<html><header><meta charset="utf-8"><title>新車速報：<br>澳門實地測試全新平治E-Class氣派十足</title></header><body><h1>新車速報：<br>澳門實地測試全新平治E-Class氣派十足</h1><p>向來備受矚目嘅新款平治E-Class，廠方早前正式向外公布不久，香港代理便急不及待運嚟一批左軚新車；除供今個周五至周日響會展舉行嘅新E-Class預展（售價約45萬起）外，部分新車更付運至澳門，令香港傳媒可作實地測試。相信當新車正式推出時，又會再一次掀動車壇嘅迴響呢！&#13;<br>記者、攝影：陳偉林</p><p><spanclass><fontstyle>賣相出眾富活力  &#13;<br> 新車予筆者嘅第一個觀感，會係造型較原有E-Class來得修長富時尚美外，重帶有一分活力感；適中嘅尺碼還要較同廠嘅C-Class更見大體富魅力㖭！當中，一對Bi-Xenon雙圓頭燈及有多盞聚焦嘅尾燈組合，重令人留有深刻印象呢！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>半主動懸掛個性迥異  &#13;<br> 率先跟車迷見面嘅，分別係全新E240同E320型號；兩者中，以E320嘅一台3.2公升V6偈表現至為剛勁有力，匹配埋一套5前速半自動波組合，轉檔順滑反應敏捷，難得車廂隔音仍保持有一分寧靜感。再者，頂級版重可以選配一套半主動式嘅氣壓避震裝置，令原來一派斯文嘅轎車，一躍成為一部高性能房跑車㖭！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>嶄新設備享受至高  &#13;<br> 至於車廂鋪排方面，富人體工學設計嘅修飾，予人有感空間闊落外，加埋頂級Panoramic雙天窗設計更可謂冠絕同儕；除電窗、電鏡、原廠恒溫冷氣及音響外，原來頂級版重有前後四座嘅獨立送風同空調組合，而前排椅背重可以附加自動充氣裝置，令彎路上乘客可有更佳嘅承托感呢！</fontstyle></spanclass></p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：較同廠C-Class來得大體，亦較舊款E-Class線條優美富時尚感。&#13;<br> 車廂：鋪排具人體工學設計，座椅乘坐妥貼富支持力。&#13;<br> 設備：有多項嶄新配搭供用家選擇，當中雙天窗組合具新意，亦令人視野遼闊舒適。&#13;<br> 操控：新加入嘅AirmaticDualControl半主動氣壓避震，加上靈敏電控轉向，帶出房跑車硬朗嘅一面。&#13;<br> &#13;<br> <b> 缺點</b> &#13;<br> 1.標準版嘅傳統懸掛組合，偏重舒適走彎欠支持力。&#13;<br> 2.一套5前速半自動波獨欠軚盤+/-按鍵，欠缺敏捷嘅轉檔反應。</fontstyle></spanclass></p><p><spanclass><fontstyle>平治E320Avantgarde規格  &#13;<br> 引擎：3199ccV6DOHC&#13;<br> 馬力：231ps/5600rpm&#13;<br> 扭力：32.1kgm/3000-4800rpm&#13;<br> 傳動：5前速半自動波，後輪驅動&#13;<br> 懸掛：（前）四連桿&#13;<br> （後）多連桿&#13;<br> 制動：（前）透氣碟&#13;<br> （後）碟式（ABS）&#13;<br> 尺碼：4818×1822×1452mm&#13;<br> 軸距：2854mm&#13;<br> 車重：1630kg&#13;<br> 輪胎：225/55R16　DunlopSPSport9000&#13;<br> 0-100公里：7.8秒&#13;<br> 極速：240km/h&#13;<br> 平均耗油：9.9L/100km&#13;<br> 新車售價：約港幣54萬起&#13;<br> 車輛提供：仁孚行（28957288）</fontstyle></spanclass></p></body></html>