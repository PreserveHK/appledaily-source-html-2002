<html><header><meta charset="utf-8"><title>貧困兩老盼配假牙裝電話</title></header><body><h1>貧困兩老盼配假牙裝電話</h1><p>兩名貧困無依長者，心中各有願望。年過六旬患有矽肺病的梁伯，飽受牙病折騰數十年，盼望重新鑲嵌一副假牙，吃一口飽飯；九十五歲獨居的林婆婆，哮喘且行動不便，害怕出事時求助無門，望能在家中安裝電話及平安鐘。善長點滴的捐款，可助兩老願望成真，改善生活。</p><p><b> 個案一：</b> 患矽肺病氣虛體弱的梁伯說：「人老咗，精神真係差好多，近排周不時頭暈眼花，行多幾級樓梯都氣喘，加上有矽肺病，成日咳同好易感冒，所以就算呢幾日天氣唔算好凍，我喺屋企都閂晒啲窗同着多件衫，怕病咗就麻煩。」<br> &#13;<br> <spanclass>大意摔毀假牙 &#13;<br> 梁伯原籍廣東惠州，早年移居香港後一直從事地盤工作。約十年前，梁伯被證實患上矽肺病，身心皆受痛苦。「我發現個病之後，喺地盤做多三年，就冇氣力捱落去，要靠賠償金生活。個病重令我脾氣好差，搞到同老婆離咗婚。」梁伯向記者訴說。&#13;<br> 梁伯晚年生活孤苦，早前摔毀了使用多年的假牙，以致連日來只能進食稀粥。「我細個喺鄉下唔注意牙齒衞生，搞到二十幾年前啲牙差唔多爛晒。早幾年我返大陸鑲咗副假牙，貪價錢平又食到嘢。點知前排我除副假牙出嚟洗嗰陣，唔小心整跌落地，副假牙即刻斷開兩截，我用萬能膠都冇辦法將副假牙黐番實，𠵱家惟有日日煲粥食。」&#13;<br> 梁伯續稱：「我好想鑲副新假牙，但去本地慈善團體開設嘅牙科診所，都要畀五千蚊。我每個月靠賠償金勉強生活，冇辦法攞咁大筆錢出嚟，惟有希望有人幫我！」</spanclass></p><p><spanclass>左眼幾近失明 &#13;<br> <b> 個案二：</b> 白髮蒼蒼的林婆婆，丈夫早逝，年逾六十的兒子又無力照顧她，遂獨自租住一板間房，靠傷殘金生活。「個仔年紀咁大，佢自己環境都唔好啦，𠵱家冇乜嘢驚，至驚有乜頭暈身㷫都冇人知啫。」年紀老邁的林婆婆無奈地說。&#13;<br> 林婆婆患有白內障，左眼幾近失明，加上有哮喘病及行動不便，情況令人擔心，故她一直希望裝設平安鐘看門口。「我聽過中心啲姑娘講，平安鐘好方便，有乜事㩒鐘就有人幫我，但裝部機好貴，我又冇電話，邊有得搞吖。」&#13;<br> 林婆婆現每月靠一千二百零六元傷殘金及兒子給予的二千元零用維生，扣除一千三百元租金及家務助理千餘元的膳食費後，已所餘無幾，難以掏出近五百元安裝電話，及每月繳付二百多元電話費和平安鐘租機費用。「我真係冇能力負擔咁多嘢，希望有好心人幫吓我。」	梁伯捐款編號：C0423&#13;<br> 林婆婆捐款編號：C0422&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>