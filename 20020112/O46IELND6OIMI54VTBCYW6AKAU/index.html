<html><header><meta charset="utf-8"><title>新車速報：<br>萬事得CapellaSilver「銀色旋風」襲港</title></header><body><h1>新車速報：<br>萬事得CapellaSilver「銀色旋風」襲港</h1><p>為慶祝香港萬事得汽車成立25周年紀念，代理近期特意引入東瀛本土特別版嘅CapellaSilver，包裝較傳統626優越之餘，多項升級配搭加埋唔到13萬嘅車價，可謂開創日本中型轎車嘅超低價先河；睇嚟呢股「銀色旋風」，確實魅力沒法擋噃！&#13;<br>&#13;<br>記者、攝影：陳偉林</p><p><spanclass><fontstyle>我有乜吸引地方？  &#13;<br> 我呢部為慶祝香港萬事得汽車成立25周年，而推出嘅CapellaSilver特別版，包裝及配套可謂一應俱全，除較身後嘅原裝626更突出外；兼且可以用唔使13萬嘅價錢，擁有中級轎車嘅享受，夠吸引喇啩？</fontstyle></spanclass></p><p><spanclass><fontstyle>包裝出眾冠同儕  &#13;<br> 原有626車系，早已係一款同級超值吸引嘅兩公升轎車；但相比於剛啱抵港嘅日本本土版CapellaSilver，後者可謂更勝一籌。既有齊同色防撞腰線，又有電鍍門邊鏡及四輪15吋合金軨組合，響同級車中可謂無出其右㗎！&#13;<br> &#13;<br> <spanclass><fontstyle>CapellaSilver升級超值  </fontstyle></spanclass></fontstyle></spanclass></p><p><br> &#13;<br> 1.四門腳踏加有電鍍裝飾，倍見雅潔。&#13;<br> 2.屬本土特別版嘅CapellaSilver，有強化供電裝置，可應用於極寒地帶。&#13;<br> 3.四輪15吋跑車合金軨組合，更添活力。&#13;<br> 4.電鍍門邊鏡外殼，貴氣十足。&#13;<br> 5.尾喉加有電鍍裝飾，更見動感。&#13;<br> 6.指揮燈加有銀白框邊，好有大車風範。</p><p><spanclass><fontstyle>多樣化設備一應俱全  &#13;<br> 打開車門所見，前後兩排皆以高級絲絨配襯，有軟滑貼服嘅享受之餘，前後排重各設有大型中央手枕，而左前方乘客椅背重可以收摺成桌几，真係好實用㗎！除四門電窗、門邊電鏡及中央門鎖外，重有大型電天窗、原廠恒溫冷氣，以及新增10碟CD音響組合，你又怎可以抗拒呢分誘惑呢！</fontstyle></spanclass></p><p><br> &#13;<br> <spanclass><fontstyle>引擎慳油輸出較港版強  &#13;<br> 特別版嘅CapellaSilver沿用一台慳油嘅2.0公升直4DOHC偈，性能輸出略較香港版626優勝之餘，原來佢本身重有特大供電裝置，大可應付高耗電量嘅音響組合㖭！講到操控，新車軟硬適中嘅懸掛結構，可畀到你有穩妥感呢！</fontstyle></spanclass></p><p><br> &#13;<br> <center> <tableborder><tralign><tdcolspan><spanclass><fontstyle><b> 記者試後簡評</b>    <tralign>  <tdcolspan><spanclass><fontstyle><b> 優點</b>    <tralign><td> 外形：</td> <td> 較前更見貴氣，有一份大型轎車風範。</td>  <tralign><td> 車廂：</td> <td> 高級絲絨鑲嵌，乘坐妥貼，有高質享受。</td>  <tralign><td> 設備：</td> <td> 升級配搭予人高質品味，享受出眾。</td>  <tralign><td> 操控：</td> <td> 引擎運轉暢順，有不錯嘅走彎循迹表現。</td>  <tdcolspan><spanclass><fontstyle><b> 缺點</b>    <tralign><td> 1.</td> <td> 稍嫌沒有真皮配套，略為有點失色之感。</td>  <tralign><td> 2.</td> <td> 引擎反應慳油之餘，但缺乏加速時嘅爆炸感。</td>   </tralign></tralign></fontstyle></spanclass></tdcolspan></tralign></tralign></tralign></tralign></fontstyle></spanclass></tdcolspan></tralign></fontstyle></spanclass></tdcolspan></tralign></tableborder></center> </p><p><tableborder><tralign><tdcolspan><spanclass><fontstyle><b> 萬事得CapellaSilver規格</b>  <tralign><td> 引擎：</td> <td> 1991cc直4DOHC</td>  <tralign><td> 馬力：</td> <td> 140ps/6300rpm</td>  <tralign><td> 扭力：</td> <td> 18.2kgm/4800rpm</td>  <tralign><td> 傳動：</td> <td> 4前速自動波，前輪驅動</td>  <tralign><td> 懸掛：</td> <td> （前）麥花臣支柱　（後）雙連桿</td>  <tralign><td> 制動：</td> <td> （前）透氣碟　（後）碟式（ABS）</td>  <tralign><td> 輪胎：</td> <td> 195/60R15BridgestoneB390</td>  <tralign><td> 尺碼：</td> <td> 4590×1695×1435mm</td>  <tralign><td> 軸距：</td> <td> 2610mm</td>  <tralign><td> 車重：</td> <td> 1340kg</td>  <tralign><td> 平均耗油：</td> <td> 11.6km/L</td>  <tralign><td> 新車售價：</td> <td> $129,900</td>  <tralign><td> 車輛提供：</td> <td> 萬事得汽車（28931112）</td>   </tralign></tralign></tralign></tralign></tralign></tralign></tralign></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></p></body></html>