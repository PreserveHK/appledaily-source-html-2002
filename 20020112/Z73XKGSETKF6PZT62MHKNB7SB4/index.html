<html><header><meta charset="utf-8"><title>股海實戰錄：港股短期易跌難升</title></header><body><h1>股海實戰錄：港股短期易跌難升</h1><p>港股今個禮拜先甜後苦，周一高見11919，最後收11892，升190點，眼看破萬二關有望，點知淡友借中移動（941）及聯通（762）出招，恒指連跌4日，噚日先升後跌，再跌89點，收11166。恒指一周共跌536點，跌幅4.6%，最不利訊號係50日線（現處11211）失守。<br> &#13;<br> <spanclass>10800未必守得住 &#13;<br> 恒指去年6月14日跌穿50日線13307，以13248收市後，跌至9月24日8971才見底，共跌4277點，跌幅32%。過去1個多月，恒指在11900至11000之間上落，噚日跌穿50日線，似形成雙頂回落，須提高警覺。雖然好多人認為恒指跌至10800有強大支持，但以往50日線失守，好少跌咁少。&#13;<br> 格老噚晚會發表演說，市場希望從中得到啟示。近期美國市場明顯較官方對經濟前景樂觀，市場分析員普遍預期經濟將在第2季復甦，但美財長奧尼爾則表示，經濟須9至18個月才真正復甦。&#13;<br> 港股今年相信以上落市為主。短期而言，兩隻中國電訊股技術走勢惡劣，如果冇好消息沖喜，好難扭轉弱勢。滙豐（005）50日線（現處92.60元）亦已失守，俾3塊大鉛墜住，恒指真係易跌難升。</spanclass></p></body></html>