<html><header><meta charset="utf-8"><title>柏芝受傷激發兩男互踩<br>東東反罵霆鋒縮頭烏龜</title></header><body><h1>柏芝受傷激發兩男互踩<br>東東反罵霆鋒縮頭烏龜</h1><p>張柏芝拍攝飛車片段受傷入院，有報道指謝霆鋒對柏芝由憐生愛，被問到柏芝會否希望東東探病時，霆鋒說：「我唔講，呢條友咁鬼囗！」而東東昨亦謂有人借本雜誌放飛箭做縮頭烏龜，矛頭似指向霆鋒。</p><p>日前有雜誌報道，指謝霆鋒對張柏芝由憐生愛，在柏芝受傷後，一連兩日也抽空到醫院探望，又指霆鋒不滿陳曉東（東東）小氣，經常對柏芝呼呼喝喝，該雜誌記者問霆鋒，柏芝會否希望東東前來探望，霆鋒即說：「我唔講，呢條友咁鬼『囗』（意指衰咗，很瘀）！」<br> &#13;<br> <spanclass>東東：冇講大話 &#13;<br> 儘管霆鋒前日否認曾說東東「囗」，但東東昨日在「番禺香江野生動物世界」拍攝華裔小姐外景片段，被記者問到霆鋒所講說話時，東東說：「嗰本雜誌所寫嘅係佢哋立場，並唔代表事實，但呢件事我好唔開心，人哋鬧我，我可以瀟灑唔記得，但莫須有嘅罪名，就一定要講。&#13;<br> 「我從來冇講大話，當日有記者問我柏芝狀況，我話唔應該由我講，結果俾人執住打麻雀呢件事去講（東東指柏芝當日曾笑說想打麻雀），話我博宣傳，由頭到尾都係記者追問我，我答番佢哋！」<br> &#13;<br> <spanclass>不會跟霆鋒溝通 &#13;<br> 未知東東可會主動跟霆鋒溝通一吓？東東說：「冇，唔需要，啲人唔應該立亂批判我，因為任何男女關係或者朋友關係，冇一個人講嘅嘢係真理，因為佢唔係上帝，反而有人借本雜誌放飛箭做縮頭烏龜，夠膽講唔夠膽認，夠膽就出嚟講。」&#13;<br> 東東矛頭似乎直指霆鋒，但東東經理人羅嘉慧隨即代東東打圓場說：「佢係指記者！」東東又聲稱未有受近日新聞影響心情，他說：「如果我俾呢啲無聊新聞影響就唔係男人啦！」有指霆鋒追求柏芝，但東東一臉冷淡說：「我冇興趣知，亦唔關我事！總之成件事我想講嘅係責任問題，柏芝飛車係咪我一個人嘅責任呢？」</spanclass></spanclass></p><p><spanclass>「唔好當我屈原」 &#13;<br> 另方面，昨《忽然1周》報道，指柏芝受傷後曾致電一神秘人說：「真係好high，最衰你睇唔到，今次真係跳得好型呀！」而該神秘人的最大嫌疑人物正是東東。&#13;<br> 對此東東回應說：「唔好再傳呢啲嘢啦，做任何嘢對柏芝冇幫助，講到咁離譜真係好核突，有嘢唔應該問我，總之朋友通電話，內容唔可以同你講，我聽唔到佢講呢句說話，唔好當我係屈原，屈完又屈，多啲關心柏芝啦，唔應該關心我！」&#13;<br> 此外，柏芝經理人方面對《忽周》報道大感不滿，直指人命關天，並表示柏芝該電話是致電給母親，柏芝和中國星方面將保留法律追究權利。&#13;<br> 就東東所講，霆鋒昨日透過助手回應說：「我同東東係朋友，東東唔係講我，上次我哋喺飛機上撞到，大家都有傾有講，嘉慧姐（東東經理人）都話咗東東所指唔係我，我唔想再就呢個問題講落去。」<br> &#13;<br> <spanclass>霆鋒東東結怨五年 &#13;<br> <b> 97年4月</b> --霆鋒歌迷在音樂會上，為支持霆鋒而大喊打倒陳曉東，導致東東歌迷極為不滿，自此二人不和傳聞不絕於耳。&#13;<br> <b> 97年8月</b> --盛傳二人不和，有指東東在活動中對霆鋒不瞅不睬。&#13;<br> <b> 去年11月</b> --霆鋒被問及是否認為東東借女友宣傳，他以「心知肚明」作回應，其後東東則謂全亞洲都知誰人愛借女友宣傳，暗指霆鋒借王菲博見報。&#13;<br> <b> 前日</b> --有報道指霆鋒謂東東為人「好囗」。&#13;<br> <b> 昨日</b> --東東在番禺的宣傳活動中，言語間暗指霆鋒是縮頭烏龜。&#13;<br> 記者卓寶花、黃文偉番禺直擊</spanclass></spanclass></p></body></html>