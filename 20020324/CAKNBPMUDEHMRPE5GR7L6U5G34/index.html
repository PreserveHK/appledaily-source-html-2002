<html><header><meta charset="utf-8"><title>黎淑賢性感行騷遇濕褲男Fans</title></header><body><h1>黎淑賢性感行騷遇濕褲男Fans</h1><p>洪欣、黎淑賢、陳穎妍、徐子淇及吳文忻昨日在何文田廣場為「冰河世紀大自然花生騷」行天橋，除了徐子淇穿着背心長裙稍密實外，眾靚女穿着性感服飾行天橋。&#13;<br> 現場一名身材矮小的男觀眾竟站在記者區內不停拍照，其鏡頭似乎針對女星下身，後來他牛仔褲的褲襠位置竟濕了一大片，令旁人側目。當靚女們並排大合照時，只有洪欣一人醒目發現該濕褲男觀眾，嚇得她以毛公仔遮着下身，後來又躲到大公仔後面迴避男觀眾的鏡頭。<br> &#13;<br> <spanclass>聲稱被雨淋濕 &#13;<br> 事後該位男觀眾自稱是電影編劇，今年三十一歲，名叫Sunny，他表示特地到來捧洪欣及黎淑賢場的，至於濕褲一事他則聲稱因是天雨淋濕，他說：「你哋唔好亂諗，我唔係色狼，我膊頭都有濕呀。」但記者所見他全身位置只有褲前濕漉漉的。&#13;<br> 對於男擁躉濕褲，洪欣說：「我起初都唔為意，發現時咪用公仔遮住囉，死啦，今年興白色衫又有咁多雷射透視機，都唔知點算好，惟有用肉色衫打底啦。其實我好怕接呢啲騷着到咁性感，為錢冇辦法啦。」&#13;<br> 採訪：甘比&#13;<br> 攝影：陳偉權</spanclass></p></body></html>