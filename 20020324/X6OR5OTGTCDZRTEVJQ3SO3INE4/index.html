<html><header><meta charset="utf-8"><title>古天樂羅嘉良無綫高層撐腰<br>宣萱靠小圈子做一姐</title></header><body><h1>古天樂羅嘉良無綫高層撐腰<br>宣萱靠小圈子做一姐</h1><p>無綫一姐宣萱與古天樂、羅嘉良及無綫兩大高層梁家樹和蕭笑鳴夫婦，這個五人組合近年一直被傳為在無綫玩「一家人」的小圈子，有人指宣萱亦是靠埋堆，才能做一姐兼屢獲機會演重頭劇。宣萱自己也不諱言，她確實找到了娛樂圈中的父親和兄弟。</p><p><fontsize><b> 事業篇：要埋堆講緣分</b>  &#13;<br> 近年在無綫內部流傳着一個傳聞，指宣萱、羅嘉良（撈家）、古天樂（古仔），以及無綫戲劇分部助理總監梁家樹（Tommy）與其身任藝員科經理的太太蕭笑鳴，大玩「一家人」小圈子，更指宣萱是靠埋堆才能屢獲拍重頭劇的機會，鞏固其無綫一姐的地位。<br> &#13;<br> <spanclass>梁家樹Buy我 &#13;<br> 自言笑罵由人的宣萱，表示過去曾多次在別人口中聽到這傳聞，她笑哈哈地說：「我從來冇諗過呢個問題，亦唔會去諗我哋五個似唔似一家人，但人哋要叫我哋做『一家人』，咁咪一家人囉，我又唔會理嘅。」&#13;<br> 記：記者　宣：宣萱&#13;<br> 記：你知唔知有人話你哋五個人喺TVB玩小圈子遊戲？&#13;<br> 宣：我係有聽過嘅，但我絕對冇呢種心態。喺TVB嘅四樓，戲劇組嘅每一個監製都有自己鍾意用嘅演員，我承認Tommy對我好，佢同我講過，佢buy我係因為鍾意我個人夠直，好坦白，喺娛樂圈已經好少見。佢肯用我，都要我有實力至得，我今時今日得到嘅嘢，唔可以話係因為Tommy錫我，畀晒所有最好嘅嘢我，我就會得到，我自己都要付出努力，我冇觀眾緣，唔勤力嘅話，你畀乜嘢我都係冇用。</spanclass></fontsize></p><p><spanclass>啱傾嘅好朋友 &#13;<br> 記：有傳你同高層玩埋堆，至可以有演重頭劇嘅機會？&#13;<br> 宣：Tommy係一個超級好嘅人，我同佢係一種緣分，佢教我好多嘢，私底下大家係好朋友，啱傾嘅，可能喺某啲人眼中，好傾啲就話有埋堆嘅感覺，但我唔會理，所以我唔會因為人哋講呢啲嘢，而唔同佢做好朋友，我行得正企得正。&#13;<br> 記：但係有人覺得你同Tommy兩公婆親到好似契爺契媽咁。<br> &#13;<br> <spanclass>懶理閒言閒語 &#13;<br> 宣：講囉，我都係唔會理，控制唔到㗎，我視Tommy為好朋友之餘，佢畀我嘅感覺，就好似喺娛樂圈中搵到我嘅爹哋咁，我哋好似兩父女，佢唔會利用我，佢只係真心希望宣萱好，等如爹哋想每個仔女好一樣，我唔理人哋把口點講，永遠都唔會避忌嘅。&#13;<br> 記：你同羅嘉良、古仔嘅關係又點？&#13;<br> 宣：係兄弟姊妹，古仔雖然細過我少少，但我都當佢係哥哥㗎，佢會教我嘢。撈家就更加似哥哥啦，因為撈家比我成熟同冷靜得多。&#13;<br> 撰文：朱芷瑩　攝影：馬啟然&#13;<br> 協力：羅慧敏　鳴謝：香港國際潛水俱樂部</spanclass></spanclass></p></body></html>