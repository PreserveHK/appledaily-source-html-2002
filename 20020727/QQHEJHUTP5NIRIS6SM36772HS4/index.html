<html><header><meta charset="utf-8"><title>　　ICAC南韓毛國照抄 - 李八方</title></header><body><h1>　　ICAC南韓毛國照抄 - 李八方</h1><p>香港成日要同新加坡、上海等城市比較，乜嘢排名呀、數據呀都要鬥一餐，八方八到一件事，都算係香港嘅威水嘢。話說世界盃亞洲之光南韓，同埋印度洋國家毛里裘斯最近成立反貪部門，重仿效香港廉署，將個名改做ICAC（IndependentCommissionAgainstCorruption）。&#13;<br> 聽講世界各地嘅反貪機構有唔同嘅名，例如新加坡叫反貪局，英文叫CPIB（CorruptPracticesInvestigationBureau）。人哋個個名唔用，仿照香港廉記個寶號改名，都算係反映香港肅貪倡廉嘅成績得到國際社會認同。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>