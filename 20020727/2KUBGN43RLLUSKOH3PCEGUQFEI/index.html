<html><header><meta charset="utf-8"><title>邊玩邊食：<br>本地度假Plan幾百蚊有玩有食</title></header><body><h1>邊玩邊食：<br>本地度假Plan幾百蚊有玩有食</h1><p>踏入旅遊旺季，長短遊浪接浪，精明的你無謂陪人家湊熱鬧，在他鄉迫到身水身汗吖，不如把二三千蚊的旅遊附加費，花在好玩好食的本地度假套餐上，每人只需付出數百元，便可享受如海外度假般的陽光、海灘、大泳池，還可讓愛侶或家人免受舟車勞頓之苦，輕鬆享受度假之樂。&#13;<br>記者：楊一凡&#13;<br>攝影：楊錦文、林栢鈞　&#13;<br>ImageModels:亞博、邵茜、谷天俊及谷太</p><p><spanclass><fontstyle>親子必遊  &#13;<br> <spanclass><fontstyle>多元化親子活動伴聯合國美食  &#13;<br> 一家大細度假不妨遠離塵囂，走入老遠的屯門，把沙灘當大廳，掛上太陽大光燈，各位賓客肆無忌憚暢泳嬉水；媽媽怕曬黑？陪仔仔到室內兒童俱樂部，玩高爾夫球、波波池、吹氣玩具；玩到肚餓咩？埋位享用集齊中日韓、東南亞、印度、意大利、澳洲及美國的美食自助餐。</fontstyle></spanclass></fontstyle></spanclass></p><p><spanclass><fontstyle>印日頭盤  &#13;<br> 印式雜菜釀燈籠椒，即是把加有印式香料的肉末炒飯，填滿三色燈籠椒中，是一道飽肚的冷盤；粒粒金黃的薯仔雜菜沙律，加有芝士粒、車厘子、洋葱及甘笋等；日本壽司款式多，黑白芝麻鰻魚卷、紫菜飯卷及三文魚壽司三文治均是必試之選。&#13;<br> &#13;<br> 試味報告：燈籠椒不經煮烚，伴炒飯吃爽口鮮甜；薯仔沙律飽肚非常；卜脆的黑白芝麻伴酸味味的壽司飯，由鰻魚做中間人，香滑可口。</fontstyle></spanclass></p><p><spanclass><fontstyle>泰式美食  &#13;<br> 選用肉蟹加咖喱粉、雞蛋、蒜頭及洋葱，炒至香氣四溢的泰式咖喱炒蟹，惹味鮮甜；粉絲蝦沙律加有青檸魚露汁，令大蝦、小蝦、肉鬆及粉絲更添美味；泰式拼盤包括蝦餅、炸魚餅、春卷及香辣炸雞。&#13;<br> &#13;<br> 試味報告：炒蟹非常入味，咖喱汁香滑；沙律酸甜醒胃，鮮味十足；香脆的拼盤小食伴香辣肉雞醬及酸甜汁，的骰方便，小朋友至愛。</fontstyle></spanclass></p><p><spanclass><fontstyle>情侶首選  &#13;<br> <spanclass><fontstyle>海景泳池遊艇樂伴仲夏番茄菜  &#13;<br> 夏日番茄肥大肉厚，最宜炮製清新健康菜式，深諳飲食之道的意大利總廚，特地選用五至六款來自歐洲及美國的番茄，炮製多道精美頭盤、主菜及甜品，即日起至8月31日於酒店的HarbourGrill全日供應，一於在無敵靚景泳池玩樂後，利用套票的餐廳現金券去歎番餐啦！</fontstyle></spanclass></fontstyle></spanclass></p><p><spanclass><fontstyle>煎紅鱭魚伴鮮茄沙巴翁配西班牙凍湯$110  &#13;<br> 紅鱭魚類似紅衫魚，烘烤後伴鮮茄沙巴翁入湯；番茄沙巴翁的材料有鮮番茄、紅花粉、醋及忌廉；西班牙凍湯全程不用「開火」，大廚只要把番茄、青瓜及香草等攪碎成茸，隔渣後直接倒入湯碟中，保持原汁原味。&#13;<br> &#13;<br> 試味報告：紅鱭魚鮮味，鮮茄沙巴翁滑如慕絲，凍湯至精采，香滑清新不油膩。</fontstyle></spanclass></p><p><spanclass><fontstyle>鮮茄釀沙甸伴橄欖配西洋菜汁$95  &#13;<br> 先用熱水灼熟番茄以便去皮，另一邊把新鮮美味的沙甸魚去骨，在魚肉裏加入香草及橄欖油，並剁到碎濕濕，細心地把番茄切成甲蟲殼，釀入沙甸魚，表面綴以薄片黑松露菌，伴以西洋菜加輕怡蛋黃沙律醬混合而成的醬汁。&#13;<br> &#13;<br> 試味報告：鮮番茄令沙甸魚入口油水充足，西洋菜汁可減少腥味，有助口感更香滑。</fontstyle></spanclass></p><p><spanclass><fontstyle>焗鮮茄梳乎里配意大利陳年黑醋汁$75  &#13;<br> 現年25歲的黑醋汁，稠如漿甜似蜜，加入配料炮製成滑嘟嘟的梳乎里汁，注入甜椰椰的鮮茄梳乎里中，誘發番茄的酸甜味。&#13;<br> &#13;<br> 試味報告：把甜品匙放在梳乎里中間，輕力向下一插，杯裏馬上傳來細微的o劈啪聲，加入黑醋汁，趁熱享受一秒之間的薄脆、酸甜、鬆化、即溶。</fontstyle></spanclass></p><p>HarbourPlaza海逸酒店&#13;<br> 訂房熱線：29968006&#13;<br> 地址：紅磡德豐街20號&#13;<br> 收費：$988夏威夷假期套餐包一晚雙人園景客房住宿，$300餐廳現金券或雙人魚翅海鮮自助晚餐，免費乘坐周六黃昏遊船河，免費使用健身中心及頂樓露天泳池。美國冒險樂園代用幣十個。兩位成人可帶同兩位小童免費入住房間及遊船河。&#13;<br> 備註：&#13;<br> 星期五、六及日惠顧，每間房需多付$200。星期一至四入住的顧客，可憑票於周末黃昏到酒店免費乘坐遊船。HarbourGrill訂座電話：29968433。</p></body></html>