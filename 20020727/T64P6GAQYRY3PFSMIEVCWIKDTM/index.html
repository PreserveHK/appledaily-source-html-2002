<html><header><meta charset="utf-8"><title>股海實戰錄：匯豐走勢成關鍵</title></header><body><h1>股海實戰錄：匯豐走勢成關鍵</h1><p>周四晚美股個別發展，杜指反覆靠穩，微吐4點，但納指則大跌3.9%，拖累亞洲科技股大跌，日、韓、台股市平均跌逾3%，港股中亦以電訊科技股跌幅較大，但滙豐（005）反彈令恒指跌幅收窄，最後收9773，跌111點。一周埋單，恒指大跌552點，跌幅5.3%。今個禮拜幾乎肯定跑輸杜指。&#13;<br> 期指下周二結算，睇過去幾日港股走勢，淡友明顯壓價結算。恒指噚日再創9687今年新低，去年9月尾恒指有個9663至9602嘅上升裂口，不妨睇吓好友能否保住呢個支持區結算期指。如守得住，港股或有短線反彈，若升破降軌（現處10160）阻力，則初步轉勢。<br> &#13;<br> <spanclass>下周一可見真章 &#13;<br> 滙豐噚日反彈0.75元，收85元，可惜成交較薄。過去3日滙豐在84元水平築底，但技術方面仍偏弱，滙豐是否淡友最後撒手鐧，下周一將有分曉。&#13;<br> 細價股噚日出現小股災，特區政府又一典型「好心做壞事」例子，小股民未見其利先見其害，引來怨聲載道。董建華連任後急於求成，希望有所交代，屬下官員自然不敢怠慢，幾乎個個局長及部門都要爭取表現，向老闆交差，可惜眼高手低，思慮不周，更令民怨沸騰。艱難時期，凡推新政應審時度勢，其實有時無為（不妄為）勝有為。&#13;<br> 趙飛雲</spanclass></p></body></html>