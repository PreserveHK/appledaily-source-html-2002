<html><header><meta charset="utf-8"><title>人氣流行線：<br>法國直擊楊千嬅掃貨之旅</title></header><body><h1>人氣流行線：<br>法國直擊楊千嬅掃貨之旅</h1><p>人紅自然靚，除了髮型化妝有人包，衣衫形象亦有專人指導執到正外。楊千嬅貴為當今票房靈藥，兼且唱片賣得，有觀眾緣，每次出鏡當然要型要靚。但千嬅的一身潮流打扮，原來除了演唱會及盛大場合外，其餘都是由頭到腳全部自己搞掂。名牌雜牌Mix&amp;Match，千嬅着衫潮流之餘亦總有自己的風格，今次去到時裝之都法國巴黎，記者同遊直擊其Shopping地點，更將千嬅的收穫與至愛大公開！&#13;<br>&#13;<br>記者、部份攝影：梁珮瑜</p><p><spanclass><fontstyle>名店街入貨  &#13;<br> 千嬅今次到法國工作，亦需到毗鄰的富貴小國Monaco（摩納哥）一遊，當然順道必逛名店街。街道avenuedeBeauxArts及其一帶，可說是這裏的名店街，LouisVuitton、Gucci、Celine、Dior等超級名牌都可以搵得到。因工作關係，可以掃貨購物的時間絕不多，千嬅不到兩句鐘就掃了LV袋一大個，以及心愛的CHAUMET手表。</fontstyle></spanclass></p><p><b> 抵價買到CHAUMET</b> &#13;<br> 「我恨買呢隻CHAUMET好耐，但香港實在太貴唔抵，上次去意大利又搵唔到，今次終於買到（售價一萬以下，香港定價$11,400），好開心。」大家都知千嬅愛儲表，佢更自認係「表精」，Zucca、IWC、FranckMuller等，有平有貴一樣鍾愛。「其實我鍾意個款多過牌子，亦唔會追新款。比較喜愛Boysize、三針款及深色皮帶的表，或者得意如Zucca的款式都得！」究竟儲埋幾多隻？「約三、四十隻，我少戴首飾，就當手表係首飾戴㗎喇！」</p><p><spanclass><fontstyle>巴黎必到明星舖Colette  &#13;<br> 位於巴黎名店區的Colette，絕對是名牌與潮流的集中地，有如意大利的10CorsoComo或香港的Joyce、I.T。Balenciaga、MarcJacobs、Prada與miumiu、Gucci、Dior、Garcons及ABathingApe等，至新至紅最潮流，中外明星及各地型人必到此一遊，隨時在你身邊揀衫的，會是Nigo或張曼玉，而記者就有朋友有此經驗。</fontstyle></spanclass></p><p><spanclass><fontstyle>直擊戰利品  &#13;<br> 趁部分戰利品未入箱，記者直擊千嬅的酒店房間，再睇睇其他收穫。她自言並無特別鍾愛牌子，同時記者亦發現佢去到邊、買到邊，無論agnesb.、Balenciaga、MarcJacobs抑或百貨公司，多數有收穫。&#13;<br> &#13;<br> <b> 秋冬推介D&amp;G</b> &#13;<br> 剛買即着的Balenciaga紅色背心，半價只需80歐元（退稅後約五百多元），絕對抵買。「見靚就買，牌子無所謂。我係『淨色人』，淨色唔花同Casual就最好，好似MarcJacobs有些款，易襯又多種場合都着得，點都要買幾套傍身。」睇過數個品牌來季的時裝相，她認為秋冬暫時可推介的，最好是D&amp;G、隨後有Chloe及好貴的StellaMcCartney。</fontstyle></spanclass></p><p><spanclass><fontstyle>尋覓小王子  &#13;<br> 「入行第二年朋友介紹我睇《小王子》，自此愛上了。細路與大人之間有不同的觀點，故事諷刺，對人性陰暗面提出控訴，最後話你知人愈簡單愈好，諗咁多好易癲。簡單可以令『核突』的東西變靚。我亦學習緊這種做人方式。同埋小王子都好浪漫！」</fontstyle></spanclass></p></body></html>