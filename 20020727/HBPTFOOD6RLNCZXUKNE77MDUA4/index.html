<html><header><meta charset="utf-8"><title>寫真＋自傳出版在即甚緊張<br>古仔為做作家唔去夜街</title></header><body><h1>寫真＋自傳出版在即甚緊張<br>古仔為做作家唔去夜街</h1><p>古天樂早前在本報寫完「七日星語」專欄後，即被台灣出版社邀請他出自傳加寫真，並於下月尾推出。古仔為了努力在家中寫書，幾乎完全不去夜街，即使在上海拍戲期間，一收工亦即時投入寫自傳。</p><p>古天樂早前在本報寫了「七日星語」專欄後，被台灣出版社睇中，覺得他十分之敢言，因此邀請他出版自傳，講述有關自己的經歷，雙方在接觸之後，古仔亦很有興趣，很快就達成協議。<br> &#13;<br> <spanclass>預計下月推出 &#13;<br> 古仔的這本文字寫真，個多月前開始籌備，現時已經全部寫好，預計在下月底推出，而出版商方面，亦專程去上海替古仔影了一輯相，所以書內除了有古仔親自執筆的內容外，亦會有古仔的相片，製成一本自傳加寫真集。&#13;<br> 在書中古仔除深入講及有關自己的家庭、感情、朋友和事業外，當年他入獄的日子，亦會詳細講述，古仔日前接受本報電話訪問時說：「我喺報紙寫完專欄之後，收到好多讀者嘅電郵同埋來信，佢哋話估唔到我咁敢講嘢，其實我自己係個唔係太鍾意講嘢嘅人，但寫完專欄，對於寫嘢好有興趣，我出書都係想令到fans更加了解自己。」<br> &#13;<br> <spanclass>希望Fans支持 &#13;<br> 古仔搬屋之後，甚少去夜街，大部份時間留在家中，更努力不停寫書，而在上海拍電影《河東獅吼》期間，收工後亦躲在酒店房寫書，他說：「我第一次出書，既緊張亦好興奮，希望有市場，有多啲fans支持啦！」</spanclass></spanclass></p></body></html>