<html><header><meta charset="utf-8"><title>尾場個唱男友捧場感動<br>陳慧琳淨係唔多謝黃柏高</title></header><body><h1>尾場個唱男友捧場感動<br>陳慧琳淨係唔多謝黃柏高</h1><p>陳慧琳（Kelly）演唱會前晚在紅館圓滿結束，她在台上逐一多謝台前幕後的工作人員，惟獨欠缺盛傳與她不和的正東唱片高層黃柏高。問Kelly跟黃柏高傾續約的進展，她表示本月一日已約滿，現在是自由身。</p><p>陳慧琳（Kelly）前晚在紅館順利完成「陳慧琳飛天舞會演唱會」，她在完場時更依依不捨而落淚。Kelly向台前幕後的工作人員致謝時，卻未見她提及所屬正東唱片公司高層黃柏高的名字，令早前二人不和的傳聞甚囂塵上。<br> &#13;<br> <spanclass>「我𠵱家自由身」 &#13;<br> Kelly前晚除了邀得劉德華、曾志偉和雷頌德做嘉賓外，Kelly的祖母、男友Alex、男友雙親、許志安和林建岳及其女友Monica等均有捧場。&#13;<br> Kelly表示跟正東的唱片合約已於本月一日屆滿，而有傳黃柏高會加盟EMI，Kelly的經理人鍾珍說：「我都好心急，好想知佢（黃柏高）嘅去向。」Kelly則說：「我都要睇其他人畀嘅條件，我𠵱家自由身，可以做freelance。」鍾珍則說：「你（陳慧琳）係冇人請，係失業，不過睇吓點先。」記者轉而向黃柏高求證，他笑說：「咁咪等吓囉，下個月會明朗化，而且我都冇講過話要走（指離開正東）。」<br> &#13;<br> <spanclass>吹氣球弄傷眼 &#13;<br> 前晚完騷後，Kelly在後台把玩歌迷送的氣球，但貪玩吹爆氣球，弄傷右眼。事後Kelly在紅磡都會海逸酒店舉行慶功宴，亦戴上墨鏡遮着受傷的眼睛。對於家人和男友均到場，Kelly說：「我知男友同佢父母都有嚟，我頭先唱完喺後台見到媽咪，即刻攬住佢喊個不停。」&#13;<br> 此外，雷頌德前晚在台上表演時，突然發台瘟忘記歌詞，而Kelly為答謝雷頌德，特別和他擁抱。&#13;<br> 採訪：王連連&#13;<br> 攝影：黃文成</spanclass></spanclass></p></body></html>