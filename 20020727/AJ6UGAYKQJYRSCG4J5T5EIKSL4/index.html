<html><header><meta charset="utf-8"><title>紅魔賤賣約基畀布力般<br>夏日求驗客：黑雙煞故劍重逄</title></header><body><h1>紅魔賤賣約基畀布力般<br>夏日求驗客：黑雙煞故劍重逄</h1><p>曾經令唔少後衞聞風喪膽嘅黑雙煞組合，終於重現球壇啦！不過就唔係喺曼聯，而係喺布力般。&#13;<br> 曼聯禮拜五同意以超級至抵價嘅二百萬鎊，將九八年用一千二百六十萬鎊買返嚟嘅約基，買畀布力般。由於高爾上屆已過檔布力般，𠵱家連約基都嚟埋，咁即係話，當年幫曼聯成為三冠王嘅黑雙煞，終於重現球迷眼前。&#13;<br> 但係，係人都知約基經已跌晒Watt，上屆喺曼聯連冷板都冇得坐，所以佢就算可以同高爾故劍重逢，威力重有冇以前咁勁，就要睇領隊桑拿士嘅功力。雖然係咁，話晒佢兩個以前一直都係合作幫曼聯打其他球隊，不過𠵱家就掉轉槍頭，幫布力般打曼聯，所以第日有機會對番舊僱主，你都咪話唔有趣！<br> &#13;<br> <spanclass>世界難撈施丹自願減薪 &#13;<br> 世界球壇受到經濟差大氣候影響，有關啲球會財困同球員減薪消息無日無之。繼國際米蘭嘅韋利同朗拿度之後，最新消息話皇家馬德里嘅法國球星施丹都自願減薪，幫補吓球會。唉，連球王都咁做，其他球員想唔跟都難。<br> &#13;<br> <spanclass>英運會搵碧咸充撐場面 &#13;<br> 英聯邦運動會響世界體壇唔算好大盛事，號召力唔強，所以大會除咗搵傑斯同皮亞斯做火炬傳送員之外，重搵埋萬人迷碧咸撐場。由於事先唔係太多人知碧咸會出現，所以引起哄動。曼市最出名足球，搵冇份參加運動會嘅球星撐場，起碼引起多啲人注意啦。<br> &#13;<br> <spanclass>羅馬里奧讀時裝設計謀後路 &#13;<br> 巴西憑「3R」威力勇奪世界盃，應該無咩人會再記得羅馬里奧，呢位過氣球星似乎亦知球壇已經唔係佢天下，最近報讀番停學兩年嘅時裝設計課程，開始謀定後路。不過我求大俠睇佢平時衣着品味……，要加倍努力至得囉。</spanclass></spanclass></spanclass></p></body></html>