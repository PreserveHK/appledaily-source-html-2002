<html><header><meta charset="utf-8"><title>新車速報：<br>福士Polo1.4配手波好好玩</title></header><body><h1>新車速報：<br>福士Polo1.4配手波好好玩</h1><p>早前，全新打入香港市場嘅新一代福士Polo，以其小車別致吸引嘅賣相，加上有大車高規格設備，已引來不少車迷嘅迴響，而近期代理更引入配備手波版嘅Polo新車，活現出一份小跑車個性之餘，加上本身嘅電子循迹（ASR）及限滑差速（EDL）裝置，令駕駛變得更富樂趣同安全感㗎！&#13;<br>記者、攝影：陳偉林</p><p><spanclass><fontstyle>電子裝置媲美房跑車  &#13;<br> 新款Polo沿用一台1.4公升直4DOHC偈，但就改配上5前速手波，不僅更富駕駛樂趣，而且起跑及加速表現，亦較原來自動波倍見敏捷同剛猛；再者，Polo重備有高性能房跑車嘅電子ASR同EDL裝置，重有四輪高效能碟式制動、ABS連EBD配搭，每予人有收放自如嘅感覺㗎！</fontstyle></spanclass></p><p><spanclass><fontstyle>賣相趨時見活力  &#13;<br> 自平治車廠帶起雙圓車燈設計後，已成為車壇一股潮流，而新款Polo嘅車頭圓燈組合，既富個性又見趨時，自然惹起車迷注目。再者，細車級數已配備15吋合金軨組合，更見有活力感呢！</fontstyle></spanclass></p><p>&#13;<br> &#13;<br> &#13;<br> </p><p><spanclass><fontstyle>空間闊落設備齊全  &#13;<br> 講到車廂鋪排，新一代Polo較前更見空間闊落外，車架結構亦穩紮得多，後排重可以左右獨立收摺放平；除電窗、門邊電鏡連除霞裝置外，重有電天窗、前後房燈、恒溫冷氣連6碟CD高級音響，當然唔少得重有四個安全氣袋組合㖭！</fontstyle></spanclass></p><p><spanclass><fontstyle>福士Polo1.4規格  &#13;<br> 引擎：	1390cc直4DOHC&#13;<br> 馬力：	75ps/5000rpm&#13;<br> 扭力：	12.9kgm/3800rpm&#13;<br> 傳動：	5前速手波，前輪驅動&#13;<br> 懸掛：	（前）柱式獨立；（後）拖曳臂&#13;<br> 制動：	（前）透氣碟；（後）碟式（ABS）&#13;<br> 輪胎：	195/55R15DunlopSPSport2000E&#13;<br> 尺碼：	3897×1650×1465mm&#13;<br> 軸距：	2460mm；車重：1065kg&#13;<br> 0-100公里：	12.9秒；極速：172km/h&#13;<br> 平均耗油：	6.4L/100km&#13;<br> 新車售價：	$124,000&#13;<br> 車輛提供：	合泰汽車（28828938）</fontstyle></spanclass></p></body></html>