<html><header><meta charset="utf-8"><title>行超市：<br>city'super台灣美食節買地道食品兼抽獎</title></header><body><h1>行超市：<br>city'super台灣美食節買地道食品兼抽獎</h1><p>銅鑼灣時代廣場地庫city'super，由今日起至下周日搞咗個台灣美食節，除咗有特色冰品、飲品、醬油等緊你哋去買之外，喺購物之餘，同時更有抽獎。另外亦有即炸即食食品賣，保證新鮮、衞生及美味，全部都好有台灣風味，你又點可以錯過呢！&#13;<br>記者：陳冰麗&#13;<br>攝影：伍慶泉&#13;<br>Model：Octavia</p><p>只要喺台灣美食節期間購物滿$300，即可獲贈抽獎券一張，贏取獎品，獎品包括：&#13;<br> 1.長榮客艙機票來回台北兩張，名額一名。&#13;<br> 2.city'super禮品儲值卡$300，共四名。&#13;<br> 3.鳳梨酥禮盒，合共24盒。</p><p><spanclass><fontstyle>醒神類  &#13;<br> <spanclass><fontstyle>新鮮菠蘿冰條  &#13;<br> 台灣盛產菠蘿，所以今次台灣美食節又點可以無佢份呢！大熱天時，嫌食冰沙或雪糕解暑無咁有益，咁呢款以新鮮菠蘿做成嘅冰條，絕對係至佳之選，凍冰冰再加上酸甜嘅味道，食完包保大家暑氣全消，其他地方絕對食唔到㗎，$8一條，另一款加多咗冰糖嘅新鮮菠蘿冰條，略貴少少，每條$12。&#13;<br> $8及$12條</fontstyle></spanclass></fontstyle></spanclass></p><p><spanclass><fontstyle>水果醋飲酸甜夾集$5樽  &#13;<br> 飲用果醋已成潮流，其味酸甜夾集，醒胃又醒神，更有助消化㖭！圖中呢三款醋飲，包裝精美，顏色鮮豔，飲完個樽重可以載水循環再用。有三種口味：梅子味、雜果味及檸檬味，每樽280毫升。</fontstyle></spanclass></p><p><spanclass><fontstyle>粉麫類  &#13;<br> <spanclass><fontstyle>敍攤炒麵送茶包  &#13;<br> 呢款炒麵或者可以帶畀大家另一新驚喜，同樣只需要注入滾水，待麵熟咗，倒去水份後，再拌入調味醬包撈勻就食得，麵質爽口彈牙，調味醬又夠香濃惹味。有包裝及碗裝，兩者同時隨麵都附送一包茶包在內，食完炒麵，重可以即時歎番杯茶㖭！&#13;<br> 敍攤沙茶牛肉炒麵$9碗&#13;<br> 敍攤辣子雞丁炒麵$5.5包</fontstyle></spanclass></fontstyle></spanclass></p><p><spanclass><fontstyle>米粉拉麵人手製造  &#13;<br> 米粉係台灣省新竹市嘅特產，歷史悠久，全部由人手製造，米粉幼細如絲，口感滑溜，老少都啱食，炒、放湯或打邊爐都啱。關廟拉麵是台南特產，一包有兩個麵餅，同樣以人手製造，絕無添加防腐劑成份，麵質口感獨特，爽口彈牙，久煮亦唔易爛。&#13;<br> 新竹米粉$10包(左)&#13;<br> 關廟拉麵$13包(右)</fontstyle></spanclass></p><p><spanclass><fontstyle>冰品類  &#13;<br> <spanclass><fontstyle>有機豆奶冰淇淋  &#13;<br> 講求健康嘅人士，必要試試呢款有機豆奶冰淇淋。呢款消暑良品以有機黃豆、砂糖、麥芽糖、椰子糖等所做成，不含奶成份，天然健康，對奶有敏感都會啱食。有機豆奶冰淇淋賣相近似一磚豆腐，入口滑而透心涼，有原味豆腐及芝麻豆腐兩種口味。&#13;<br> $13盒</fontstyle></spanclass></fontstyle></spanclass></p><p><spanclass><fontstyle>福爾摩沙消暑良品  &#13;<br> 以果汁和刨冰製成嘅冰沙，係夏日至佳消暑良品。有兩種口味，分別係荔枝冰沙及芒果冰沙，前者清香，後者則有香濃嘅芒果清甜味，配以冰同食，入口即溶，好爽。&#13;<br> $10杯</fontstyle></spanclass></p><p><spanclass><fontstyle>醬油類  &#13;<br> <spanclass><fontstyle>火鍋蘸肉撈沙律三種混醬  &#13;<br> 呢三款係台灣出品嘅日式醬料。壽喜燒係一款地道日式火鍋醬，以柴魚、昆布、鹽、醋、醬油等成份所做，成份天然，不含人造色素或添加劑。芝麻沙拉醬則用途廣泛，除咗可以拌蔬菜做沙律外，亦可作為蘸肉食，甚至作為麻醬拌粉麵食用又得。燒肉料理醬亦係一種富日本風味嘅醬油，主要用作蘸肉，以增添肉嘅鮮味，但又唔會搶走肉嘅原來肉質味，非常好用。&#13;<br> 壽喜燒(左)	$36樽&#13;<br> 芝麻沙拉醬(中)	$36樽&#13;<br> 燒肉料理醬(右)	$36樽</fontstyle></spanclass></fontstyle></spanclass></p><p><spanclass><fontstyle>特製肉燥醬味香濃  &#13;<br> 肉燥醬係台另一特產，以古法煉製而成，主要用料有濃縮豬骨汁、多種香辛料、調味料、精製紅葱頭等，肉燥醬用途廣，拌飯拌菜，甚至加入湯圓內做成鹹食法亦相當不俗。&#13;<br> $59樽</fontstyle></spanclass></p><p><spanclass><fontstyle>其他精選  &#13;<br> <spanclass><fontstyle>地道炸球即場製作  &#13;<br> 想即時品嘗到台灣風味食品，就要試即場嘅炸物，包括甜食嘅紅豆球、炸芝麻球、黃金球，分別係紅豆餡、芝麻餡及芋頭餡，全部$12，有十粒；亦有鹹食海鮮串燒，如龍蝦棒、鮪魚燒等，$10串。&#13;<br> $12</fontstyle></spanclass></fontstyle></spanclass></p><p><spanclass><fontstyle>台南油飯十分鐘食得  &#13;<br> 呢款油飯係方便即食飯，只要取出盒內嘅飯包，放入滾水內烚約10分鐘即食得，又或放微波爐高溫加熱亦可。油飯係以糯米做飯，入口煙韌甘香，又以豬肉、魷魚、香菇、蝦、葱等做餸，飯味香餸菜多。&#13;<br> $12盒</fontstyle></spanclass></p></body></html>