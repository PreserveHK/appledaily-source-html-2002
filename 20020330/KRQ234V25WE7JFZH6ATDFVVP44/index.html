<html><header><meta charset="utf-8"><title>娃娃魚產品實用至上</title></header><body><h1>娃娃魚產品實用至上</h1><p>近期精品界非常熱鬧，最近日本又有新卡通人物出現，就係由San-x推出嘅娃娃魚，佢住喺森林嘅淺灘，性格隨和友善，所以與森林內其他動物的感情非常好。今次小記搵到嘅產品，均以實用為主，好似有散銀包、咕𠱸和紙巾套，睇吓啱唔啱你口味！&#13;<br>&#13;<br>記者：陳慧敏攝影：陳穎</p><p><spanclass><fontstyle>散銀包  &#13;<br> 第一眼見到佢，重以為佢係一個掛飾，殊不知原來係一個毛巾質料的散銀包，小朋友可以將佢掛喺書包上，方便拿取散銀搭巴士。若然唔小心弄污了，重可以用手清洗乾淨。&#13;<br> 售價：$60</fontstyle></spanclass></p><p><spanclass><fontstyle>紙巾套  &#13;<br> 喺咁多產品中，小記最鍾意呢個紙巾套，貪佢樣子夠儍，身形又肥又扁，見到佢就想笑。選用毛巾質料，弄污了也可以清洗，夠晒耐用，有冇興趣買佢返屋企？&#13;<br> 尺寸：19吋×14吋&#13;<br> 售價：$98</fontstyle></spanclass></p><p><spanclass><fontstyle>大公仔咕𠱸  &#13;<br> 想坐喺梳化又或在睡牀上攬吓東西，不妨考慮呢個娃娃魚大咕𠱸，佢選用毛巾質料，攬上身軟腍腍，好鬼舒服！&#13;<br> 尺寸：24吋×19吋&#13;<br> 售價：$238</fontstyle></spanclass></p><p>店舖資料：積奇（23807792）&#13;<br> 地址：旺角潮流特區3樓27號舖</p></body></html>