<html><header><meta charset="utf-8"><title>掃平貨：<br>QUIKSILVER開倉貨水着型衫3折起</title></header><body><h1>掃平貨：<br>QUIKSILVER開倉貨水着型衫3折起</h1><p>鍾意水上活動的人士，一定認識QUIKSILVER呢個牌子，佢以滑浪衫及泳衣聞名，特色是款靚顏色搶，不過普通一件泳衣都賣成六百蚊以上，價錢都算幾貴，唔係個個都捨得買。今次有幸等到QUIKSILVER將上季的貨品以超筍價散貨，有好嘢益街坊，當然要為大家介紹一下啦！&#13;<br>&#13;<br>記者：許穗齡攝影：林栢鈞&#13;<br>Model:曾瑞珊、Dickson</p><p><spanclass><fontstyle>比堅尼全線三折  &#13;<br> ROXY出品嘅尼龍泳衣有兩大特點，第一是色彩鮮豔，第二是款靚用布少，以前大家可能會好抗拒，不過近年女士們開放咗好多，所以相信比堅尼泳衣會最搶手，皆因由平時的六百多元減到二百蚊左右，的確令人心郁郁想買番件，夏天着去海灘一定夠搶眼！&#13;<br> &#13;<br> 尺碼：M、L&#13;<br> 貨量：200&#13;<br> 原價：$680&#13;<br> 超筍價：$204</fontstyle></spanclass></p><p><spanclass><fontstyle>女裝落水褲平七成  &#13;<br> 唔鍾意咁暴露一樣有辦法，買番條落水褲重可以水陸兩用㖭。落水褲以人造纖維製造，特點是快乾，唔怕成日濕𣲷𣲷，搞到鬼咁唔舒服。呢款深紅色款重有印花面，而褲頭又有束腰帶，買大少少都唔怕，重有多款顏色以供選擇。&#13;<br> &#13;<br> 尺碼：S-XL&#13;<br> 貨量：200&#13;<br> 原價：$440&#13;<br> 超筍價：$132</fontstyle></spanclass></p><p><spanclass><fontstyle>防曬上衣只售$114  &#13;<br> 防曬係女士們近年的護膚熱門話題之一，鍾意玩水上活動的話就更加要做好防曬工夫，除了要搽太陽油之外，最好着埋件防曬衫。呢款女裝防曬衫以尼龍製成，其短領式設計可以保護最易曬傷的後頸及膊頭位置，最啱着去滑水同扒獨木舟，三折後只需$114，非常抵買！&#13;<br> &#13;<br> 尺碼：S、M、L&#13;<br> 貨量：100&#13;<br> 原價：$400&#13;<br> 超筍價：$114</fontstyle></spanclass></p><p><spanclass><fontstyle>招牌落水褲唔使$150  &#13;<br> QUIKSILVER最出名的要數各款花喱花碌嘅男裝落水褲，愛玩滑浪嘅男孩子都起碼有一條或以上，呢類以人造纖維製嘅落水褲，平時要成$500左右先有交易，今次絕對係大賤賣，以三折價錢益街坊，各位水上英雄記得早啲去入貨啦！&#13;<br> &#13;<br> 尺碼：W28-36&#13;<br> 貨量：350&#13;<br> 原價：$480&#13;<br> 超筍價：$144</fontstyle></spanclass></p><p><spanclass><fontstyle>各式夏威夷恤三折  &#13;<br> 棉質夏威夷恤有淺藍色印花、橙色印花或淨色等選擇，不過由於屬BoySize，會比較細件，想玩Oversize的話不妨買加大碼。&#13;<br> &#13;<br> 尺碼：M-XL&#13;<br> 貨量：200&#13;<br> 原價：$380&#13;<br> 超筍價：$114</fontstyle></spanclass></p><p><spanclass><fontstyle>便服Tee$100有找  &#13;<br> ROXY嘅T-shirt都會比較貼身，好似呢款棉質印花T-shirt，剪裁屬短身型，讓女士們可以露一露纖腰，同場會有不同圖案及顏色的T-shirt發售，大可到場先至慢慢揀。&#13;<br> &#13;<br> 尺碼：L、XL&#13;<br> 貨量：150&#13;<br> 原價：$190&#13;<br> 超筍價：$95</fontstyle></spanclass></p><p><spanclass><fontstyle>$200一對板仔鞋  &#13;<br> 除咗以自家出品的滑浪產品聞名之外，QUIKSILVER都有由外地進口不少其他牌子貨品，好似呢款板仔鞋，就是由澳洲出品的globe，手工同質地都屬上等貨色，加埋其他同款板仔鞋，今次全部以$200一對散貨，絕對物超所值。&#13;<br> &#13;<br> 尺碼：US6-12&#13;<br> 貨量：300&#13;<br> 原價：$480-$790&#13;<br> 超筍價：$200</fontstyle></spanclass></p><p><spanclass><fontstyle>輕便背囊四折發售  &#13;<br> 買齊晒所有戶外裝備，最後當然要配埋個背囊用來裝必需品啦！輕便背囊以尼龍製，設計並非十分特別，勝在夠簡單，同場重有同類款式選擇，有興趣不妨到場自己慢慢揀個夠！&#13;<br> &#13;<br> 貨量：30&#13;<br> 原價：$450&#13;<br> 超筍價：$180</fontstyle></spanclass></p><p><spanclass><fontstyle>印花人字拖只售$50  &#13;<br> 距離炎夏重有一段日子，泳衣買咗就未必即時用得着，人字拖就可以即時着。今次有不少膠製人字拖，不論厚底薄底、印花淨色全部都以$50割價發售，買番幾對去沙灘着都唔錯！&#13;<br> &#13;<br> 尺碼：US5-9&#13;<br> 貨量：150&#13;<br> 原價：$180&#13;<br> 超筍價：$50</fontstyle></spanclass></p><p><b> QUIKSILVER特賣資料</b> &#13;<br> 日期：3月30至4月1日&#13;<br> 時間：11:00am-8:00pm&#13;<br> 地址：尖沙嘴海港城2308-2309號舖&#13;<br> 查詢電話：28366073&#13;<br> 其他須知：&#13;<br> 1.全場不設試身。&#13;<br> 2.購物滿$1,000以上方可使用VISA或MASTER卡。&#13;<br> 3.所有貨品不設退換。</p></body></html>