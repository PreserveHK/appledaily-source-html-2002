<html><header><meta charset="utf-8"><title>與歐倩怡同是順德人<br>燊悅家傳珠鏈鄉下攞威</title></header><body><h1>與歐倩怡同是順德人<br>燊悅家傳珠鏈鄉下攞威</h1><p>記者朱芷瑩順德直擊&#13;<br> 張燊悅（Nicola）、歐倩怡（Cindy）、許志安同漢洋，早幾日去咗順德出席「順德建市十周年大型文藝晚會」之「群星璀璨耀新城」嘅活動，Nicola同Cindy原來都係同鄉「順德人」，大家重係第一次返鄉下㖭，所以佢哋話心情好緊張。<br> &#13;<br> <spanclass>四萬人捧場 &#13;<br> 今次個節目喺順德嘅新城市政府廣場舉行，入場觀眾有成四萬人，所以現場唔只有幾百位公安維持秩序，協辦單位重派多咗五十位保安喺場內駐守㖭。&#13;<br> Nicola話第一次返鄉下唔衰得，重專誠戴咗條家傳之寶嘅長珠鏈上台，佢話：「呢條珠鏈係阿婆畀我媽咪，媽咪再畀我嘅，我當正佢係寶，咪帶返鄉下威吓囉。」&#13;<br> 而Cindy就着咗件透視裝襯lowcut上陣，見佢比以前肥咗，佢話：「呢排都係休息吖嘛，我諗過兩個月，自己嘅前途去向就會明朗㗎啦。」<br> &#13;<br> <spanclass>周迅與張曼玉搞同性戀 &#13;<br> 內地著名演員周迅噚日出席亞視外購劇《橘子紅了》記招，周迅對於導演戴思杰有意開拍一部女同性戀嘅電影，佢同張曼玉將飾演一對女同性戀者，佢話：「這件事確實有人找過我，電影名還未有，劇本我都有看過，一切都還未落實，所以目前不是很方便透露。」而張曼玉日前喺上海出席某商品代言人時，佢就親口證實將會接拍這部女同性戀為題嘅電影，佢重話對演女同性戀角色好有興趣。</spanclass></spanclass></p><p><spanclass>郭富城義賣二手衫 &#13;<br> 郭富城近日唔止捐咗一批衫畀王賢誌，喺下個星期四舉行嘅東華三院二手衫熱賣活動中義賣，佢重答應喺下個星期二，同沈殿霞一齊幫呢個活動做宣傳。而馮仁昭同王賢誌傾開偈時，佢好鬼勞氣咁話有周刊指佢將黎明啲二手衫價錢訂得太貴，佢話其實係周刊自己搞錯晒啲價錢。<br> &#13;<br> <spanclass>陳司翰出碟家姐畀錢聽 &#13;<br> 陳司翰噚日喺港台接受港台《娛樂滿天星》訪問，講到自己隻新碟，佢話反應唔錯，第一批已經賣得七七八八，公司重即刻印緊第二批，問佢有冇送碟畀家姐陳慧琳同女朋友，佢就話：「六十幾蚊隻碟，差唔多十蚊一首歌，梗係要自己買啦！最多買咗之後幫佢哋簽名。」<br> &#13;<br> <spanclass>周杰倫越洋食檸檬 &#13;<br> 周杰倫俾美國嘅樂壇小天后BritneySpears請食檸檬，拒絕周杰倫翻唱佢嘅歌。Britney一直係百事可樂嘅代言人，佢主唱嗰首廣告歌好受歡迎，台灣嘅百事公司本來諗住將佢首歌畀台灣代言人周杰倫翻唱，但Britney經理人就話首歌係為Britney度身訂做，唔啱周杰倫咁話。<br> &#13;<br> <spanclass>柯受良乖仔拒與F4比 &#13;<br> 柯受良二十一歲嘅仔柯有倫入咗娛樂圈已有一段日子，噚日佢專登喺台灣飛嚟香港，為台灣電視劇《極速青春》做宣傳。佢話：「我拍呢套劇五月就會喺台灣播，自己唔係靚仔，冇打算同F4比較，遲啲會主力唱片工作，老竇好支持我。」</spanclass></spanclass></spanclass></spanclass></p></body></html>