<html><header><meta charset="utf-8"><title>　　屈臣氏好厚顏 - 李八方</title></header><body><h1>　　屈臣氏好厚顏 - 李八方</h1><p>日前經過屈臣氏，見到門口貼住個《蘋果》印花，話歡迎使用此券，有優惠。於是行埋去睇睇，原來，個印花係《蘋果》同萬寧合作搞之推廣活動，憑印花去萬寧買指定貨品，有額外折扣。&#13;<br> 八方都佩服屈臣氏反應咁快，你平我又平，你個印花我一樣接受。商場如戰場，冇所謂面皮厚，呢點真係要學習。&#13;<br> 八方返到公司，見到市場部同事，正想恭喜佢哋個優惠活動咁成功，點知佢哋媽媽聲。原來有啲屈臣氏分店更厚顏，竟然剪咗《蘋果》報頭同啲印花，單係貼中間嘅商品折扣廣告出嚟，激到佢哋一把火。八方就安慰佢哋，如果唔係你哋掂，對人有威脅，人家使乜出啲咁嘅招數呢？&#13;<br> （圖）屈臣氏反應快，一於你平我又平，你個印花我一樣接受，呢點真係要學習。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>