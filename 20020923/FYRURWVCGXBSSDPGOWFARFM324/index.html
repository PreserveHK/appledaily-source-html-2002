<html><header><meta charset="utf-8"><title>海外試車：本報記者瑞士實地測試<br>有型夠豪富豪XC90</title></header><body><h1>海外試車：本報記者瑞士實地測試<br>有型夠豪富豪XC90</h1><p>早前，我哋率先披露過嘅富豪XC90七人SUV，今年將有六成半製品赴運北美，香港代理快者都要10月下旬，方有機會運嚟Demo車；而廠方則剛於本月中，響風光明媚嘅瑞士日內瓦湖畔，舉行全球發布同試車大會，並邀請本港一班資深車評人實地測試。想知部車表現如何，咁就唔好錯過今日嘅介紹喇！&#13;<br>&#13;<br>特約記者、攝影：何仲恩</p><p><spanclass><fontstyle>三排座椅變化多又實用  &#13;<br> 遲吓正式抵港嘅富豪XC90，分有2.5T同頂級3.0T6版本，其中頂級版嘅車廂鋪排可謂豪華至極，有三排高級皮椅配襯外，重有桃木軚環同裝飾，大可媲美同廠嘅S80高級轎車。尾門既可作上下兩截開關，方便提存行李外，三排座椅重有多款變化，中、後排可放平令尾廂空間倍增，而中排之間嘅獨立座椅，重附有兒童安全座椅，而椅背重可以放平成桌几；再者，前排中央手枕後截更可拆除，令後面座椅空間變得闊落㗎！</fontstyle></spanclass></p><p><spanclass><fontstyle>底盤穩紮行車寧靜  &#13;<br> 面對不少競爭對手，廠方有關設計師不諱言全新XC90，會係一部着重On-road嘅CitySUV；咪睇佢個子咁高大，查實整部車嘅底盤結構重心好低，全時間恒式四驅重可以因應情況，將不同扭力分配至四輪，而穩紮懸掛有柔韌吸震同支持力外，2.5T採用17吋合金胎軨，以及#3.0T6嘅特大18吋合金胎軨配搭，亦予人有出眾嘅循迹力。當然應記一功重有DSTC（DynamicStability&amp;TractionControl）嘅精確操控，以及ABS連EBD嘅輔助；惟兩部車嘅寧靜引擎運轉，以及強而有勁嘅加速表現，跟輕盈轉向操作同行車嘅平穩感覺，亦予人留有深刻印象呢！</fontstyle></spanclass></p><p><spanclass><fontstyle>賣相趨時有內涵  &#13;<br> 瑞典富豪車廠繼早前推出V70XC，備受各地車迷追捧後，最近佢哋重打破傳統，研製新一代CitySUV嘅XC90面世，予車迷有一新耳目之感外，新車重秉承該車廠一貫嘅高規格安全標準，給用家有信心外，新車前衞見剛性嘅造型，重畀到人一種有份量嘅內涵㖭！</fontstyle></spanclass></p><p><b> 香港車評人點睇XC90</b> &#13;<br> <spanclass><fontstyle>《Mr.Car》主編狄港生  &#13;<br> 新車較預期有更易嘅操控性，響蜿蜒多彎嘅日內瓦湖畔山道馳騁，跟駕馭同廠S80豪華轎車無異；平均嘅前後車重，匹配上2.5公升Turbo偈嘅低轉高扭力輸出，令部車全沒有半點笨鈍感。</fontstyle></spanclass></p><p><spanclass><fontstyle>《BestCar》總編輯林健輝  &#13;<br> 響歐洲同級嘅大型SUV當中，擁有三排七座位設計，兼有多樣化組合夠突出，設備豪華又舒適，媲美高級轎車，加埋尾廂Option嘅座墊同桌几，大可於郊遊野餐等活動上大派用場。</fontstyle></spanclass></p><p><b> 現場花絮</b> &#13;<br> 今趟富豪XC90全球發布同試車大會，廠方事前準備功夫做到足，響試車會前夕，有關工程師同設計師更向與會嘅傳媒，講解新車每部份結構同配備㖭！</p><p><spanclass><fontstyle>富豪XC902.5T規格  &#13;<br> 引擎：2521cc直5DOHCTurbo&#13;<br> 馬力：210ps/5000rpm&#13;<br> 扭力：32.7kgm/1500-4500rpm&#13;<br> 傳動：5前速Geartronic半自動波，恒式四驅&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：235/65R17ContiPremiumContact&#13;<br> 尺碼：4800×1900×1740mm&#13;<br> 軸距：2860mm；車重：2046kg&#13;<br> 0-100公里：9.9秒；極速：210km/h&#13;<br> 平均耗油：11.8L/100km&#13;<br> 新車售價：約港幣45萬&#13;<br> 查詢：太古汽車（29238080）</fontstyle></spanclass></p></body></html>