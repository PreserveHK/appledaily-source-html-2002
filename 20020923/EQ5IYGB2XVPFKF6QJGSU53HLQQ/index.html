<html><header><meta charset="utf-8"><title>　　海洋公園垂青長洲巨蟹 - 李八方</title></header><body><h1>　　海洋公園垂青長洲巨蟹 - 李八方</h1><p>長洲街市日前發現嘅四公斤重大青蟹，有可能落戶海洋公園水族館。因為呢單新聞見咗報之後，引起海洋公園興趣，海洋公園水族館人員昨日搵到買咗巨蟹嘅廖婆婆，問准同意，下午三時不惜長途跋涉去到廖婆婆長洲屋企，帶走咗巨蟹，話會先查驗吓屬何品種。&#13;<br> 廖婆婆好大方咁話：「我住喺長洲咁耐都未見過咁大隻蟹，希望專家可以找出答案！」&#13;<br> 如果隻大青蟹真係可以入住海洋公園，市民日後就可以成日見到佢，佢又逃過被烹煮嘅命運，唔知大青蟹知唔知自己幾幸運呢？&#13;<br> （圖）日前發現嘅四公斤大青蟹。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>