<html><header><meta charset="utf-8"><title>　　政府消息人士愈來愈多 - 李八方</title></header><body><h1>　　政府消息人士愈來愈多 - 李八方</h1><p>八方噚晚睇無綫六點半新聞，見到一段幾有趣嘅報道，放咗喺阿叔伍晃榮報體育新聞前面。無綫嘅新聞話，政府留意到推行高官問責制之後，最近有愈來愈多「政府消息人士」、「權威消息人士」喺新聞報道出現，政府內部研究過呢個問題，認為要再觀察一段時間；而政府新聞處就話，政府冇改變發放資訊的政策，政府更加冇利用消息人士去迴避公眾。&#13;<br> 其實八方同好多行家一樣，邊個唔想有個高官出嚟同你講晒所有政府構思緊嘅政策，即使無綫呢段新聞，都係有消息人士話政府研究過問題啦！所謂講得出唔怕認，但問責制之下，問吓問吓唔知去咗邊，又冇人肯企出嚟講；新聞界冇法子，惟有用消息人士呢個下策啫。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>