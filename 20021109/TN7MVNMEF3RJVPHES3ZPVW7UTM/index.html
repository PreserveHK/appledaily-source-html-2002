<html><header><meta charset="utf-8"><title>Palm重實際唔玩花巧TungstenT收復失地</title></header><body><h1>Palm重實際唔玩花巧TungstenT收復失地</h1><p>當年PDA之王Palm之市場佔有率十分驚人，彷彿Palm就係PDA嘅代名詞，可惜近年遭外憂內患夾攻──對外PocketPC大幅減價搶攻地盤；對內SONY一系列兼容機賣個滿堂紅。而Palm早排賣幾百蚊嘅Zire又嘗不到甜頭，為力保不失，Palm新世代型號TungstenT終於登場，姑且睇吓Palm今勻可否憑此機再次冧莊成為掌中霸王。&#13;<br>記者：徐影龍&#13;<br>攝影：陳偉強&#13;<br>ImageGirl：小惠&#13;<br>查詢：&#13;<br>JOS25909191&#13;<br>Synergy29432988</p><p><spanclass><fontstyle>反傳統機身可大可小  &#13;<br> 其實Tungsten外形早喺互聯網上曝光，一眾Fans對新機設計議論紛紛，當中有彈有讚，始終要拎過實物先可作定論。筆者第一時間拎上手時，感覺非常之輕巧細小，全金屬外殼令人覺得夠實淨。創新嘅拉下式開關的確可進一步縮細機身體積，外形亦美觀得多。另一重點改良係五方向D-Pad，配合軟件，不但可更快搵到所需電話或檔案，對於打機更為得心應手，比舊有設計好得多。&#13;<br> 至於PalmOS5方面，除使用內碼不同外，基本上跟SONY嘅NX70一樣，不過操作介面就唔夠NX70咁搶眼，同舊版PalmOS幾乎一樣，可能市場對象以行政人員為主都未定，好處係舊用家好快可熟習新機操作。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>內置藍芽勁多用途  &#13;<br> PDA大方向係無線傳輸，新一代TungstenT當然唔少得呢個功能，而且重玩得出神入化㖭。TungstenT本身內置藍芽裝置，最抵讚係Palm開發多個專用軟件去配合，令部機用途大大加強。透過如T600等有藍芽裝置的手機，便可以GPRS上網，又可更流暢地玩雙打遊戲，《BlueBoard》可讓雙方同時使用一個繪圖板，《BlueChat》則可作文字溝通。</fontstyle></spanclass></p><p><spanclass><fontstyle>新機多面睇  &#13;<br> 新加功能較特別係現場錄音，以WAV格式儲存，可錄時間會顯示喺軟件上。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <center> <spanclass><fontstyle>TungstenT周邊大晒冷  </fontstyle></spanclass></center> </p><p>&#13;<br> &#13;<br> &#13;<br> &#13;<br> <spanclass><fontstyle>OL即場試用  &#13;<br> 既然TungstenT機身設計得咁小巧，相信好啱手仔細細嘅女性用家，一於搵OL同ImageGirl試吓先。</fontstyle></spanclass></p><p><spanclass><fontstyle>專訪Palm亞太區ChiefEvangelist  &#13;<br> SONY搶飲頭啖湯推出預裝PalmOS5嘅兼容機，市場反應最大係對舊軟件兼容問題，普遍認為大部份常用軟件出現「炒機」，尤其係中文支援，到目前尚未有解決辦法。問到Palm亞太區ChiefEvangelistPaulD.Leeper時，佢劈頭第一句就話：「Clie根本唔算係Palm！我哋只係交咗PalmOS5畀SONY，佢哋點改我哋唔知，總之Palm自家出嘅TungstenT經過工程師嚴格測試，15,000個軟件入面，超過80%兼容！」&#13;<br> 咁有信心，梗要即場一試，筆者以ClieNR70紅外線傳送多個程式至TungstenT內運行，傳送過程完全冇問題，大部份程式運行都OK，尤其係《Bejeweled2.0》高解像版嘅表現，不但速度流暢，而且音效亦比NR70好得多。據最新消息表示，跟港版TungstenT附送嘅《蒙恬》已完全兼容中文，包括多種輸入法及繁簡體轉換，呢點對香港用家嚟講的確係好消息。</fontstyle></spanclass></p><p><spanclass><fontstyle>後話  &#13;<br> <spanclass><fontstyle>兩者惡鬥　用家得益  &#13;<br> 近年PDA兩大陣營發展變化甚大，彼此均向對方強項偷師，PocketPC努力減價、大幅收身；而Palm機則向多媒體功能及高解像屏幕發展，兩者分野愈縮愈窄，可謂已作最埋身嘅交鋒，勝負誰屬，已經唔再係鬥機能咁簡單，作業系統及應用程式應成決定性一環，點都好，鬥落去得益始終係用家，總算一件好事。&#13;<br> &#13;<br> &#13;<br> <b> TungstenTProfile</b> &#13;<br> 處理器：TIOMAP1510（144MHz）&#13;<br> 記憶體：8MBROM＋16MBRAM&#13;<br> 顯示屏：320×320（65,000色）&#13;<br> 作業系統：PalmOS5&#13;<br> 體積：0.6”×3”×4”至4.8”&#13;<br> 重量：5.6安士&#13;<br> $3,820&#13;<br> </fontstyle></spanclass></fontstyle></spanclass></p></body></html>