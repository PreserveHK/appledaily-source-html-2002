<html><header><meta charset="utf-8"><title>　　超人送書教「擠奶」 - 李八方</title></header><body><h1>　　超人送書教「擠奶」 - 李八方</h1><p>和黃大班霍建寧噚日抽空喺港大一個研討會主講，呢個研討會嘅題目係「創意都市」。霍大班話：「生意兩個字其實係靈活、意念嘅含意。善用創意係和黃創造盈利、成功拓展業務嘅其中一個重要關鍵。」&#13;<br> 佢列舉集團旗下各部門代表作，好似黃埔花園以大輪船作購物商場；又例如當年喺英國推出Orange業務，當同事話畀佢聽嗰品牌叫做橙，搞到佢差啲跌落地。&#13;<br> 以霍大班年𢭃逾億元酬金嘅條件，邊個可以請得郁佢去講幾個鐘talk？原來係大班嘅大班，事關呢個研討會係李嘉誠基金贊助、汕頭大學合辦。<br> &#13;<br> <spanclass>講述如何善用時間 &#13;<br> 臨走前，霍大班話李嘉誠基金特別買咗一批書畀記者，都係講創意無限嘅，書名叫《別從老鼠身上擠奶》；有攝記大哥口快快講咗「揸奶」，即時俾霍大班糾正。&#13;<br> 八方粗略睇過本書，大意係教人如何喺講求速度同效率嘅現代社會中善用時間。作者李度柏（LeeSilber）亦係一名創意大師，身兼作家、鼓手、工作坊領導人同廣播節目主持人；重創辦咗五家企業。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></spanclass></p></body></html>