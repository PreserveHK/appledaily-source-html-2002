<html><header><meta charset="utf-8"><title>冰之世界溫情洋溢</title></header><body><h1>冰之世界溫情洋溢</h1><p>哪種運動常引起身體衝突，令球員不時在比賽中大打出手呢？答案「冰上曲棍球」是也。&#13;<br>很奇怪，這樣粗魯的運動，本港家長們竟安心讓自己的小朋友參與；而且不論男女，個個玩得笑逐顏開。以下兩個案中的家長與子女，同講解少年冰上曲棍球如何刺激好玩。&#13;<br>圖：司徒世華　文：李勇明</p><p><spanclass>個案1：7歲傑仔與媽媽 &#13;<br> 今年只有七歲的黃凱傑，是今屆青少年冰球聯賽中，年紀最小的參賽者。但說到經驗，可知道身高不夠四呎的傑仔，玩冰球已有三年半時間，所以相比起一班哥哥姐姐，傑仔的技術也「唔輸蝕」。&#13;<br> 由於傑仔年紀小，每次練習媽咪一定會陪伴左右，黃媽媽話：「佢真係好鍾意呢項運動，喺屋企佢會好留意電視播嘅美國冰上曲棍球消息；而平日練習，無論集合時間係朝早六點，定係夜晚十點，佢都會準時出席。」&#13;<br> 黃媽媽續道：「朝早六點要帶佢練習，唔辛苦就假。但冇辦法啦，香港場地咁少，每次練習都要等呢類收費溜冰場開工前或收工後先有空檔；𠵱家唯一希望就係香港遲啲會有個正式冰球場出現。」<br> &#13;<br> <spanclass>個案2：江氏父女兵 &#13;<br> 今年十一歲的江加慧，與較她小一歲的妹妹江加敏，一起加入Porsche角逐九至十一歲組別聯賽，其父江卓崙正是這球隊的教練，名副其實是「上陣不離父女兵」。&#13;<br> 美國冰球比賽中球員常有身體碰撞，還不時會大打出手，為何江爸爸仍讓對「囡囡」玩這運動？身兼香港颱風少年冰球會教練的江爸爸話：「表面上小童冰上曲棍球嘅賽制同美國職業賽一樣，每隊有六名球員；唯一唔同就係香港呢種係非衝撞式；如果兩個球員喺比賽期間碰撞導致打交，球證會即時將兩人驅逐離場。」&#13;<br> 「玩冰球其實都唔係咁粗魯，而且每位選手定做足安全措施，頭盔同手套等少一樣都唔可以落場，所以女仔玩都一樣咁安全。」江爸爸解釋說。</spanclass></spanclass></p><p><spanclass>「02-03Sunday青少年冰球聯賽」小資料 &#13;<br> 舉辦日期：20/10/02-30/03/03&#13;<br> 地　　點：又一城溜冰場、西九龍中心溜冰場&#13;<br> 時　　間：逢星期日6:00pm-10:00pm&#13;<br> 參賽人數：100人&#13;<br> 參賽隊伍：8歲以下：MightyChicks、MightyDucks&#13;<br> 　　　　　9-11歲：Sunday、沛意力、惠康、Porsche&#13;<br> 　　　　　12-14歲：Sunday、摩托羅拉、加拿大航空、永明金融</spanclass></p></body></html>