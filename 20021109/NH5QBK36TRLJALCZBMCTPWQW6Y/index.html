<html><header><meta charset="utf-8"><title>一味窩輪：九倉末日輪大上大落</title></header><body><h1>一味窩輪：九倉末日輪大上大落</h1><p>港股跟隨美股回跌73點，恒發（097）私有化引發九倉系同樣行動嘅憧憬漸消退。九倉（004）跌20仙，會德豐（020）跌10仙。&#13;<br> 吳老闆揸會德豐49%，會德豐街貨值59億元，銀碼好大，吳老闆私有化會德豐嘅機會非常細。會德豐揸九倉48%，九倉街貨值206億元，會德豐冇咁大嘅財力現金私有化九倉，若以新股私有化九倉，則吳老闆喺會德豐嘅持股量會攤薄到18%以下，所以九倉私有化嘅機會細過跑馬射蚊鬚。&#13;<br> 儘管九倉同會德豐私有化嘅機會好細，兩隻股票若見回落，仍有吸納價值，相關Call輪亦可低吸。<br> &#13;<br> <spanclass>會德豐輪得1件 &#13;<br> 九倉Call輪9190已屆末日，重有個幾禮拜買賣，現價8.5仙，溢價0.9%，槓桿率19倍，呢件上落好快。正股上落50仙，輪價會升40%或跌75%，未來幾日肯定大上大落。另1隻Call輪9476比較實際，明年6月到期，現價28仙，溢價3.3%，槓桿率5.8倍，可惜難買賣。&#13;<br> 會德豐Call輪得隻9469，明年4月夠鐘，現價67仙，溢價5.3%，槓桿率8.4倍，數據唔錯，可惜交投更疏，雖依例有莊家開盤，但買賣差價太大。&#13;<br> 章盛</spanclass></p></body></html>