<html><header><meta charset="utf-8"><title>雲妮老公再次被捕</title></header><body><h1>雲妮老公再次被捕</h1><p>雲妮侯絲頓（WhitneyHouston）老公BobbyBrown不嬲都好麻煩，佢前日凌晨三點又因為涉嫌藏有大麻、超速同無牌駕駛，再加埋佢揸嗰架車冇投保，喺阿特蘭大俾警方拘捕。三十三歲嘅Bobby最後獲准以一萬美金（約七萬八千港元）保釋，不過就要出席噚日喺嗰邊高等法院嘅聆訊，睇嚟今次佢都有排煩。</p></body></html>