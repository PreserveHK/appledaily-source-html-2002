<html><header><meta charset="utf-8"><title>可愛牛奶妹同Twins載歌載舞</title></header><body><h1>可愛牛奶妹同Twins載歌載舞</h1><p>近排人氣超勁嘅Twins，囊括多個新人獎項，風頭一時無兩，想一睹偶像魅力，明天就一定要去屯門市廣場，到時Twins會同大家一齊玩遊戲同表演，實行同大家拜個早年。除此之外，重有由日本遠道而來的牛奶妹及牛奶仔演出舞台劇，佢哋個個造型都相當可愛活潑，咁精采嘅節目，大家約埋一齊嚟啦！&#13;<br>&#13;<br>活動：Twins愛心飛躍迎馬年&#13;<br>地點：屯門市廣場一樓中央廣場&#13;<br>日期：2月10日　時間：3:30pm-4:30pm&#13;<br>地址：新界屯門屯順街1號</p><p><spanclass><fontstyle>小朋友至愛數碼暴龍嘉年華  &#13;<br> 新一代嘅小朋友最鍾意乜，相信數碼暴龍一定榜上有名，由今日起，只要嚟到新世紀廣場，小朋友就恍如置身於數碼暴龍世界中，內有全港最大16呎V仔獸、精采攤位遊戲、格鬥暴龍單車及大型數碼開運風車等，可以考考小朋友身手及智慧，啱晒一家大細齊齊去。&#13;<br> &#13;<br> 活動：兒童數碼嘉年華&#13;<br> 地點：新世紀廣場一樓星際廳及五樓繽紛樂園&#13;<br> 日期：2月9日至16日&#13;<br> 時間：	&#13;<br> 12:00noon-8:00pm&#13;<br> （12/2及13/23:00pm-8:00pm）&#13;<br> 地址：旺角火車站上蓋</fontstyle></spanclass></p><p><spanclass><fontstyle>體操表演大顯身手  &#13;<br> 想今個周日充滿活力動感？明天就要去馬鞍山新港城啦！因為一眾香港跳繩總會會員將齊集新港城，表演各項個人、二人及集體花式跳繩；另外香港業餘體操協會會員亦會為大家獻上體操大匯演，演出項目包括彈網及藝術體操等，保證大家目不暇給。&#13;<br> &#13;<br> 活動：步步高陞躍馬年&#13;<br> 地點：新港城天幕廣場&#13;<br> 日期：2月10日&#13;<br> 時間：3:00pm-4:00pm&#13;<br> 地址：馬鞍山鞍祿路18號</fontstyle></spanclass></p></body></html>