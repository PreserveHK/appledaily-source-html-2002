<html><header><meta charset="utf-8"><title>擺瓜子陣點綴西化家居<br>錢慧儀摩登紅樓迎春接福</title></header><body><h1>擺瓜子陣點綴西化家居<br>錢慧儀摩登紅樓迎春接福</h1><p>大生銀行家族成員馬清揚太太馬錢慧儀（Winnie）所開設的高級家具店D?tro，一向走摩登歐洲路線。但時屆農曆新年，Winnie亦會依據中國傳統的喜氣色彩，以fusion概念粉飾家居。本報特邀Winnie示範，以喜氣洋洋的紅色配合西式家具，營造出既有新春feel又不失摩登感覺的家居典範。</p><p>根據中國傳統，不少人都愛在年廿八大掃除，順道粉飾家居，以迎接新春。本報日前特邀請大生銀行家族成員馬清揚的太太錢慧儀（Winnie），在其開設的高級家具店Dentro內，示範如何粉飾現代家居。&#13;<br> Winnie將中國農曆新年所喜愛的紅色為骨幹，運用fusion概念，將東西方的元素融合，營造一個既有新年氣氛，亦有型格的家居。Winnie買了一些簡單應節用品例如瓜子、糖蓮藕、糖蓮子及中國織錦布料，再配合紅色家具，粉飾出一個新潮有型、洋溢暖暖詩意的家居。<br> &#13;<br> <spanclass>洋溢暖意 &#13;<br> 紅色往往給人一種和暖的感覺，Winnie亦十分認同，她說：「紅色係一種暖、和諧嘅顏色，加上時近農曆年，啲人覺得老套都係咁話，真係要有啲紅色先至有新年氣氛。加上配合適當嘅colortone，一室紅彤彤，反而會令間屋更加outstanding，所以fusion呢個概念好適合香港人，只作出最少嘅改動，例如用平時擺放零食嘅器皿當全盒，同埋餐枱鋪一張中國織錦當枱布，已經好有節日氣氛。」</spanclass></p><p><spanclass>中西合璧 &#13;<br> 而Winnie更即席將一些應節食品如瓜子，在茶几上砌出波浪圖案作點綴家具，別具心思。&#13;<br> 此外，花的配襯亦相當重要，Winnie說：「有花有樹，人都會開心啲，可以令到成間屋有生氣，想特別啲嘅話，可以用新潮花樽插桃花，咁咪冇咁老套囉。我聽過有有人話買桃花要一買三年，唔想年年擺桃花嘅話，亦可以用銀柳加串串金，睇落去會更加新潮。」&#13;<br> 採訪：RitaLeung、JessicaNgan&#13;<br> 攝影：MatthewLam、WongManWai&#13;<br> 錢慧儀專訪場地提供：Dentro</spanclass></p></body></html>