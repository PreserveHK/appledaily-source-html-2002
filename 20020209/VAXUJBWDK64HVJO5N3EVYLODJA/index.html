<html><header><meta charset="utf-8"><title>深圳度新歲特集大人細路都啱</title></header><body><h1>深圳度新歲特集大人細路都啱</h1><p>馬年將至，唔少人都會北上入貨，除添傳統新裝、買揮春等外，不妨趁着數天春假，計劃前往東莞最新成立嘅小童小型賽車會，同仔女一齊落場「鍊」車，一家大細過一個刺激好玩嘅農曆新年！&#13;<br>&#13;<br>記者：梁煒健&#13;<br>攝影：楊錦文、伍慶泉&#13;<br>ImageGirl：Jenny、施卓伶</p><p><spanclass><fontstyle>首創兒童小型賽車場  &#13;<br> 香港唯一一間國際認可嘅小童小型賽車會「Kid'sKartingWorld（HKG）Ltd」最近才成立，5至11歲嘅小童都可以參加。呢度嘅導師，擁全港兼國內唯一領有日本發出嘅專業教授小朋友小型賽車牌照，家長大可放心。小朋友除需要喺香港接受基本訓練課程外，更可北上往東莞常平「麗都小型賽車會」實地練習，既能訓練小朋友獨立處事，大人亦能與小朋友打成一片。</fontstyle></spanclass></p><p><spanclass><fontstyle>訓練課程收費$1,499  &#13;<br> 5至11歲小朋友可參加為期1個月嘅訓練班，每星期一堂共4堂。首兩堂逢周六喺香港學習小型賽車基本結構、操作、安全措施、駕駛技術及比賽守則等。隨後兩堂則於星期日喺東莞常平「麗都小型賽車會」實習（車費另計），最後一課須考試，及格後才有會員駕駛證。課程收費港幣1,499，包括4堂課程、設備租用、賽車租用及考試費用。農曆初二至初六特設「新春學堂」，最快可在初二於東莞上課，初四就可以落場玩！</fontstyle></spanclass></p><p><spanclass><fontstyle>大人細路打成一片  &#13;<br> 只有6歲嘅Joyce，係兒童小型賽車會嘅唯一女將。Daddy周先生解畫：「我自己都係小型賽車愛好者，每星期都會到常平比賽。賽車都係運動嘅一種，畀Joyce玩車係想佢多啲嘗試，雖然Joyce係唯一女性會壓力大，但我只想佢有良好嘅處理能力，最緊要係安全第一。」</fontstyle></spanclass></p><p><b> Kid'sKartingWorld（HKG）Ltd</b> &#13;<br> 地址：旺角廣華街45至46號廣發商業中心12樓1212至13室&#13;<br> 查詢電話：23882611&#13;<br> 麗都小型賽車會&#13;<br> 地址：東莞常平鎮北環路&#13;<br> 交通：會方可提供旅遊巴士接送（車費另計），由九龍塘或上水上車，車程約個半小時。另自行搭火車北上亦可。</p><p><spanclass><fontstyle>鳳仙裝服飾夠傳統  &#13;<br> 深圳經常流傳以棄用藥棉做衫，故最好搵間信譽良好嘅店舖。正如今次介紹嘅店舖早有不少大公司幫襯，如上海賓館及華強北路一帶店舖都係佢哋客仔，重有幾十年經驗裁縫師傅精心炮製。&#13;<br> 呢度所賣嘅棉襖均以一級真絲縫製成，手工不俗，過年着鳳仙裝絕對能令各位女士加添一份迷人風姿，企領設計就夠晒傳統，有大、中、細碼之分，部分現貨有八折，但想度身訂做就Nodiscount！粉紅夾棉毛毛唐裝衫適合3至10歲細路女穿着。</fontstyle></spanclass></p><p><b> 古韵閣</b> &#13;<br> 地址：深圳福田區華發北路1號銅鑼灣廣場C座2樓225至226舖&#13;<br> 電話：(86)13924594606&#13;<br> 營業時間：早上10:00至晚上10:00（農曆年照常）&#13;<br> 交通：從羅湖關口前往，乘的士約10分鐘，車費約?22。</p><p><spanclass><fontstyle>買招財豬旺財  &#13;<br> 招財豬喺深圳剛啱Hit，除咗着唐裝衫，更有其他服飾及多種Size可以訂購。當中須預先訂購嘅5呎高招財豬仔豬女（每對?520）最受歡迎，愈大隻招財入屋自然會愈多嘛！</fontstyle></spanclass></p><p><b> 喜盈盈民間結藝坊</b> &#13;<br> 地址：深圳福田華發北路銅鑼灣流行總站C座144號地舖&#13;<br> 電話：（86）13823716812&#13;<br> 營業時間：早上11:30至晚上8:00&#13;<br> 交通：從羅湖關口前往，乘的士約10分鐘，車費約?22。</p><p><spanclass><fontstyle>過年揮春東門最齊款  &#13;<br> 過年自然要買番幾對揮春或對聯掛喺屋企，最啱去深圳步行摷，呢度款式多又平，例如一對5字2呎長對聯，絲絨布製造擺幾耐都得，每對只需?45。</fontstyle></spanclass></p><p><b> 彩虹新年裝飾禮品批發</b> &#13;<br> 地址：深圳羅湖區東門步行街金世界商業中心1樓D5舖&#13;<br> 電話：（86755）2301823&#13;<br> 營業時間：早上9:00至晚上10:30&#13;<br> 交通：從羅湖關口前往，乘的士約5分鐘，車費?12.5。</p><p><spanclass><fontstyle>東門買海味假貨較少  &#13;<br> 過農曆年中國人會買海味大宴親朋，雖然深圳區經常有假貨出現，不過只要自己識睇及小心觀察都唔怕被人呃。論售價最平、種類多就要數東門嘅興華海味市場，呢度有十多二十間店舖，以批發為主，假貨較少，北上朋友可考慮到該處睇一睇。</fontstyle></spanclass></p><p><b> 興華乾果海味市場</b> &#13;<br> 地址：深圳東門湖貝路（菜市場對面）&#13;<br> 電話：（86755）2299494&#13;<br> 交通：從羅湖關口前往，乘的士約5分鐘，車費?12.5。</p><p><spanclass><fontstyle>「丹桂軒」蘿蔔糕銷量冠軍  &#13;<br> 過年食糕點係廣東人嘅習俗，上深圳想買到靚嘅糕點，就必然去丹桂軒買嘞！丹桂軒出品嘅蘿蔔糕、年糕、馬蹄糕等，款款都用料十足，味道可口之餘亦對健康無損，難怪丹桂軒出品嘅糕點，成為去年深圳市最高銷量嘅應年食品喇！</fontstyle></spanclass></p><p><b> 丹桂軒</b> &#13;<br> 地址：深圳羅湖區建設路新都酒店2樓&#13;<br> 電話：（86755）2323888&#13;<br> 營業時間：早上7:00至晚上11:30</p></body></html>