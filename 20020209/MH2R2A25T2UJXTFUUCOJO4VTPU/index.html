<html><header><meta charset="utf-8"><title>尖頭失勢春日興圓頭</title></header><body><h1>尖頭失勢春日興圓頭</h1><p>尖頭鞋雄霸女鞋界數年，雖然上年有話圓頭鞋上位，但勢力始終未成熟，女士們繼續死硬愛尖。不過，02時裝界童真玩味大熱，配合其可愛純真感覺，再加上RoundShoes今季得名師欽點上天橋，LouisVuitton、CHANEL同MartineSitbon等全部玩圓唔要尖，名鞋世家Ferragamo女裝設計師GiovannaGentile更實牙實齒預言：「不同顏色物料的圓頭鞋，將會全面報捷！」。可見圓履黨形勢大好，買鞋過年必選圓頭妹妹Feel！&#13;<br>&#13;<br>記者：梁珮瑜　攝影：陳穎&#13;<br>模特兒：Ruby@StarzPeople　化妝及髮型：袁淑敏</p><p><spanclass><fontstyle>首選妹妹Feel  &#13;<br> 今季時裝品牌愛玩童真Innocent，圓頭鞋首選妹妹可愛Feel。圓頭之餘加個蝴蝶結就更Cute。心水就有紅到發紫MarcJacobs，所有產品印有呢兩個英文字，包保今年大熱，必搶無疑。</fontstyle></spanclass></p><p><spanclass><fontstyle>大熱舞鞋亦玩圓頭  &#13;<br> CHANEL與多個品牌上季開始玩芭蕾舞Style，今季就熱潮未減舞鞋陸續有來，要揀圓頭鞋，芭蕾舞綁繩款式實屬首選。</fontstyle></spanclass></p><p><spanclass><fontstyle>潮流圓履黨  </fontstyle></spanclass></p><p><spanclass><fontstyle>圓履更健康  &#13;<br> 女仔始終愛靚唔愛命，成日話鞋頭太窄太尖對雙腳唔好都照着。今季着圓頭除了潮流因素，畀多個理由自己：圓頭較尖頭鞋更健康。另外留意醫生指點揀鞋小竅門，着新鞋𢭃利是一樣可以健步如飛唔執輸！&#13;<br> ﹣中午試鞋最適宜&#13;<br> ﹣量尺碼要企起身&#13;<br> ﹣試鞋要左右腳試齊&#13;<br> ﹣鞋的長度要適中，大拇趾到鞋頭應有2吋空間。&#13;<br> ﹣鞋跟高度2至1吋最為適中，過高會導致前趾受壓變形。&#13;<br> （資料來自伊利沙伯醫院網頁<ahref http:> http://www.qeh.org.hk/leaflet_foot3.htm  )&#13;<br> &#13;<br> <b> 售賣點：</b> &#13;<br> (o)OnPedder(21183489)&#13;<br> 中環畢打街20號地舖&#13;<br> (i)I.T(28344393)&#13;<br> 銅鑼灣信和中心地舖&#13;<br> (s)Seibu(29713888)&#13;<br> 金鐘太古廣場西武百貨女裝鞋部&#13;<br> (t)TsumoriChisato(28811348)&#13;<br> 銅鑼灣百德新街53號地舖</ahref></fontstyle></spanclass></p></body></html>