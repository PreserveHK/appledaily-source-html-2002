<html><header><meta charset="utf-8"><title>幸福三代同堂家常小菜慶團圓</title></header><body><h1>幸福三代同堂家常小菜慶團圓</h1><p>中國人過新年，最重要係一家人聚首一堂。我哋嘅忠實讀者林生話「可以享仔福，又有孫女湊，比起食翅重開心。」林生為大家示範四味佢嘅家鄉團年經濟菜，菜式雖然簡單，但賣相精緻而且全部都好有意頭。林生連同佢嘅家人率先同大家拜個早年，祝大家花開富貴、金銀滿屋。	&#13;<br>&#13;<br>記者：陳冰麗　&#13;<br>攝影：伍慶泉</p><p><spanclass><fontstyle>花開富貴  &#13;<br> 主要材料有西蘭花，其餘有花膠、海參等，雖然無鮑翅咁矜貴，但都算有睇頭，取其花開富貴。而傳統西蘭化伴帶子，林生則改以鵪鶉蛋取替，賣相更精緻，小朋友都會鍾意。&#13;<br> &#13;<br> <spanclass><fontstyle>材料：  &#13;<br> 西蘭花1棵&#13;<br> 冬菇8隻&#13;<br> 禿參1-2隻&#13;<br> 鵪鶉蛋10-12隻&#13;<br> 火腿2-3片&#13;<br> 花膠1-2件&#13;<br> &#13;<br> <spanclass><fontstyle>製法：  &#13;<br> 1.西蘭花洗淨，切件，以油鹽水烚熟，瀝乾水，放碟邊。&#13;<br> 2.冬菇洗淨，浸軟，剪去菇蒂，留汁。&#13;<br> 3.鵪鶉蛋烚熟，剝去殼，放西蘭花旁。&#13;<br> 4.花膠、禿參切件，連同冬菇、火腿及蠔油一齊燜至腍身入味，盛起放碟中。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>禿參花膠處理：  &#13;<br> 1.煲滾水，放入禿參滾約20分鐘，熄火焗一晚後浸清水待發脹，其間要不斷換水，直至海參鬆軟及發大，再以清水洗擦禿參表面，𠝹開海參，刮去腸及沙粒，洗淨後即可以配合其他料烹調。&#13;<br> 2.花膠用清水浸一日後放入一煲滾水內焗直至水變冷，即換過清水再浸，重複多次至花膠軟身。</fontstyle></spanclass></p><p><spanclass><fontstyle>添丁發財  &#13;<br> 慈菇有添丁之寓意，新春前後產量最多。髮菜諧音「發財」，兩者加埋即添丁兼發財，慈菇更有防治便秘及增進食慾作用，新春食滯咗，食番啲經濟嘅慈菇都唔錯㗎！&#13;<br> &#13;<br> <spanclass><fontstyle>材料：  &#13;<br> 慈菇3-4個&#13;<br> 髮菜1-2両&#13;<br> 中國芹菜1棵&#13;<br> 臘肉、臘腸各適量&#13;<br> &#13;<br> <spanclass><fontstyle>製法：  &#13;<br> 1.慈菇、臘肉及臘腸分別洗淨，切片。芹菜洗淨，切去根部，其餘切段。髮菜浸透，瀝乾。&#13;<br> 2.燒熱油，爆香臘肉及臘腸，加入慈菇一齊炒，最後加入芹菜及髮菜兜勻，以鹽、糖、醬油各少許調味即可以。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>小貼士：  &#13;<br> 1.慈菇本身有種苦澀味，炒時最好加少少糖，食味會更佳。&#13;<br> 2.可用日本髮菜(水雲)代替髮菜，同樣有質感，日式超市有售，價錢平好多，500克大概四、五十蚊。</fontstyle></spanclass></p><p><spanclass><fontstyle>年年有餘  &#13;<br> 林生話新春可以唔食鮑魚、魚翅，但必定要有魚，年年有餘(魚)至有錢剩。而佢家鄉煮魚則鍾意配以豆腐一齊煎煮，清清哋比較適合老人家食。&#13;<br> &#13;<br> <spanclass><fontstyle>材料：  &#13;<br> 鯇魚尾1條　豆腐1-2件　薑片、葱段、芫荽各少許　麫豉醬1湯匙&#13;<br> &#13;<br> <spanclass><fontstyle>製法：  &#13;<br> 1.鯇魚尾洗淨，吸乾水。豆腐略洗，切件。&#13;<br> 2.爆香薑片，放入鯇魚尾煎至兩面金黃色。&#13;<br> 3.燒熱少許油，將豆腐亦煎香，放回鯇魚尾，加入麫豉醬及少少水一齊再煮至滾，撒上葱段及芫荽兜勻即可以。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>金銀滿屋  &#13;<br> 呢個餸非常清淡，而且又經濟，以銀芽(芽菜)及雞蛋為主要材料，取其又金又銀，祝願大家可以金銀滿屋。唔想食得咁肥膩，可以考慮吓呢個餸。&#13;<br> &#13;<br> <spanclass><fontstyle>材料：  &#13;<br> 銀芽1斤　雞蛋2-3隻　粉絲1小包　蝦米2-3両&#13;<br> &#13;<br> <spanclass><fontstyle>製法：  &#13;<br> 1.銀芽洗淨，瀝乾水，備用。&#13;<br> 2.雞蛋拂勻，以少許油煎成薄片，再切條備用。&#13;<br> 3.粉絲、蝦米分別浸軟，瀝乾水，備用。&#13;<br> 4.燒熱油，爆香蝦米，加入芽菜略炒，倒入粉絲，加少許鹽及水煮至汁收乾，盛起以蛋絲鋪面。</fontstyle></spanclass></fontstyle></spanclass></fontstyle></spanclass></p></body></html>