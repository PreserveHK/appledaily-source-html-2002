<html><header><meta charset="utf-8"><title>《天下無雙》醒獅迎巨星<br>王菲坐人力車Fans嗌走光</title></header><body><h1>《天下無雙》醒獅迎巨星<br>王菲坐人力車Fans嗌走光</h1><p>賀歲電影《天下無雙》前晚舉行首映禮，並安排四位演員王菲、梁朝偉（偉仔）、趙薇和張震坐人力車進場。由於王菲太高，偉仔更不時翹起雙腳相就。</p><p>王菲、梁朝偉（偉仔）、趙薇及張震等前晚出席賀歲電影《天下無雙》於灣仔會展舉行的首映禮，四人於附近的空地乘坐人力車出發往會展，而會展正門亦有兩隻醒獅迎接，場面墟冚。<br> &#13;<br> <spanclass>高矮相差一截 &#13;<br> 王菲前晚穿了一條高衩短裙坐在人力車上，由於有市民無故大嗌「王菲走光」，令她全程特別留意自己。到了大合照的時候，王菲又刻意分開雙腿站立，她說：「偉仔話我高得滯，咁我咪坐低少少冇咁高囉！」對於相士蘇民峰曾表示《天》片會是港產賀歲片中成績最差的一套，王菲說：「佢有佢嘅道理，如果佢敢講係百分百準嘅話，咁我就信。」王菲透露農曆新年將在北京度過，至於情人節，她表示一向對西洋節日沒有甚麼感覺，亦不願談男友謝霆鋒。<br> &#13;<br> <spanclass>偉仔拒提嘉玲 &#13;<br> 梁朝偉的母親前晚亦有捧偉仔場，偉仔說：「拍戲用咗咁多時間精力，梗係要同屋企人分享啦！」記者問偉仔的女友劉嘉玲為何沒有來，他即時面黑黑說：「點知啫！」對於有否邀請嘉玲出席，偉仔則說：「唔使嘞啩！」&#13;<br> 有消息指趙薇最近和前度男友葉茂青在上海食飯，趙薇對此說：「沒有，我們已經半年沒有聯絡，不要再追問了。」趙薇被選為蕪湖市的市花，但她卻一度以為這是選美活動，還說自己沒有勇氣參賽。&#13;<br> 另外，由於前晚有接近五六十個記者在現場採訪，故此場面十分混亂，記者更一度和保安人員對峙。&#13;<br> 採訪：何永寧、馮美茵&#13;<br> 攝影：陳志嵐、仇志德</spanclass></spanclass></p></body></html>