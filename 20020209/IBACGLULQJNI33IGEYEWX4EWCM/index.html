<html><header><meta charset="utf-8"><title>　　小小超木屋鬧欠薪風波 - 李八方</title></header><body><h1>　　小小超木屋鬧欠薪風波 - 李八方</h1><p>好多人都知小小超李澤楷九四年喺石澳買咗間獨立屋，由於佢對間富貴木屋要求好高，所以到𠵱家都重搞緊建築同裝修工程。八方噚日一返公司，就收到一單「欠薪疑雲」，話說有一班幫小小超富貴木屋做工程嘅工人投訴，指佢哋二十幾人被判頭拖欠個幾月人工，計計埋埋成百幾萬，𠵱家追討無路。&#13;<br> 八方聽完工人嘅心聲之後，當然即刻向負責小小超間大宅工程嘅公司負責人求證，有關方面亦即刻跟進，負責人話由總承建商至分判商都冇拖欠薪金問題，亦冇工人話被拖欠薪金，重話有啲工人啱啱喺前日簽收咗新一期糧㖭。&#13;<br> 其實年近歲晚，加上經濟不景，八方都希望類似欠薪事件只係一場誤會，真係唔想再聽到咁多失業欠薪嘅消息。&#13;<br> （圖）小小超對間富貴木屋嘅要求有幾高？齋睇佢裝修咗八年都重未搞掂就知。　資料圖片&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>