<html><header><meta charset="utf-8"><title>　　阿牛新書警方要讀 - 李八方</title></header><body><h1>　　阿牛新書警方要讀 - 李八方</h1><p>阿牛除咗在維園保釣攤位畫馬，重出咗本新書《牛頭搭馬嘴》。不過，單睇篇自序已經充滿娛樂性。阿牛在自序中開宗明義話自己「挺董」，所以報讀嶺南想自我增值，點知大學唔收，落車兼失業，於是響應創業精神，老作呢本書。又話目標讀者係政界同商界，唔係小市民，皆因一個「窮」字買唔起。&#13;<br> 本書除咗有阿牛的笑話、謎語同馬龍的可愛漫畫之外，重有馬年示威指南，詳細列出四五行動、支聯會、保釣、反董大聯盟等的常規示威行動，包括參與人數、地點和警方配備等。阿牛話𠵱家警方有鐵馬又有胡椒噴霧好厲害，市民想參與或避開都可參考呢本書，但八方就話警方先係必讀者至真！&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>