<html><header><meta charset="utf-8"><title>用車報告：<br>日產Cefiro2.0用家報告我鍾意佢嘅賣相</title></header><body><h1>用車報告：<br>日產Cefiro2.0用家報告我鍾意佢嘅賣相</h1><p>早前，我哋《車天車地》版曾經為大家帶來多份用家報告，而當中大部分都係潮流至興嘅RV車，好少有行政房車嘅用家報告；有見及此，今日我哋特別搵來，以日產Cefiro2.0作座駕已有接近一年時間嘅Norris，同大家講吓佢講對自己座駕嘅感受。究竟Cefiro有何地方能吸引到Norris呢？有興趣嘅朋友，就唔好錯過今日呢份Cefiro2.0用家報告喇。&#13;<br>&#13;<br>記者：鄭達基　&#13;<br>攝影：陳穎</p><p><spanclass><fontstyle>Norris選擇日產Cefiro兩大原因  &#13;<br> <spanclass><fontstyle>原因1：外形大方富吸引力  </fontstyle></spanclass></fontstyle></spanclass></p><p><spanclass><fontstyle>原因2：空間寬敞性能不俗  &#13;<br> 另外，Norris認為Cefiro寬敞嘅車廂空間，亦係佢嘅過人之處，除咗就算車內擠滿乘客，都仍然覺得鬆動外，乘坐舒適度重不比其他同級車遜色㖭；而Norris又覺得Cefiro嘅車廂設備齊全，使用方便之餘，兼備有桃木裝飾及真皮座椅布局，望落亦予人有豪邁之感。至於機械方面，Norris則認為Cefiro嘅表現不俗，除動力輸出平均外，行車亦見平穩，加上承托力甚豐嘅真皮座椅，從而能夠為車上嘅乘客，提供一個舒適愜意嘅旅程享受。</fontstyle></spanclass></p><p><spanclass><fontstyle>缺點：原裝輪胎路噪較高  &#13;<br> 縱使Norris對日產Cefiro有不錯嘅評價，但仍有部分地方係令Norris感到唔係太滿意嘅；當中包括配用於其他型號嘅合金軨稍嫌欠缺美感，以及原裝輪胎喺行走某些路面時，會有較高嘅路噪等等，若廠方能將之改善過來，定能為Cefiro爭回不少分數。</fontstyle></spanclass></p><p><spanclass><fontstyle>日產Cefiro2.0規格  &#13;<br> 引擎：1995ccV6DOHC&#13;<br> 馬力：140ps/6400rpm&#13;<br> 扭力：18.3kgm/4000rpm&#13;<br> 傳動：4前速自動波&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：205/65VR15&#13;<br> 尺碼：4930×1780×1435mm&#13;<br> 軸距：2750mm&#13;<br> 車重：1430kg&#13;<br> 2001年售價：$194,980起&#13;<br> 現時售價：$179,980起</fontstyle></spanclass></p><p><spanclass><fontstyle>日產Cefiro小檔案  &#13;<br> 新一代日產Cefiro，除擁有全新嘅造型，以及豪華嘅車廂配搭外，更備有2.0及3.0公升嘅V6引擎供用家選擇，加上唔到20萬起嘅售價，難怪自1999年下半年推出以來，一直廣受用家歡迎啦；同時，代理方面為加強Cefiro嘅競爭力，故此便於去年十月左右，推出Cefiro2.0升級版，並為其加裝有不少豪華裝備，如16吋合金胎軨、電動天窗及全真皮座椅等配備，並以唔到22萬嘅賣價作招徠，以吸引一眾買家嘅注意。&#13;<br> &#13;<br> <spanclass><fontstyle>售後服務  &#13;<br> 代理所提供嘅售後服務，Norris亦感到十分滿意，除咗價格合理之餘，頗高嘅維修質素、交車準時、整潔程度，以及維修服務中心職員親切有禮嘅服務態度，都係令Norris感到滿意嘅原因。</fontstyle></spanclass></fontstyle></spanclass></p></body></html>