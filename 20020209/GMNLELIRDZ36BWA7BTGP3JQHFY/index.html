<html><header><meta charset="utf-8"><title>掃把頭髮型師扮靚<br>姚樂怡碌柚葉出浴博好運</title></header><body><h1>掃把頭髮型師扮靚<br>姚樂怡碌柚葉出浴博好運</h1><p>姚樂怡有感在蛇年黑運纏身，故她日前進行洗邋遢三部曲，包括往髮型屋幫襯保安局局長葉劉淑儀的御用髮型師，以及請阿姐替她修甲，最後姚樂怡又到美容院浸浴，用碌柚葉洗盡衰氣。</p><p>早前有周刊報道指姚樂怡在中山登台時，與一名內地男子同房，雖然姚樂怡後來發毒誓澄清，但她表示報道令她人格受損，故此樂怡日前特地去恤髮、修甲及以碌柚葉沖涼，實行將過去一年的衰氣洗盡。<br> &#13;<br> <spanclass>替汪阿姐電髮 &#13;<br> 姚樂怡更幫襯保安局局長葉劉淑儀的御用髮型師，葉劉淑儀十年不變的髮型，原來出自坪石邨「高氏優美髮型設計」的老闆高佬之手。&#13;<br> 高佬不僅是葉太的御用髮型師，早前他還替電視劇《考試情緣》中的汪明荃電爆炸頭，樂怡也來一試高佬的恤髮手勢。另外，姚樂怡又找了一位阿姐，替她修甲及塗甲油，而恤髮及修甲的收費，埋單合共僅一百元，效果令樂怡感到滿意。&#13;<br> 姚樂怡笑說：「我從未試過去呢啲傳統髮型屋整頭同修甲，但幾好喎，又唔老套。」接着姚樂怡又再往尖沙嘴一間美容院，用碌柚葉浸浴，徹底掃走衰氣。<br> &#13;<br> <spanclass>「要攞番個公道」 &#13;<br> 姚樂怡說：「我覺得自己舊年嘅成績幾好，又拍到《皆大歡喜》，點知臨尾整單衰嘢（傳與男子同房），搞到我人格受損。寫呢啲嘢嘅人真係好賤格！我已經出咗律師信，要求佢哋道歉同作合理嘅賠償，我呢次點都要攞番個公道㗎啦。」&#13;<br> 採訪：朱芷瑩&#13;<br> 攝影：陳志嵐&#13;<br> 場地提供：艾卡美減肥美容高氏優美髮型設計</spanclass></spanclass></p></body></html>