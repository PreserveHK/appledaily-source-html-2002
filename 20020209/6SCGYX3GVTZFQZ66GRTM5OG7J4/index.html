<html><header><meta charset="utf-8"><title>不滿正東唱片無助內地發展<br>陳慧琳北京自立門戶</title></header><body><h1>不滿正東唱片無助內地發展<br>陳慧琳北京自立門戶</h1><p>陳慧琳昨日往沙田出席活動時，直認對於正東唱片公司未能全面助她開拓內地市場，有點不滿，所以她已經在北京成立公司，宣傳自己的歌曲。</p><p>陳慧琳（Kelly）與曾志偉昨日往新城市廣場，出席福幼基金會記者會。&#13;<br> Kelly早前接受《壹週刊》訪問，她透露劉德華提議她自組製作公司，對她有更大幫助。昨日記者提及此事，Kelly說：「我係有諗過，如果呢件事可以做得成都係幾完美嘅。」但Kelly的經理人鍾珍則表示Kelly在北京已成立公司，Kelly對此解釋說：「嗰間其實係我經理人公司開嘅，只係得一個員工，我入行咁耐其實唱片公司（指正東）都冇正式喺內地幫我做過宣傳，咁我都想喺內地keep住人氣，所以我哋咪自己做囉。」<br> &#13;<br> <spanclass>未傾續約 &#13;<br> 早前曾有不少報道指Kelly與正東不和，曾有傳她會加盟Sony或EMI，問她是否意味她續約正東的機會不大？Kelly說：「有啲唔滿意啦！因為公司冇同我喺內地宣傳，咁我啲國語歌又唔係唔得，我咪自己搞。咁我都係為自己啫，不過續約嘅嘢我都未知，因為Paco（指黃栢高）都未同我傾，我六月就滿約㗎啦！」<br> &#13;<br> <spanclass>冇份還神 &#13;<br> Kelly在正東已差不多七年，問她是否七年之癢？Kelly笑說：「吓！睇吓Paco點啦！不過今次係最遲傾合約嘅一次，可能市道唔好，所以要等過咗年先同我傾，咁公司都要有一筆錢先可以同我傾合約㗎，冇錢點傾呀！」&#13;<br> 此外，昨日一班正東歌手包括許志安、方力申、蘇永康、吳國敬和戴辛尉，為慶祝在各大頒獎典禮取得好成績，專程前往沙田車公廟還神，但卻獨欠Kelly，足證Kelly和正東確有問題。&#13;<br> 採訪：胡比　攝影：何國豪</spanclass></spanclass></p></body></html>