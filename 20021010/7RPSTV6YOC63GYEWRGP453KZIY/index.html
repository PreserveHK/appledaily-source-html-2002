<html><header><meta charset="utf-8"><title>新車速報：<br>剛勁三菱GalantVRSuperSport</title></header><body><h1>新車速報：<br>剛勁三菱GalantVRSuperSport</h1><p>曾經響中型轎車市場有不俗銷量嘅三菱Galant，面對日益競爭激烈，以及對手層出不窮嘅新車款下，亦要來一次大反擊。呢部新款GalantVRSuperSport轎車，既加有VR-4嘅辛辣包圍，又有High-tech面板裝飾，重有坐得貼服舒適嘅真皮座椅，加埋一台慳油好力嘅2.0公升GDI偈，車價亦不過17萬，自然有一定號召力啦！&#13;<br>記者：陳偉林&#13;<br>攝影：陳偉強&#13;<br>ImageGirl：Clara</p><p><spanclass><fontstyle>VR-4跑版裝飾夠全神  &#13;<br> 一直以來，三菱Galant均以男性化嘅剛勁造型做賣點，而新加入嘅GalantVRSuperSport版本，重將有高性能轎跑車嘅VR-4一套前後大包圍、兩邊車身裙腳、四輪專用16吋跑車合金胎軨，以及醒目有型嘅尾定翼一併加入，令人看來格外跑意盎然，好有一份獨特個性㖭！&#13;<br> &#13;<br> <spanclass><fontstyle>車廂有氣派設備齊  &#13;<br> 賣相出位之餘，車廂一套前後透氣真皮座椅，既給人貼身富承托感，兼且重烘托有多一份跑味㗎！再者，High-tech鈦金屬面板裝飾、高對比液晶表板，加埋四門隔熱電窗、門邊電鏡同電天窗外，還有原廠恒溫冷氣同高級音響配搭，當然唔少得重有雙安氣袋組合啦！&#13;<br> &#13;<br> <spanclass><fontstyle>2.0GDI偈配半自動波好玩  &#13;<br> 呢部新版GalantVRSuperSport，以一台2.0公升GDI偈匹配4前速半自動波，稍嫌欠缺一份爆炸力，惟用作日常代步則綽綽有餘，兼且重有一份舒適寧靜嘅享受。前後多連桿懸掛結構，有唔錯嘅對地抓着力及路面循迹性，但吸震筒偏重舒適一面，故走彎時會有較大傾側情況，略嫌有點美中不足。四輪亦改換上高效能碟式制動，匹配埋ABS裝置，亦給人有收放自如之感呢！</fontstyle></spanclass></fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> <center> <spanclass><fontstyle>升級配件逐樣睇&#13;<br>   </fontstyle></spanclass></center> &#13;<br> 1.全新電鍍鬼面罩，既High-tech又見有一份時尚氣息；加埋大型VR-4前泵把連氣霸及原廠霧燈組合，更見惡形惡相。&#13;<br> 2.兩邊車身裙腳，望落倍覺跑意盎然。&#13;<br> 3.車尾高置定翼連High-mount煞車燈，既出眾又有穩定感。&#13;<br> 4.前後兩排高級皮椅配搭，予人乘坐貼服舒適。&#13;<br> 5.高對比液晶體表板鋪排，有悅目易看嘅方便。&#13;<br> 6.四輪VR-4專用嘅16吋跑車合金胎軨組合，有型入格。&#13;<br> 7.鈦金屬面板中控台配襯，好有一份前衞時尚美。</p><p><spanclass><fontstyle>試車後，有咩評價呀？  &#13;<br> 新車賣相吸引有高性能VR-4轎跑車特質，車廂鋪排豪邁之餘，又見有一份High-tech感；不過，一台2.0公升GDI偈雖然慳油寧靜，但略嫌欠缺一份爆炸衝刺力。&#13;<br> &#13;<br> <b> 三菱GalantVRSuperSport規格</b> &#13;<br> 引擎：1999cc直4DOHCGDI&#13;<br> 馬力：145ps/5700rpm&#13;<br> 扭力：19.5kgm/3750rpm&#13;<br> 傳動：4前速半自動波，前輪驅動&#13;<br> 懸掛：（前）多連桿　（後）多連桿&#13;<br> 制動：（前）透氣碟　（後）碟式（ABS）&#13;<br> 輪胎：205/55R16BridgestonePotenzaRE030&#13;<br> 尺碼：4680×1740×1420mm&#13;<br> 軸距：2635mm；車重：1290kg&#13;<br> 平均耗油：14.2km/L&#13;<br> 新車售價：$169,800&#13;<br> 車輛提供：環宇汽車（27211111）</fontstyle></spanclass></p><p><spanclass><fontstyle>同級對手比較  &#13;<br> <b> 萬事得Mazda6</b> &#13;<br> 引擎：1999cc直4DOHC&#13;<br> 馬力：150ps/6000rpm&#13;<br> 扭力：18.6kgm/4500rpm&#13;<br> 尺碼：4670×1780×1435mm&#13;<br> 軸距：2675mm&#13;<br> 車重：1300kg&#13;<br> 新車售價：$173,800（Select版連包圍）&#13;<br> 查詢：萬事得汽車（28931112）&#13;<br> 短評：造型前衞吸引，加埋原廠包圍別具跑意外，重有穩紮底盤組合；惟一台2.0公升偈加4前速自動波屬舊瓶新酒，反應未見突出。</fontstyle></spanclass></p><p><b> 日產Primera</b> &#13;<br> 引擎：1998cc直4DOHC&#13;<br> 馬力：150ps/6000rpm&#13;<br> 扭力：20.4kgm/4000rpm&#13;<br> 尺碼：4565×1760×1480mm&#13;<br> 軸距：2680mm&#13;<br> 車重：1290kg&#13;<br> 新車售價：$149,800&#13;<br> 查詢：合誠汽車（28035333）&#13;<br> 短評：新車造型極前衞，非一般普羅車迷所受落；一台2.0公升偈配以CVT無段變速自動波，轉檔順滑有不錯嘅加速感，可惜車廂鋪排過於一般，缺乏號召力。</p></body></html>