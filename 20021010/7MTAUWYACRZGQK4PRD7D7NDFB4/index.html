<html><header><meta charset="utf-8"><title>黐脷筋𡃁妹仔人人愛<br>馮仁昭四圍超：阿Sa五萬片酬暴漲至80萬</title></header><body><h1>黐脷筋𡃁妹仔人人愛<br>馮仁昭四圍超：阿Sa五萬片酬暴漲至80萬</h1><p>英皇女子組合Twins嘅蔡卓妍（阿Sa），早前同鄭伊健合演電影《我老婆唔夠秤》，阿Sa喺戲中扮演一個講嘢黐脷筋，同埋行為好唔成熟嘅𡃁妹仔，充滿喜劇細胞。呢套戲上映至今，票房已突破五百萬，成績都算唔錯。&#13;<br> 阿Sa近排當旺，而且片酬唔算貴，對票房靈藥楊千嬅好有威脅。𠵱家有寰宇電影、導演馬偉豪嘅天下電影公司、錢小蕙嘅公司同埋唔想肥水外流嘅英皇電影部，都爭住要同阿Sa簽幾套電影合約。<br> &#13;<br> <spanclass>四間公司各簽一部 &#13;<br> 馮仁昭聽聞阿Sa嘅經理人霍紋希唔想大家因為咁而傷感情，公司就好平均咁同每間電影公司簽咗一部電影合約，以免順得哥情失嫂意。&#13;<br> 馮仁昭重八到阿Sa因為《我》片大收，片酬重勁升，由五萬蚊跳升到八十萬，以現時四套電影合約喺手計，佢起碼有三百二十萬袋袋平安，荷包都咪話唔腫脹，睇嚟阿Sa嘅拍檔阿嬌（鍾欣桐）要急起直追喇！</spanclass></p><p><spanclass>李美鳳姊妹齊齊纖體兼𢱑銀 &#13;<br> 李美鳳自從成功喺瑪花纖體之後，到𠵱家都重保持住美好嘅身段，李美鳳更鼓勵胞妹李美美同佢一齊去纖體。所以美美大膽一試，終於成功纖體，重做埋瑪花嘅代言人，兩姊妹齊齊拍咗一輯平面廣告，實行有錢齊齊搵。<br> &#13;<br> <spanclass>落難男歌手慘被壓價 &#13;<br> 落難男歌手早排經濟出現問題，雖然佢身邊嘅朋友都好幫佢，但都有啲人會乘機搵佢笨。好似佢早排拍電影，聽聞就俾人壓價，片酬只得兩萬蚊，同啲四、五線藝人差唔多。落難男歌手以前都叫做紅過吓，估唔到𠵱家竟然會如此下場。<br> &#13;<br> <spanclass>蒙嘉慧濕身戲蝕底咗 &#13;<br> 蒙嘉慧噚日喺電視城拍攝新劇《衛斯理》，佢今個月底會去廣西同上海拍外景。佢話：「我試過拍濕身戲着白色衫打底，但好似冇打底咁，雖然冇出到街，都覺得蝕底咗！」</spanclass></spanclass></spanclass></p><p><spanclass>豆皮男歌手高調拍拖 &#13;<br> 豆皮男歌手同女DJ拍拖多年，到𠵱家都重拍緊拖。以前豆皮男歌手好介意人哋講佢嘅戀情，但𠵱家佢喺呢行都消失咁滯，做乜都唔怕俾人講啦，所以豆皮男歌手家陣都名正言順同女DJ一齊。佢哋𠵱家嘅拍拖勝地，就係位於小西灣某間酒樓，佢哋兩個周不時撐枱腳，高調公開戀情。<br> &#13;<br> <spanclass>朱慧珊向何B獻吻 &#13;<br> 何守信（何B）、萬綺雯噚日出席亞視藝員生日會，身為何B拍擋嘅朱慧珊重話要吻賀佢。至於婚後嘅萬綺雯原來已經過咗生日，佢話正日就同老公一齊過咗個二人世界，問到佢老公送咗啲乜嘢畀佢，萬綺雯話：「呢啲梗係秘密啦，不過總之就係好嘢。」</spanclass></spanclass></p></body></html>