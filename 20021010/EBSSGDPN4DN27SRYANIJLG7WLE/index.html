<html><header><meta charset="utf-8"><title>　　張信剛名人格言做布景 - 李八方</title></header><body><h1>　　張信剛名人格言做布景 - 李八方</h1><p>近來有無去過城市大學，有無發現由地鐵站通往大學通道有乜唔同？答案就係整到好靚，通道兩邊牆上有好多圓形框框，框框入面放咗中外名人例如孔子等等嘅格言，格言會定時轉換。城大校長張信剛噚日同八方講，呢個其實係佢五年前嘅構思，搞咗好耐先完成，佢希望令校園多啲文化氣息。嗰度其實係公眾地方，城大出錢出力，重要管理埋！&#13;<br> 張校長重話，佢應承過啲同事，佢𠵱家六十二歲，希望會喺城大退休，唔再做其他嘢！佢重不斷為城大學生叫委屈，唔應該將大學標籤為一等或者二等。睇嚟佢真係好鍾意城大喎！&#13;<br> （圖）通道上其中一句格言摘自《論語》：「三人行，必有我師焉。擇其善者而從之，其不善者而改之。」&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>