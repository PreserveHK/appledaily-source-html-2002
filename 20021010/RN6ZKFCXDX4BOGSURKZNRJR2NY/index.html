<html><header><meta charset="utf-8"><title>大閘蟹平一成鹹香炒法惹味</title></header><body><h1>大閘蟹平一成鹹香炒法惹味</h1><p>既然大閘蟹的售價比去年普遍回落一成，而且又係時令美食，當然不得不介紹，若然食厭清蒸大閘蟹的話，就等小記推介兩款惹味大閘蟹食法畀大家，兩款都是上海菜式，分別以原隻蟹斬件配以鹹蛋黃炒，及利用蟹膏炒魚肉片，前者惹味，送酒送飯一流，後者啖啖肉香兼鮮味十足。&#13;<br>&#13;<br>記者：陳冰麗　&#13;<br>攝影：陳盛臣、楊錦文</p><p><spanclass><fontstyle>日夜都咁多人！  </fontstyle></spanclass></p><p><spanclass><fontstyle>金沙炒大閘蟹  &#13;<br> 金沙即指鹹蛋黃，金沙的鹹香味，配以大閘蟹的鮮味，食起來可以用「惹味」兩個字形容。大廚話金沙炒大閘蟹看似簡單，但要好味則要留意兩大要點，其一是蟹件泡油的油溫要夠滾，次之是炒金沙要用慢火。&#13;<br> &#13;<br> <b> 材料：</b> &#13;<br> 大閘蟹2隻&#13;<br> 鹹蛋黃3隻&#13;<br> &#13;<br> <b> 調味料：</b> &#13;<br> 鹽1/4茶匙&#13;<br> 糖、胡椒粉各少許&#13;<br> 薑汁酒適量&#13;<br> &#13;<br> <b> 做法：</b> </fontstyle></spanclass></p><p><b> 大廚小貼士：</b> &#13;<br> 1.大閘蟹先蘸適量生粉，再泡油，目的是令再炒時肉質不太乾及不易散。&#13;<br> 2.炒鹹蛋黃宜用慢火，大火易燒焦，同時要邊炒邊攪拌以防黐底。</p><p><spanclass><fontstyle>蟹粉煮魚片  &#13;<br> 桂花魚起肉，再配以蟹膏同炒，入口啖啖是魚肉的鮮味及蟹膏的香味，經泡過油的魚肉，又嫩滑非常，為免魚肉出現腥味，大廚建議，最好趁熱即食。&#13;<br> &#13;<br> <b> 材料：</b> &#13;<br> 桂花魚1條&#13;<br> 大閘蟹11/2斤&#13;<br> &#13;<br> <b> 調味料：</b> &#13;<br> 鹽2茶匙&#13;<br> 糖、胡椒粉各少許&#13;<br> 薑汁酒1茶匙&#13;<br> 蛋白1隻&#13;<br> &#13;<br> <b> 做法：</b> </fontstyle></spanclass></p><p><b> 大廚小貼士：</b> &#13;<br> 1.魚肉先泡油，一來有助辟腥，二來因泡過油後的魚肉已略熟，可縮短再炒的時間而避免魚肉過嚡。&#13;<br> 2.方便起見亦可到上海南貨舖買現成的蟹膏，但自己拆出的當然最新鮮及香滑。</p></body></html>