<html><header><meta charset="utf-8"><title>　　張敏儀返港一日攞「荷蘭水蓋」 - 李八方</title></header><body><h1>　　張敏儀返港一日攞「荷蘭水蓋」 - 李八方</h1><p>張敏儀服務咗政府三十年，雖然領導香港電台嘅歲月，因為堅持編輯自主，成為左派箭靶，好在退休後都得到政府嘅肯定，頒發銀紫荊星章，再加一句好評：「張女士盡心竭力為香港社區及政府服務，表現傑出」。頒獎禮就喺今個星期六擧行，不過就令大姐有啲為難，因為放緊退休前休假嘅張大姐，正周遊列國遊山玩水，不亦樂乎，原定月尾先返香港。&#13;<br> 咁點算好呢？政府當然落晒嘴頭𠱁佢返港出席典禮，最後張大姐都畀面改行程，但只會返香港一日，攞完個「特區荷蘭水蓋」又再飛，各方友好想約佢食飯，就要等到月尾。&#13;<br> （圖）張敏儀終於笑得出啦。　資料圖片&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>