<html><header><meta charset="utf-8"><title>波鞋Guide：<br>無帶版NikeZoomHavenAirLVR力壓「逃走」王</title></header><body><h1>波鞋Guide：<br>無帶版NikeZoomHavenAirLVR力壓「逃走」王</h1><p>水貨舖老闆話「科時」喺日本開始跌價，就算㗎仔谷到行的「逃走」系列「科時」喺本地一樣冧！例證正道出「老學堂」風格未Out，不過講至In至Trend肯定唔係佢！講番潮流界，藤原浩間波鞋舖AD21今季Sell乜新貨？話你知，就係勁玩「毛毛」物料的波鞋；打頭陣除「毛毛」Presto、「馬毛」「科時」外，還有今日見光ZoomHaven變種的Hi-tech「毛毛」AirLVR。&#13;<br>記者：陳嘉文&#13;<br>攝影：林栢鈞</p><p><spanclass><fontstyle>AirLVR、Haven上位！「逃走」王冇運行  &#13;<br> 喺日本奉為鞋王的「逃走」「科時」，喺香港居然大把貨，據水貨佬講班㗎仔、韓國佬已開始入場掃貨。早輪代理引入的「逃走」王「科時」雖已殺清（明碼實價$699）！不過，閣下若然有癮想搵，喺波鞋街一帶必有現貨，水貨作價都係由$799至$899不等。市道唔好，班鞋迷好現實，既然供過於求又使乜咁心急，故呢輪班鞋迷反而集中火力落「剔記」其他品種，好似日版AirLVR同特別色嘅ZoomHaven身上。</fontstyle></spanclass></p><p><spanclass><fontstyle>「毛毛」AirLVR帶動ZoomHaven反彈！  &#13;<br> 「剔記」Hi-tech波鞋3大王牌Presto仆直！Woven後段無力！唯獨ZoomHaven一向企穩，行貨企硬$799，日版水貨特別色重係有升冇跌海鮮價。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <center> <spanclass><fontstyle>潮流街坊講Haven因乜計反彈？  </fontstyle></spanclass></center> </p><p><b> 波鞋店阿Ken（21歲）：Woven、Presto唔爭氣！</b> &#13;<br> 「在日本，除了一批Crossover又或限量版外，其他『科時』都在冧價；加上新的Woven同Presto又唔爭氣，故呢論班鞋迷都返轉頭玩ZoomHaven，貪佢無咁濫！」</p><p><b> 化妝SalesHody（19歲）：至愛第1代ZoomHaven。</b> &#13;<br> 「『科時』同Woven我都唔鍾意，個人喜歡CommedesGarcons的Haven，不過炒得太離譜（$4,000以上），要填補空虛首選係第1代ZoomHaven，一樣係白色，價錢只係四分一！」</p><p><b> 波鞋迷Stanel（20歲）：最「恨」買全黑版Haven。</b> &#13;<br> 「『科時』不嬲唔多欣賞，Dunk同Haven才是我的心頭好；前者夠OldSchool、後者夠Hi-tech。咪住！訪問我有冇獎品送㗎？我好『恨』全黑ZoomHaven！」</p><p><b> 學生阿南（18歲）：話之Haven，我最愛Dunk！</b> &#13;<br> 「我班Friend呢輪都話Haven會Hit！佢哋話OldSchool款已玩到悶，要玩返Hi-tech至夠Trend，不過我都係鍾意『朱古力』Dunk多啲！」</p><p><b> 學生Jessmine（16歲）：Haven跑得快啲！</b> &#13;<br> 「我班同學個個都着DunkLoPro，我覺得好濫，我反而鍾意Haven，話晒對鞋輕啲，跑都跑得快啲吖！」</p><p>&#13;<br> &#13;<br> &#13;<br> &#13;<br> <center> <spanclass><fontstyle>一周波鞋情報  </fontstyle></spanclass></center> </p><p>&#13;<br> &#13;<br> &#13;<br> &#13;<br> &#13;<br> &#13;<br> 售賣點：&#13;<br> （a）HeadCoach（27710163）旺角瓊華中心2樓209室&#13;<br> （b）少年堂（23884004）旺角兆萬中心二樓210舖&#13;<br> （c）HotChannel（23844782）旺角瓊華中心3樓311室</p></body></html>