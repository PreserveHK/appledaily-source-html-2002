<html><header><meta charset="utf-8"><title>自覺不戴Bra最美麗<br>超儀真空行Show何韻詩偷窺</title></header><body><h1>自覺不戴Bra最美麗<br>超儀真空行Show何韻詩偷窺</h1><p>日本女裝品牌A/T前晚於灣仔舉行秋冬時裝預演，請來何超儀和何韻詩任嘉賓模特兒。不愛戴bra的超儀表示為行show真空上陣，而何韻詩則在後台偷望超儀換衫。</p><p>日本型格女裝品牌A/T前晚於灣仔演藝學院舉行2002秋冬時裝預演，向創意工業致敬，請來不同行業的創作人客串當模特兒，包括化妝、時裝設計、雜誌等，而何超儀（Josie）及何韻詩則分別代表電影及音樂界。<br> &#13;<br> <spanclass>出街凸點靚 &#13;<br> A/T冬季新裝以patchwork（拼貼）為主題，把不同質料互相編製縫拼外，更糅合了三十年代高貴、七十年代牛仔、八十年代前衞的風格等，以黑色為主調。&#13;<br> 何韻詩罕有地以斯文長裙look行show，她說：「我想試吓嬌俏啲，唔好太性感喇，費事嚇親大家。」何韻詩自評身材時說：「超儀勁啲，我喺更衣室昅到佢，身材好好！」Josie得知自己被「昅」後，頻呼蝕底，她說：「哎吔，我掛住換衫，冇昅到佢（何韻詩）㖭，蝕底晒！」&#13;<br> Josie又表示今次行show真空上陣，更自封「不戴胸罩的女子」，她說：「其實我身材麻麻，一向都唔戴bra，初初嚟香港習慣咗唔戴，出街凸點我都覺得好靚，不過行街成日俾人望住晒，家姐重哦我。」<br> &#13;<br> <spanclass>自嘲大肚腩 &#13;<br> 問Josie不戴胸圍，會否擔心胸部下垂？她說：「我上圍又唔係好勁，唔使擔心。其實外國人設計嗰啲minitee，就係畀人唔戴胸圍着嘅，西方人覺得美腿先有魅力，而東方人就要個胸巨大、勁嘢先煞食。我就兩樣都冇，淨係得個大肚腩。我諗我最啱就係拍印度片，佢哋個個女角都露出肚皮。」Josie又讚何韻詩是全港身形最fit的藝人，她又評張栢芝過瘦。&#13;<br> 採訪：RitaLeung、JessicaNgan&#13;<br> 攝影：MatthewLam、ChanKwingWai</spanclass></spanclass></p></body></html>