<html><header><meta charset="utf-8"><title>修身堂新店開張唔見影<br>章小蕙話去北京原來在香港</title></header><body><h1>修身堂新店開張唔見影<br>章小蕙話去北京原來在香港</h1><p>張玉珊昨日邀請朱茵及恬妞等四位代言人出席「修身堂」新店開張。將在本月中約滿「修身堂」的章小蕙，以赴北京為由沒有到賀，不過昨午她卻現身機場，並表示只是送一位友人離港。</p><p>張玉珊投資的「修身堂」，昨日在尖沙嘴開新店，邀請了四位代言人朱茵、蒙嘉慧、恬妞、何超儀及兩位好友楊小娟和麥家琪擔任剪綵嘉賓，至於因在台灣涉服搖頭丸的安雅和在本月中才約滿的章小蕙（Teresa）就未見到賀。<br> &#13;<br> <spanclass>機場送朋友機 &#13;<br> 問張玉珊是否因不再與Teresa續代言人合約，所以對方沒有到賀？她說：「其實之前係通知Teresa間舖上月二十九號（上周六）開張，不過因為裝修問題，所以七月一號（昨日）先正式開張。佢同我講話二十九號就一定冇問題，但一號就可能有事唔嚟得，我見佢一直都落實唔到，所以嘉賓名單咪唔落佢個名囉！」&#13;<br> 其實在上周六晚，當Teresa出席《未來報告》首映禮活動時，她曾對記者說「修身堂」新店開張當日有事要到北京，但昨日中午十二時半，Teresa卻在機場送一位朋友離港，之後便匆匆離開。對此張玉珊說：「唔知呢？要問番佢本人。」&#13;<br> 但到傍晚六時許，Teresa的助手致電記者，指剛收到身在北京的Teresa電話，她說：「Teresa之前喺機場見到記者，因為記者猛咁影相，所以推個朋友上機先，之後自己再入閘。」<br> &#13;<br> <spanclass>到平田邨派米 &#13;<br> 此外，張玉珊聯同四位代言人在剪綵活動結束後，齊到藍田平田邨出席「贈米敬老獻愛心」活動，由「修身堂」捐出一千包米送給該區的獨居長者，五位女星派完米之後，更親到長者居所作探訪。&#13;<br> 採訪：魯萍&#13;<br> 攝影：林德雄</spanclass></spanclass></p></body></html>