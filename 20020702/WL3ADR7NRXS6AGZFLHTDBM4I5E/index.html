<html><header><meta charset="utf-8"><title>放眼大世界認識至叻動物</title></header><body><h1>放眼大世界認識至叻動物</h1><p>邊個夠我叻！&#13;<br>各位小朋友，別以為自己是萬物之靈就代表所有事都叻過人，其實好多方面人類反而及不上動物，甚至是一隻小小的跳蝨，跳蝨跳高都叻過人類啦！&#13;<br>記者：蘋果圓碌碌</p><p>眼力至叻：麻鷹&#13;<br> 因為我的視網膜每立方厘米就有150個錐狀細胞，令到我目光銳利，就算距離300呎外的一隻蟋蟀仔，都逃不出我的法眼。&#13;<br> &#13;<br> 飛行至叻：雨燕&#13;<br> 我身長不足22厘米，天生腳短不適合地面走動，但幸好我飛得快，每小時飛行速度250至300公里，出盡力還可以去到350公里呢。&#13;<br> &#13;<br> 長跑至叻：叉角羚羊&#13;<br> 我是個長氣袋，因為我跑10,000米我只需要7分鐘，平均時速達85公里！</p><p>跳高至叻：跳蝨&#13;<br> 別看我體積細細，但我天生一對強而有力的大腳爪，生有一塊彈性肉墊。我起跳時，會將所有力量輸送到膝關節，就算我身長只得3毫米，但我可以跳高至34厘米，是我身長的110倍呀。&#13;<br> &#13;<br> 短跑至叻：獵豹&#13;<br> 我一身豹紋夠吸引，還有一對強勁後腿，奔跑時速有114公里，由0至100米只需3秒幾，及得上一架法拉利跑車！&#13;<br> &#13;<br> 舉重至叻：蠼螋&#13;<br> 雖然我生得細粒，體重只得0.5克，不過我可以拉動一架重265克的玩具車，相等於我體重的530倍呀，看我尾巴有個大拑就知我有幾大力啦！&#13;<br> &#13;<br> 生仔至叻：翻車魚&#13;<br> 我又叫太陽魚，身長一般2至3米，重量1500公斤。講到產卵能力我認第二無人敢認第一，一次過可以生3億粒卵，等於香港人口的50倍呀！而每粒卵的直徑有1.27厘米，和一粒波子一樣大！</p></body></html>