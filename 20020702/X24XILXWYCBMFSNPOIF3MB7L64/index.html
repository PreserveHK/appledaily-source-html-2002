<html><header><meta charset="utf-8"><title>熾熱消費：<br>經典Swatch重槌狂減</title></header><body><h1>熾熱消費：<br>經典Swatch重槌狂減</h1><p>今時今日雖然少咗人炒Swatch，但佢嘅江湖地位依然無變。特別係一啲以前推出嘅經典款式，好似魔鬼表、SM版POPSwatch、初代櫻桃紅SCUBA鋼帶，以至蘇聯瓷器公仔鋼帶，全部都係令人津津樂道嘅經典表款，𠵱家想搵番確係唔易。今次特賣竟然有齊呢批經典表，雖然每款貨量唔算多，&#13;<br>但全店有過千隻Swatch以特賣價發售，全部都係百零蚊有交易，絕對抵玩！&#13;<br>&#13;<br>記者：張穎倫　攝影：陳智良、林栢鈞&#13;<br>ImageGirl：Marcella</p><p><spanclass><fontstyle>蘇聯民族公仔極為罕有  &#13;<br> 呢隻表嘅特別之處，在於由表面去到表帶，都採用極有民族風味嘅蘇聯公仔作為圖案，全隻表共有7個公仔夠晒震撼，個個造型都好得意。再加上透明表底、橡筋鋼帶兩大賣點，市面上已極罕有。&#13;<br> &#13;<br> 貨量：30&#13;<br> 原價：$420&#13;<br> 特賣價：$150</fontstyle></spanclass></p><p><spanclass><fontstyle>絲帶表女孩至愛  &#13;<br> 女裝款嘅Swatch一向都係送畀女仔嘅最佳禮物之一，好似呢隻表面直徑只得24mm嘅絲帶表，戴在纖纖玉手之上確係一絕。喺藍色絲絨表帶上配有一條黃色嘅絲帶，襯出嚟既有貴氣，Fashion味亦夠重。&#13;<br> &#13;<br> 貨量：10&#13;<br> 原價：$300&#13;<br> 特賣價：$150</fontstyle></spanclass></p><p><spanclass><fontstyle>魔鬼表重現江湖  &#13;<br> 近排興鬼片，但講巴閉點都唔係呢隻魔鬼表嘅對手。事關魔鬼表唔單止採用紅極一時嘅POPSwatch系列，而且表帶更配上不規則嘅尖尾設計，襯番魔鬼表面，而時間數字更以鬼火圖案代替，恐怖感覺一啲都冇，但就型到爆燈。所以一推出就瞬即斷貨，今次重現江湖，要好好把握機會啦！&#13;<br> &#13;<br> 貨量：20&#13;<br> 原價：$420&#13;<br> 特賣價：$160</fontstyle></spanclass></p><p><spanclass><fontstyle>第一代鋼帶SCUBA  &#13;<br> 呢款櫻桃紅SCUBA，係第一代鋼帶SCUBA嘅經典款式之一，剛推出時非常哄動。小記都曾經擁有一隻，貪佢款式夠晒Classic，因而令戴佢同收藏佢嘅人都一樣咁多，絕對有姿勢又有實際。&#13;<br> &#13;<br> 貨量：30&#13;<br> 原價：$420&#13;<br> 特賣價：$150</fontstyle></spanclass></p><p><spanclass><fontstyle>愛與和平限定版  &#13;<br> 出自荷蘭名設計師MichaKlein手筆嘅可愛Swatch，由於要配合呢隻表「博愛、和平、幸福」嘅設計主題，呢隻表選用嘅顏色非常鮮豔，充滿陽光Feel，加埋表帶採用立體圖案設計，睇落與別不同，啱晒充滿活力嘅年輕人佩戴。&#13;<br> &#13;<br> 貨量：20&#13;<br> 原價：$360&#13;<br> 特賣價：$150</fontstyle></spanclass></p><p><spanclass><fontstyle>設計特別冇人捨得戴  &#13;<br> 雖然佢係一隻黑沉沉嘅POPSwatch，但當年一推出到今時今日都大把人爭住要。因為呢隻表採用三表帶、三表扣再加上極似SM皮帶嘅刻紋設計，名副其實係一隻充滿綑綁味嘅SM表，設計特別，所以個個買咗後都珍而重之唔捨得戴出街！&#13;<br> &#13;<br> 貨量：5&#13;<br> 原價：$420&#13;<br> 特賣價：$160</fontstyle></spanclass></p><p><spanclass><fontstyle>愛狗人士必然之選  &#13;<br> 若果你住嘅屋苑唔畀你養狗的話，呢隻狗仔表一定畀到你同狗仔接近嘅感覺。事關佢除咗以狗仔作為表面圖案之外，更連表帶都採用毛毛設計，表帶一邊是啡色一邊是白色，不論摸上手又或戴上手，感覺就好似同狗仔接觸一樣，夠晒溫馨。&#13;<br> &#13;<br> 貨量：30&#13;<br> 原價：$360&#13;<br> 特賣價：$99</fontstyle></spanclass></p><p><spanclass><fontstyle>延續JellyFish王者地位  &#13;<br> 80年代Swatch推出嘅透明表JellyFish，掀起一陣透明表熱潮。呢隻GK221雖然冇JellyFish咁厲害，但就同樣玩透明設計。&#13;<br> &#13;<br> 貨量：10&#13;<br> 原價：$360&#13;<br> 特賣價：$150</fontstyle></spanclass></p><p><spanclass><fontstyle>椰林樹影POPSwatch  &#13;<br> 玩開POPSwatch嘅朋友必定知道，買POPSwatch一定要揀Colourful款式。皆因POPSwatch魅力在於可隨時夾喺衣服、書包上當襟章用，所以愈Colourful嘅款式先夠搶眼。呢隻椰林樹影採用大紅大綠嘅顏色，夠晒搶眼夠晒Sharp！&#13;<br> &#13;<br> 貨量：20&#13;<br> 原價：$420&#13;<br> 特賣價：$160</fontstyle></spanclass></p><p><b> TWWatch特賣場（23329639）</b> &#13;<br> 地址：旺角彌敦道628號瓊華中心U30店&#13;<br> 日期：即日起至7月15日&#13;<br> 時間：1:00pm-11:00pm</p></body></html>