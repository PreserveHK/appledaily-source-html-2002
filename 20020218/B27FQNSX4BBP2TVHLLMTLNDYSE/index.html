<html><header><meta charset="utf-8"><title>打機樂園：<br>最後5日倒數日本版XBOXSpecialEdition限量登場</title></header><body><h1>打機樂園：<br>最後5日倒數日本版XBOXSpecialEdition限量登場</h1><p>2月22號，係家用機壇嘅大日子，因為日版XBOX將會在日本推出，論機能，XBOX絕對係家用機中之冠，但論軟件配套，XBOX一直只係有美版Game，實在令人有點卻步，不過隨着日版XBOX推出，亦即意味有日本Game支援，而且緊接重有台灣同香港方面嘅出品，再加上佢同日推出透明黑嘅XBOXSpecialEdition，真係非常熱鬧。香港水貨舖已經打算在短期內引入，似乎XBOX現在才是正式進軍亞洲市場呢！&#13;<br>文：藍顯傑</p><p><spanclass><fontstyle>透明黑特別版XBOX  &#13;<br> 日版XBOX（售價34,800日圓，約港幣二千餘元）喺機能方面，基本上同舊年年尾推出嘅美版XBOX冇乜分別，但係電壓就會跟番日本嘅110V標準，而MICROSOFT亦考慮到日本人嘅手形會比西方人為細，所以日版手掣嘅Size，亦會比美版機細少少，而Start掣同back掣就排晒喺左邊，但係重量就完全冇分別。&#13;<br> 而為慶祝XBOX喺日本正式面世，MICROSOFT重會喺發售當日（2月22日），推出一款機身同手掣都係透明黑嘅特別版「XBOXSpecialEdition」，而且全球限量五萬部，除咗有主機、手掣、電源線同AV線等基本套裝之外，重有一個AV轉Component嘅轉換器，並隨機附送刻有BillGates（蓋茨）簽名嘅鎖匙扣，每個都有晒編號，好有珍藏價值，而且比起普通版都只不過係貴咗5,000日圓，即係39,800日圓（約港幣$2,300），但由於貨量咁少，相信必成炒賣對象！</fontstyle></spanclass></p><p><spanclass><fontstyle>日本Game邊隻最有睇頭？  &#13;<br> <spanclass><fontstyle>動作類必玩推介：JETSETRADIOFUTURE追潮流極速踩板  &#13;<br> 有玩過《JETSETRADIO》，都知道Smilebit對HipHop、塗鴉同AirTrix等街頭文化的觸覺到底有幾勁，而《~FUTURE》唔單止速度感方面更勝上一集，就連每一關的面積，亦都係上一集的六倍，兼且可以四個人一齊對戰，要玩動作Game？呢隻都幾難走得甩。&#13;<br> 發行商：SEGA&#13;<br> 開發商：Smilebit&#13;<br> 遊戲類型：動作&#13;<br> 發售日期：2月22日&#13;<br> 售價：6800日圓（約港幣390元）&#13;<br> OriginalGame(C)SEGA&#13;<br> (C)Smilebit/SEGA,2002</fontstyle></spanclass></fontstyle></spanclass></p><p><spanclass><fontstyle>3D立體格鬥必玩推介：DEADORALIVE3新版換新衫靚靚登場  &#13;<br> Sell靚人、靚景、靚演出嘅《DEADORALIVE3》，雖然早幾個月之前先出過美版，但係日版一樣有計，幫女主角加件新衫，總之做到有少少唔同，就算你有買過美版，都分分鐘要再買多隻。&#13;<br> 開發商：TeamNINJA（TECMO）&#13;<br> 遊戲類型：格鬥&#13;<br> 發售日期：2月22日&#13;<br> 售價：6800日圓（約港幣390元）&#13;<br> (C)TECMO,LTD.TeamNINJA2001</fontstyle></spanclass></p><p><spanclass><fontstyle>賽車類必玩推介：DOUBLES.T.E.A.L夠親切香港街道大賽車  &#13;<br> 淨係用你同我最熟悉嘅香港街道名勝做背景，已經夠晒親切感，重要有四萬件設施可以俾你撞爛，係咪未試過先？加上有警察同特務兩邊劇情(Mission)畀過你揀，用警車？抑或用坦克車？全部由你話事！&#13;<br> 開發商：文化社&#13;<br> 遊戲類型：動作+賽車&#13;<br> 發售日期：2月22日&#13;<br> 售價：6800日圓（約港幣390元）&#13;<br> (C)2002BUNKASHAPUBLISHINGCO.,LTD</fontstyle></spanclass></p><p><spanclass><fontstyle>模擬遊戲必玩推介：愛神餐館BistroCupid香港製造XBOX追女Game  &#13;<br> 除了日本Game之外，XBOX重有本地製作動畫嘅同人誌團體——火狗工房出品嘅電腦Game《BistroCupid》。&#13;<br> 今次移植至XBOX之上，將易名為《愛神餐館BistroCupid》(由SUCCESS負責移植），遊戲大膽將經營餐館同追女仔兩種主題混為一體，意念獨特，雖然幾重日本Game的影子，但完全符合香港人的口味。&#13;<br> 開發商：FCEL/SUCCESS&#13;<br> 發售日期：2002年春&#13;<br> 遊戲類型：模擬戀愛＋模擬經營&#13;<br> 售價：普通版5800日圓（約港幣340元）、&#13;<br> 限定版9800日圓（約港幣570元）&#13;<br> (C)2002SUCCESS&#13;<br> (C)2000,2002FIREDOGCOMPUTERENTERTAINMENTLtd.</fontstyle></spanclass></p></body></html>