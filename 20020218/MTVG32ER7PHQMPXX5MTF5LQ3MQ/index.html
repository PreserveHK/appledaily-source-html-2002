<html><header><meta charset="utf-8"><title>第三度發病　或停工開刀<br>肥姐膽管炎嘔到似噴泉</title></header><body><h1>第三度發病　或停工開刀<br>肥姐膽管炎嘔到似噴泉</h1><p>沈殿霞近日為新劇不停開工，她昨日透露於年廿九時身體不適，嘔吐大作，去了法國醫院看病，發現自己患上膽管發炎。現要等其家庭醫生診斷後，才決定是否要馬上入院開刀。</p><p>沈殿霞（肥姐）昨日與元華在大角嘴海富街街市拍攝無綫新劇《我要fit一fit》。只見肥姐一臉倦容，未埋位時坐在一旁休息，原來她膽管發炎。<br> &#13;<br> <spanclass>「心口背脊都痛」 &#13;<br> 肥姐表示於年廿九感身體不適，便到法國醫院睇街症，她說：「我年廿八拍嘢拍到半夜兩、三點，突然間心口背脊都好痛，又作嘔，導演叫我返屋企休息，後來我嘔到好似噴泉咁，醫生話我膽管發炎呀，我𠵱家好攰，講嘢都冇力。」&#13;<br> 原來肥姐今次已是第三次患膽管發炎，她二十多年前初患此病後，於十多年前又再復發，當時她以為已根治，最近竟又再度病發。<br> &#13;<br> <spanclass>「我瘦咗好多磅」 &#13;<br> 肥姐說：「真係好辛苦，等星期二我個家庭醫生返嚟睇我乜情況，先知要唔要開刀。如果佢話要（開刀），就要立即停工㗎，監製都話身體緊要，都好就我。唉，我呢幾日都瘦咗好多磅，油炸嘢全部唔食得，最慘係過年到𠵱家都未打過麻雀，真係好鬼驚開刀呀。」<br> &#13;<br> <spanclass>膽管發炎上腹作痛 &#13;<br> 據香港大學醫學院外科學系盧寵茂教授指出，膽管發炎的主要成因是膽石結聚在膽管內，並阻塞膽汁流出而造成細菌積聚，因而出現膽管發炎的現象。&#13;<br> 盧教授表示病患者會出現發燒、右上腹作痛以及雙目發黃等病徵。至於因膽石而造成膽管發炎的治療方法，盧教授表示現行可以內窺鏡、膽管鏡或開刀做手術來清除管中的膽石。&#13;<br> 採訪：王崇穎、汪正文&#13;<br> 攝影：何國豪、汪正文</spanclass></spanclass></spanclass></p></body></html>