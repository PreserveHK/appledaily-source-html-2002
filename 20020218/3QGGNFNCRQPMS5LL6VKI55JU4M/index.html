<html><header><meta charset="utf-8"><title>Fans噓神童　孖女獨讚許<br>Twins激賞張如城：台風好厲害</title></header><body><h1>Fans噓神童　孖女獨讚許<br>Twins激賞張如城：台風好厲害</h1><p>Twins昨日為宣傳工作馬不停蹄，先與張如城一同出席新城電台在奧海城舉行的活動，更大讚這位「亞洲神童」台風厲害；其後兩位成員到杏花新城主持開幕活動時，更引來過千名fans圍觀，場面墟冚。</p><p>人氣二人組合Twins最近為宣傳頻頻曝光，前日成員之一蔡卓妍（Charlene）更不適作嘔，雖然抱病在身，亦要一連出席兩個活動。昨日她們先到奧海城出席「新城娛樂台拔劍相助GameOne古龍群俠傳網路版首賣日」活動，之後再到杏花新城的元綠壽司做開幕嘉賓。<br> &#13;<br> <spanclass>招來全場噓聲 &#13;<br> Twins在奧海城現身時，以一身古裝打扮介紹該網絡遊戲的玩法，而「亞洲神童」張如城亦是嘉賓之一，他更即場載歌載舞，可惜招來全場噓聲。不過Twins反而看得入神，更在台下手舞足蹈，鍾欣桐（Gillian）更忍不住大笑。&#13;<br> 其實Twins並非首次與張如城見面，她們說：「我哋見過㗎啦，不過就係第一次睇佢唱Live，嘩！啲台風好厲害，我哋都自愧不如，真係要向佢學習一下。」&#13;<br> 問Charlene有否要求公司減少宣傳活動讓她休息，她說：「冇呀，我背脊有好多癦，代表辛苦命，我都特登唔脫，辛苦即係代表多嘢做，多嘢做先好嘛！」<br> &#13;<br> <spanclass>歌迷阻塞交通 &#13;<br> 此外，當Twins抵達杏花新城時，近千名fans在商場內圍觀，場面墟冚，兩位成員到場後亦不停派利是給在場的fans。而她們離開時，更一度引起混亂，不少歌迷不顧安全擁到馬路上，更阻塞附近交通。&#13;<br> 採訪：胡比　攝影：黃文成</spanclass></spanclass></p></body></html>