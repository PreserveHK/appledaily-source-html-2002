<html><header><meta charset="utf-8"><title>CATGirl退出娛圈咁大件事？<br>鄭中基抽水要向千嬅解話</title></header><body><h1>CATGirl退出娛圈咁大件事？<br>鄭中基抽水要向千嬅解話</h1><p>前日一名自稱是有線CATGirl張碧珊（Tiffany）的女子向報館報料，指自己日前在一間的士高消遣時，被鄭中基抽水。而鄭中基昨日接受電台訪問時表示，他會向楊千嬅解釋此事。</p><p>有線CATGirl黃美妍（May）、夏詩韻（Maggie）和張碧珊（Tiffany）與鄭中基同有份主演賀歲片《行運超人》，日前電影公司舉行煞科宴，鄭中基與工作人員及CATGirl事後往的士高消遣，一名自稱Tiffany的女子前日致電報料，稱被鄭中基抽水。記者及後致電Tiffany，發現其聲線跟報料者不同，所以懷疑報料者可能另有其人，亦不排除她是當晚的座上客之一。<br> &#13;<br> <spanclass>往台灣讀書 &#13;<br> 鄭中基昨日接受商台節目電話訪問時，被問到為何報料人將矛頭指向他，他說：「我唔知喎！嗰晚唱完卡拉OK之後已經好攰，去到disco坐咗一陣就已經走。」而問到他有否向楊千嬅解釋時，他則說：「我會，我諗係朋友都應該知乜事，但係暫時未講。」&#13;<br> 而Tiffany否認自己是報料者，她昨日凌晨在電話訪問說：「我自己點會打電話嚟講呢啲嘢，我同鄭中基唔熟。況且大家轉場玩之後，我見場內嘅人都唔係好熟，我玩咗一陣就走。」問到Tiffany的近況，她說：「我今日會去面試一套新戲，不過我已經計劃出年會退出娛樂圈。我覺得自己都唔係好適合喺呢行發展，到時我會過台灣讀書。」<br> &#13;<br> <spanclass>有老闆埋單 &#13;<br> 此外，報料者指當晚鄭中基除抽水外，更沒有埋單，要她們找數，當晚座上客之一的龍發製藥老闆韓先生昨日在電話訪問說：「嗰晚我都喺現場，大家去咗Cyber8Disco玩，張單係我埋嘅。」&#13;<br> 採訪：比華利、朱芷瑩</spanclass></spanclass></p></body></html>