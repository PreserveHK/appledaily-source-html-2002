<html><header><meta charset="utf-8"><title>資助單親婦女維修家電</title></header><body><h1>資助單親婦女維修家電</h1><p>「屋企兩盞光管原本已經用咗成十年，燒咗都有十次八次，早幾個月終於申請到撥款換過晒啲燈，𠵱家轉用慳電膽，又安全又方便，安落晒！」區女士笑着說。&#13;<br> 四十三歲的區女士，早年與丈夫離異，現與六歲兒子依靠前夫所給予的贍養費維持生活。<br> &#13;<br> <spanclass>「真係幫到我」 &#13;<br> 由於家境清貧，區女士每每遇上家庭電器有損壞時，都感到十分彷徨無助。「屋企得自己一個女人，有乜嘢壞起上嚟真係踢晒腳，吓吓搵師傅上門我又負擔唔起，所以今次你哋呢個電器維修計劃，真係好幫到我，亦好希望日後有多啲類似嘅服務。」區女士道出不少單親婦女的心聲。<br> &#13;<br> <spanclass>已有69戶受惠 &#13;<br> 有見及此，蘋果基金「家電維修專戶」早前撥款二萬二千六百五十七元予鄰舍輔導會單親家庭中心，旨在津貼單親婦女在這方面的開支。&#13;<br> 是項計劃於去年九月推行以來，共有六十九個單親家庭受惠，維修的電器種類包括：雪櫃、洗衣機、電視機、電燈、熱水爐、電腦等。&#13;<br> 「家電維修專戶」捐款編號：C0251&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>