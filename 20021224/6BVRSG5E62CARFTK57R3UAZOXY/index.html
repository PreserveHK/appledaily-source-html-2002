<html><header><meta charset="utf-8"><title>　　手機病毒網上靠嚇 - 李八方</title></header><body><h1>　　手機病毒網上靠嚇 - 李八方</h1><p>八方近日就收到封手提電話病毒警告信，內容話有一種病毒，無端端會走入部手機度，當電話屏幕亮起「ACE-？」時，千祈唔好㩒接聽掣，要㩒拒絕接聽掣，否則就會中招，病毒會刪除手機內所有資訊，電話隨即殘廢。重話美國超過三百萬部手機感染咗呢隻病毒，兩大手機生產商摩托羅拉同埋諾基亞都已證實此事云云。香港諾基亞嘅公關姐姐Emily第一個反應係「點會有可能？」&#13;<br> 八方於是請教城大電子工程系高級講師王偉旗，王兄話：「冇乜可能！」其實防毒軟件公司Symantec九九年已經發出過通告，叫人唔好理呢個電郵。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>