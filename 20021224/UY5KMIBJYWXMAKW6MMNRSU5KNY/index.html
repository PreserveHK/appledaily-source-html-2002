<html><header><meta charset="utf-8"><title>一家冰湖上過節？發住夢先<br>GiGi聖誕陪Fans冷落伊健</title></header><body><h1>一家冰湖上過節？發住夢先<br>GiGi聖誕陪Fans冷落伊健</h1><p>梁詠琪（GiGi）表示今個聖誕要在工作中度過，她先要出席多個公開活動，又要抽空與歌迷開派對，未能與家人及男友鄭伊健一起慶祝。而她心目中認為最浪漫的聖誕，是在結了冰的湖上溜冰。</p><p>梁詠琪在今年的聖誕節認真忙碌，除要出席多個公開活動，又抽空與歌迷唱卡拉OK開派對，未能與家人及男友鄭伊健慶祝。<br> &#13;<br> <spanclass>盼能交換禮物 &#13;<br> 不過GiGi向來孝順，早已經準備了禮物送給家人，她日前說：「送聖誕樹囉，每年都係我負責買嘅，而且喺屋企附近就有得買，好快啫！其實我諗佢哋最想我可以坐定定食個聖誕大餐，唔好走來走去就得，可惜今年都好難，但係我諗會趕得切返屋企，參加佢哋嘅party換禮物嗰個環節。」&#13;<br> 至於男友鄭伊健，早前GiGi向傳媒透露仍未想到買甚麼給他，現在則欠時間，她說：「我太忙，最初諗住行到邊買到邊，但係實在冇時間行街，𠵱家重未買到呀！」&#13;<br> 日忙夜忙的GiGi，不期望收到甚麼大禮物，反而希望可以一家人同度如童話故事中的白色聖誕，她說：「最緊要當日要凍，然後一家人喺結咗冰嘅湖面上溜冰，個天就落住雪，雖然天氣會好凍，但係覺得好浪漫。」<br> &#13;<br> <spanclass>唱聖詩燒到人 &#13;<br> 回想小孩時代的聖誕節，GiGi仍印象深刻，而縱使經常有人說這些佳節，女孩子最容易失身，GiGi則淡定地說：「梗係唔會啦！因為每年我都係跟住合唱團周圍唱詩歌，記得有年自己揸住蠟燭唱，重燒着咗企前一排嘅同學，𠵱家諗番都好好笑。」&#13;<br> 採訪：王連連&#13;<br> 攝影：陳志嵐&#13;<br> 化妝：AndyLeung（HairCulture）&#13;<br> 髮型：BluedyWong（HairCulture）&#13;<br> 服裝：上衣（DaDa）裙（TheLostAndFound）&#13;<br> 場地提供：小熊國</spanclass></spanclass></p></body></html>