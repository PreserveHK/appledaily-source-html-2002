<html><header><meta charset="utf-8"><title>酸甜火鍋：<br>呷醋呷到盡</title></header><body><h1>酸甜火鍋：<br>呷醋呷到盡</h1><p>以下推介的兩個酸鍋，一個微酸，一個勁酸。平貴不在湯底材料，只在配料價錢。吃哪個酸鍋好？便要看你的呷醋程度有多大，不過一句講晒，無論揀邊鍋，都要呷醋呷到盡至夠過癮！</p><p><spanclass><fontstyle>貴在海鮮多番茄薯仔牛尾湯鍋$40  &#13;<br> 用熬足3小時的牛尾湯做湯底，再加大量番茄薯仔，故略帶酸味，豪一點，選各類貴價海鮮做配料，那就變成海鮮番茄薯仔牛尾湯了，好嘢唔好嘥，湯未飲完，別走。</fontstyle></spanclass></p><p><spanclass><fontstyle>湯底材料  &#13;<br> 薯仔、牛尾、生葱、洋葱加大量番茄</fontstyle></spanclass></p><p><spanclass><fontstyle>火鍋配料  </fontstyle></spanclass></p><p><spanclass><fontstyle>阿拉斯加長腳蟹$12/両  &#13;<br> 重2斤半至3斤的阿拉斯加長腳蟹，即場生劏，鮮味十足。為保新鮮，硬性規定原隻Order，腳與蟹箝用來打邊爐，蟹身與蟹蓋用花雕酒蒸或避風塘式炒。</fontstyle></spanclass></p><p><spanclass><fontstyle>麵包蟹$7/両  &#13;<br> 英國入口，每隻約重斤半，肉質較實、肉多膏多，啖啖肉，老實講非常抵食。&#13;<br> &#13;<br> <spanclass><fontstyle>石頭魚$108（細）$198（大）  &#13;<br> 本地貨，樣子極醜怪，但肉質滑而實，唔似鯇魚片咁淥多陣就散，比石斑更甜。</fontstyle></spanclass></fontstyle></spanclass></p><p><spanclass><fontstyle>墨魚$88（約重10両）  &#13;<br> 又係即場生劏，新鮮程度不用懷疑，一魚兩食，墨魚鬚用來打邊爐，其他部份切片做刺身。</fontstyle></spanclass></p><p><spanclass><fontstyle>新鮮度爆燈！  &#13;<br> 有相為證，各類海鮮即叫即劏！</fontstyle></spanclass></p><p><spanclass><fontstyle>食客阿Lo：  「個湯底少少酸咁啦，用海鮮打完邊爐，個湯好好飲，最正梗係啲阿拉斯加長腳蟹啦。」</fontstyle></spanclass></p><p><spanclass><fontstyle>店名：厚福館  &#13;<br> 電話：23832365&#13;<br> 地址：九龍城南角道73號地下&#13;<br> 座位：250個&#13;<br> 營業時間：晚上6時至凌晨2時</fontstyle></spanclass></p><p><spanclass><fontstyle>呷醋三部曲醋浸牛肉鍋  &#13;<br> 雞湯底加大量白醋，煲滾，酸味洶湧而出，哄近鍋邊，一索，包你擠眉弄眼，再索，酸到你濁親，三索，可以刺激到你流眼水，有幾酸可想而知。建議先灼肥牛，後灼黃鱔，湯底將肥牛與黃鱔的精華盡收，再落越南金邊粉，最後連湯都清埋，呷醋呷到盡。</fontstyle></spanclass></p><p><spanclass><fontstyle>湯底材料  &#13;<br> 冰鮮雞、白醋、香茅、洋葱</fontstyle></spanclass></p><p><spanclass><fontstyle>配料輪住滾  </fontstyle></spanclass></p><p><spanclass><fontstyle>先灼牛肉片$65（包湯底）  &#13;<br> 別抱過大期望，採用的新西蘭雪藏牛肉，稱不上肥牛，不過勝在爽口無渣，牛肉片切得極薄，老闆有以下解釋：「牛肉過熟唔好食，切薄啲，快熟啲兼更快吸收白醋嘅酸味。」</fontstyle></spanclass></p><p><spanclass><fontstyle>二灼黃鱔片$68  &#13;<br> 再散叫一客新鮮黃鱔片，讓湯底吸收更多海鮮味，黃鱔片不用烚得太熟，太熟盞嚡口。</fontstyle></spanclass></p><p><spanclass><fontstyle>再淥金邊粉$20  &#13;<br> 埋齋淥個爽滑金邊粉，本身無味的金邊粉經過湯底的洗禮後，酸酸甜甜好惹味。</fontstyle></spanclass></p><p><spanclass><fontstyle>增酸有法  &#13;<br> &#13;<br> <spanclass><fontstyle>浸「碌冧」  &#13;<br> 嫌唔夠酸，可將配料「過冷河」浸一浸「碌冧」，「碌冧」是鱙仔魚露、開水、白醋、紅蘿蔔絲，再加少許辣椒絲混和，可把配料的酸味發揮得淋漓盡致。&#13;<br> &#13;<br> <spanclass><fontstyle>加青檸汁  &#13;<br> 食牛肉少不了辣椒豉油，加少許青檸汁，辣中帶酸，是呷醋一族的至愛。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>食客馬仔：  「一句講晒，酸到跌渣！不過個酸湯底金邊粉酸得嚟又幾醒胃。」</fontstyle></spanclass></p><p><spanclass><fontstyle>店名：和平館越南菜館  &#13;<br> 電話：27212747&#13;<br> 地址：尖沙嘴山林道4-4A號恒貿中心1樓&#13;<br> 座位：150個&#13;<br> 營業時間：上午11時半至晚上11時半</fontstyle></spanclass></p><p><spanclass><fontstyle>甜鍋二人計  &#13;<br> 瑞士朱古力香滑到出晒名，不過他們還是在近幾十年，才興起食朱古力火鍋，雖然當地人極愛甜，但面對一大鍋朱古力，還是會滯肚，所以配料選用多汁清甜的時令水果；朱古力所含的苯乙胺，可讓大腦釋放出像戀愛一樣的興奮感覺，獨食又邊知味呢？二人分最甜蜜。</fontstyle></spanclass></p><p><spanclass><fontstyle>朱古力火鍋$80/位(兩位起)  &#13;<br> 選用瑞士大支裝三角朱古力，用三分二條邊煮邊攪，加鮮忌廉、牛奶及吉士粉；煮溶後，撒些白朱古力碎點綴，店主發現在朱古力鍋裏加鮮薄荷葉，是提升美味的大秘密。若然受得住烈酒味，可加些少甜橙酒，讓火鍋力臻甜美。</fontstyle></spanclass></p><p><spanclass><fontstyle>火鍋材料  &#13;<br> 鮮忌廉（左杯）、鮮奶（右杯）、吉士粉、白朱古力、牛奶朱古力、白朱古力碎、鮮薄荷葉。</fontstyle></spanclass></p><p><spanclass><fontstyle>配料：  &#13;<br> 海綿蛋糕及十多款時令鮮果如士多啤梨、奇異果、香蕉、藍莓、布冧、木瓜、蜜瓜、菠蘿及蘋果等。</fontstyle></spanclass></p><p><spanclass><fontstyle>解甜必飲  &#13;<br> 各式來自瑞士的燒酒有助解甜解膩，燒酒的酒精含量達30%，從未飲過燒酒的可選果味酒SwissHoldrio，每杯$32；若酒量OK可選較dry的燒酒，每杯$42。</fontstyle></spanclass></p><p><spanclass><fontstyle>Aileen怕肥都要食：  &#13;<br> 「我知朱古力好肥，尤其係咁大鍋，但真係好香滑好sweet，感覺好滿足，情願食少餐，或多做運動補番數。」</fontstyle></spanclass></p><p><spanclass><fontstyle>店名：TheSwissChalet瑞士餐廳  &#13;<br> 電話：21919197&#13;<br> 地址：尖沙嘴赫德道12至14號地下&#13;<br> 座位：65個&#13;<br> 營業時間：中午12時至下午3時，晚上6時至11時。星期日只於晚上營業。</fontstyle></spanclass></p></body></html>