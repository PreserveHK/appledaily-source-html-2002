<html><header><meta charset="utf-8"><title>　　歌迷蜂擁爭與偶像握手<br>　　董太險被人潮踩扁 - 李八方</title></header><body><h1>　　歌迷蜂擁爭與偶像握手<br>　　董太險被人潮踩扁 - 李八方</h1><p>香港樂迷久違多年嘅AirSupply，前晚再臨香江獻技，舉行「聖誕舊情綿綿」演唱會。會展三號廳高朋滿座，好多上咗年紀嘅忠實歌迷捧場，八方都有去。&#13;<br> 當晚到場嘅AirSupply歌迷不乏名人，除咗房屋及規劃地政局局長孫明揚及其夫人，重有一位貴客，就係特首夫人董太。董太有名你叫，外號「A1」，梗係例牌坐前排，重帶埋保鑣護駕㖭。開場前，八方諗，使唔使帶埋保鑣咁誇張呀？不過，完場時先發覺，原來董太識得帶定保鑣，真係有先見之明。<br> &#13;<br> <spanclass>被保鑣挾走 &#13;<br> 話說演唱會就快進入高潮之際，發生咗一個小插曲。一群熱情嘅歌迷竟然一擁而上，想衝去台前同AirSupply握手。眼見坐喺前排嘅董太就快俾人潮踩扁，佢嘅保鑣見形勢不對，當機立斷將董太挾走。雖然保鑣身手敏捷值得一讚，不過，可惜董太就咁錯過演唱會嘅高潮。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>