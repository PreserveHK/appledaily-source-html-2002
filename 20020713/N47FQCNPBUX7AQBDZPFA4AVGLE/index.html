<html><header><meta charset="utf-8"><title>傳可口可樂不滿形象差<br>霆鋒戲份減益晒WeWe</title></header><body><h1>傳可口可樂不滿形象差<br>霆鋒戲份減益晒WeWe</h1><p>謝霆鋒早前撞車，加上負面新聞多，有傳可口可樂方面將他的廣告戲份減少。有份拍攝可樂廣告的台灣組合WeWe，成員之一的李威證實其中一條片本會跟霆鋒一齊拍，但最後霆鋒沒有現身，導演表示重點會放在WeWe身上。　記者蔡如玉、仇志德台北直擊</p><p>昨日凌晨時分，台灣人氣組合WeWe成員李威和翁虹在台北的「戰略高手」網吧出現。李威透露和翁虹是同一間經理人公司，兩人剛拍完宣傳海報，趁空檔便到網吧。<br> &#13;<br> <spanclass>俾Twins除褲 &#13;<br> 早前WeWe、Twins、謝霆鋒和張栢芝等齊齊到馬來西亞拍可口可樂廣告，據知當時拍了兩條片，第二條片內容是講述霆鋒坐在瀑布旁，將一罐可樂擲落水，WeWe跳落水找可樂，而Twins亦跳落水搶，結果搶不到可樂卻搶了WeWe的泳褲。拍攝前剛好發生霆鋒撞車事件，有消息指可樂方面覺得霆鋒和栢芝負面新聞多，所以決定在第二條片減少霆鋒的戲份。而栢芝在第一條片中，亦只得一個鏡頭。<br> &#13;<br> <spanclass>「遲吓重要拍」 &#13;<br> 記者就此事向李威求證，他用國語說：「我知道霆鋒的鏡頭是減少了，廣告有兩條片，一條是我們六個人一起拍，第二條是五個人拍，我拍第二條片的時候沒有見過霆鋒。導演向我說，應該不會有霆鋒了，重點會放在我們（WeWe）身上。」&#13;<br> 對於李威所言，霆鋒經理人彭淑霞昨在電話中回應說：「係咪減咗戲份最好問番可口可樂嗰邊，但我哋完全冇聽過咁嘅事。霆鋒之所以冇同其他人拍嗰條片，係因為去拍攝場地要成四、五個鐘頭，而條路好凹凸不平，霆鋒條頸啱啱受咗傷，我哋唔想佢再整親，所以先至冇去，嗰次霆鋒只係拍咗一啲大特寫，遲吓重有幾條片要拍。」<br> &#13;<br> <spanclass>小春想翻兜？ &#13;<br> 此外，陳小春昨日接受商台查小欣的訪問時，一再被追問有關於他跟栢芝的一段情，小春在迫供下，仍然堅持不作任何正面回應，問小春有否曾經跟柏芝拍拖，起初他支吾以對，之後他說：「乜嘢翻兜，係唔係教壞細佬，大眾傳播點可以出咁嘅嘢。」查小欣隨即帶小春返回正題，問他為何如此重視跟柏芝是否有拍拖一事，他說：「我覺得冇必同大家分享。」</spanclass></spanclass></spanclass></p></body></html>