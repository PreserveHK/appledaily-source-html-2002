<html><header><meta charset="utf-8"><title>新登場：<br>全港首創　香木煙熏肉</title></header><body><h1>新登場：<br>全港首創　香木煙熏肉</h1><p>現代人講求無火煮食，最怕就係食到一陣油煙味，但位於沙田新開張的theWoodStone餐廳就啱啱相反，煙少啲都唔得，因為煙熏菜式正是餐廳最大的賣點。餐廳老闆專誠由美國買入用火山石製成的焗爐，爐壁是四吋厚的火山石，加熱後溫度可達400度，利用高溫將食物熏熟，再配合盛載着食物的天然香木(即不同的樹木)，令煙熏過的肉都會滲着淡淡的木香味，這種全港首創的煙熏方法，確實令人感到既新鮮又原始。&#13;<br>&#13;<br>記者：黃婉冰　攝影：陳偉強</p><p><spanclass><fontstyle>木香加拿大牛柳午餐$78  &#13;<br> 每件牛柳都有6安士重，雖說是加拿大牛柳，但論肉質的軟腍程度和肉汁都同美國牛柳差不多，肉味無肉眼、西冷般濃，適合口味偏淡的人，同樣放在木上焗熟，牛肉滲着淡淡木香，略嫌味道不夠，還有自製燒汁在旁隨時候命。每份午餐包餐湯、咖啡或茶，是午餐時間的抵食之選。</fontstyle></spanclass></p><p><spanclass><fontstyle>冬蔭醬炭燒大蝦$128  &#13;<br> 除木香菜式外，餐廳菜式重會順應潮流玩Fusion，鋪在開邊老虎蝦上的是自製冬蔭醬，是大廚用蒜頭、辣椒、香茅、芫荽、南薑等泰式香料自家調製，用西式烤爐一邊炭燒一邊塗上冬蔭醬，燒熟後再淋多一次冬蔭醬，咁就內外都咁夠味。</fontstyle></spanclass></p><p><spanclass><fontstyle>焗長遠釀雞筒$98  &#13;<br> 雞筒即釀雞槌，將雞槌起肉反出，釀入粉絲、甘笋絲、芹菜絲，用木墊着焗熟，大廚表示只會加入少許調味料，最主要的是食回肉的鮮甜味和木香味，所以雞筒焗前只會適量加入薑、胡椒粉調味，讓肉味可以發揮得更好。</fontstyle></spanclass></p><p><spanclass><fontstyle>燻木鴨$118  &#13;<br> 選取全隻鴨最肥美多肉的鴨胸，先經過一輪消脂，去除多餘脂肪，用雜菜、鹽和胡椒粉料輕輕醃過，放在帶有果香味的木上，香木先用水浸一晚，再放入WoodStone焗爐內焗，加上大廚會在鴨胸表面𠝹上幾刀，焗後木塊散發的木香就會毫無保留地滲入鴨肉內，深啡色的醬汁是由鴨骨、雜菜熬製成，達至原汁原味的境界。</fontstyle></spanclass></p><p><spanclass><fontstyle>巴馬火腿椰菜花$42  &#13;<br> 食巴馬火腿一定要夾蜜瓜？今日開始可以有多一個選擇，用清淡椰菜花作伴，味道同樣吸引。原個椰菜花用雞湯烚過，為淡而無味的椰菜花加上味道，鋪面的是巴馬火腿、蛋碎加忌廉汁，入爐前，大廚會將忌廉汁淋滿整個椰菜花，確保汁水滲透每個地方，最後在面層淋多一次，焗出來的椰菜花有些少燶，做法創新。&#13;<br> &#13;<br> <spanclass><fontstyle>Max大廚  &#13;<br> 「椰菜花燒香之後充滿木熏香，加上巴馬火腿嘅鹹香味，椰菜花味道會變得惹味，食法幾有新鮮感。」</fontstyle></spanclass></fontstyle></spanclass></p><p><spanclass><fontstyle>木糠雪糕$28  &#13;<br> 這款表面似雷沙湯丸的球體，查實是為配合餐廳主題而特設的甜品，叫木糠雪糕，布滿雪糕表面的是……餐廳為保持神秘感，不能透露，要由顧客自己分辨，而雪糕就有芝麻、朱古力、呍呢拿三種味任揀。</fontstyle></spanclass></p><p><spanclass><fontstyle>店名：theWoodStone  &#13;<br> 電話：26013232&#13;<br> 地址：沙田新城市廣場三期A303至305&#13;<br> 座位：120個&#13;<br> 營業時間：正午12時至晚上11時&#13;<br> 付款方法：現金及信用卡(Visa,Master)</fontstyle></spanclass></p></body></html>