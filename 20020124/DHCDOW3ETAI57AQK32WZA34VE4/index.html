<html><header><meta charset="utf-8"><title>　　民主黨議員「有口難言」 - 李八方</title></header><body><h1>　　民主黨議員「有口難言」 - 李八方</h1><p>一個推廣普通話嘅辯論，搞到噚日立法會個個「煲冬瓜」，提出動議嘅蔡素玉梗係開心，但係唔少議員，特別係民主黨議員就「有口難言」！&#13;<br> 叫得推廣普通話，企起身發言嘅議員在情在理都應該講普通話，呢樣嘢真係考起民主黨，佢哋好多議員連大陸都返唔到，點可能叫佢哋煲冬瓜煲到「勒勒聲」呢？不過，呢個世界總有人心口貼個勇字，張文光同單仲偕就自動請纓代表黨發言，張文光話自己噚日開會前半個鐘，捉住班職員操練，八方聽佢「表演」，都算唔錯，但係佢自己就好緊張，猛咁叫大家忍耐吓，又話唔可以爆肚喎。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>