<html><header><meta charset="utf-8"><title>拖欠薪金夥計郤拉閘洩憤<br>沈德寶莉含淚求員工放一馬</title></header><body><h1>拖欠薪金夥計郤拉閘洩憤<br>沈德寶莉含淚求員工放一馬</h1><p>健美界名人沈德寶莉名下的兩間BodybyDeborah美容院早前被追收設計費，又向員工借糧，變相減薪。昨日有員工指公司拖欠一個月薪金，前日更欲拉閘罷工。而沈德寶莉則希望員工忍耐，並表示已積極尋求買家。</p><p>健美界名人沈德寶莉創立的BodybyDeborah一直被傳經濟出現問題，繼去年底被入稟追討三萬元設計費後，去年十月又以扣薪形式向員工借錢，前日更傳有員工不滿未獲發十二月份薪金，欲在中環店拉閘關舖。<br> &#13;<br> <spanclass>積極尋求買家 &#13;<br> 一位不願透露姓名的BodybyDeborah女職員向本報記者稱，沈德寶莉前日含淚向員工表白公司正處於危機。該女職員在電話中說：「十月同十一月扣起三成薪金當借畀公司，已經有好多人唔滿意，十二月嘅糧到今日都未出，大家都好擔心，又激動。噚日（即前日）重有人打算拉閘唔做嘢，𠵱家已經有三個美容師同夥計冇返工。」&#13;<br> 該女職員指沈德寶莉獲悉有人欲拉閘罷工後，即時趕回中環店開員工大會，更含淚向員工解釋公司苦況，該女職員引述沈德寶莉的說話：「佢話你哋睇埋呢個月尾啦，如果有人收購公司，就可以發放番啲薪金，如果冇，公司可能要清盤！我真係冇錢，不如我畀住啲車錢、食飯錢你哋先啦！」</spanclass></p><p><spanclass>否認員工拉閘 &#13;<br> 有職員以享用公司內Spa及做面膜扣數。而會計部亦勸喻職員不要拉閘及張揚事件，否則公司賣盤無望，更難追討欠薪，員工本打算今日到勞工處求助，但有見沈德寶莉之苦況，所以暫緩行動。&#13;<br> 記者昨日分別到BodybyDeborah銅鑼灣及中環店了解，兩店均已如常開門營業，公關部經理林寶祺向記者否認曾發生拉閘事件，她說：「總之，公司呢個時刻冇問題，財政方面，老闆遲啲會有交代。」&#13;<br> 有指員工因不滿被扣糧，正醞釀工潮，林寶祺回應說：「扣糧係內部事，個別員工嘅問題唔代表公司有問題，根本冇拉閘嘅事，呢個消息好無聊。Deborah（沈德寶莉）係名人，可能有人想破壞佢嘅聲譽，至於之前嘅欠薪，我哋已經發還。」記者至截稿前仍未聯絡上沈德寶莉。&#13;<br> 採訪、攝影：楊潔雯、梁錦雯、顏英儀</spanclass></p></body></html>