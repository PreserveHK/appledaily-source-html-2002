<html><header><meta charset="utf-8"><title>掃平貨：<br>歐洲名牌服飾皮具　清倉價二折起</title></header><body><h1>掃平貨：<br>歐洲名牌服飾皮具　清倉價二折起</h1><p>歲晚將至，又係各大貨倉清貨益街坊嘅時候，普通無牌子貨色可能已經引唔起你嘅購物慾，所以今次小記特為大家介紹一個雲集各大歐洲名牌嘅開倉，由年輕運動服飾如Polo及FILA，至OL品牌courreges、到成熟穩重名牌如巴黎世家及林寶堅尼等，齊齊以低至二折割價發售，有晒名牌子嘅品質保證，亦包保平到笑，不妨趁早買定靚衫過年！&#13;<br>&#13;<br>記者：許穗齡　攝影：陳穎　Model:Eva</p><p><spanclass><fontstyle>羽絨皮褸  </fontstyle></spanclass></p><p><spanclass><fontstyle>Polo羽絨三百有找  &#13;<br> 香港嘅冬天雖然唔算太寒冷，不過唔少人都鍾意着羽絨，既然唔係成日着，趁今次開倉平平哋買件就最抵玩。小記誠意推介你買呢款美國Polo嘅羽絨褸，褸面選用防水纖維，內裡則用上鵝毛，保暖度毋庸置疑，𠵱家只賣$280，又係二折左右，絕對抵買。&#13;<br> &#13;<br> 尺碼：S-XL&#13;<br> 貨量：每日限售300件&#13;<br> 原價：$1,380&#13;<br> 開倉價：$280</fontstyle></spanclass></p><p><spanclass><fontstyle>長身羽絨褸低於二折  &#13;<br> 同樣係Polo出品嘅羽絨褸，呢件好似重抵買。點解？因為佢褸身較長，重連埋頂帽，由原價$1,680割價到$299，計番其實做緊一七折，而且黑色布款較襟興易襯衫，唔嫌佢略為臃腫咗少少，不妨考慮一下。&#13;<br> &#13;<br> 尺碼：S-XL&#13;<br> 貨量：50件&#13;<br> 原價：$1,680&#13;<br> 開倉價：$299</fontstyle></spanclass></p><p><spanclass><fontstyle>林寶堅尼女裝皮褸  &#13;<br> Model身上的這件皮褸，屬意大利牌子林寶堅尼出品，以紅色羊皮製，着上身非常舒服，而且設計簡單，難怪試着過後，Eva都話要買番件。同牌子女裝皮褸重有杏色、粉紅色及藍色等選擇，亦有不同褸款，𠵱家全部均一價$880，計番條數即係二折左右，真係可一不可再！&#13;<br> &#13;<br> 尺碼：S-XL&#13;<br> 貨量：每日限售100件&#13;<br> 原價：$3,980-$4,280&#13;<br> 開倉價：$880</fontstyle></spanclass></p><p><spanclass><fontstyle>冷衫波鞋  </fontstyle></spanclass></p><p><spanclass><fontstyle>全場courreges冷衫$80  &#13;<br> courreges喺香港都有不少OL追捧，今次開倉各位就要密切留意，因為所有款式嘅冷衫都一律以$80散貨，不論圓領、V領扣鈕拉鏈款都係咁嘅價錢，真係一定要去睇睇。&#13;<br> &#13;<br> 尺碼：S-XL&#13;<br> 貨量：500件&#13;<br> 原價：$498-$680&#13;<br> 開倉價：$80</fontstyle></spanclass></p><p><spanclass><fontstyle>$69抓毛過頭笠外套  &#13;<br> 呢款抓毛過頭笠外套，屬林寶堅尼出品，有紅色、藍色及杏色三款選擇，款式都幾Sporty，後生仔都啱着，開倉價$69一件，街邊無牌子貨色都未必有咁平！&#13;<br> &#13;<br> 尺碼：S-XL&#13;<br> 貨量：300件&#13;<br> 原價：$490&#13;<br> 開倉價：$69</fontstyle></spanclass></p><p><spanclass><fontstyle>FILA籃球鞋$200有找  &#13;<br> 小記無着過FILA嘅波鞋，但係聽朋友講都話幾舒服幾好着，款式亦不斷有改進，今次開倉都有FILA籃球鞋賣，有黑色及白色選擇，二百蚊唔使就有一對，買對試吓都無妨。&#13;<br> &#13;<br> 尺碼：7-102號&#13;<br> 貨量：300對&#13;<br> 原價：$695&#13;<br> 開倉價：$180</fontstyle></spanclass></p><p><spanclass><fontstyle>真皮用品  </fontstyle></spanclass></p><p><spanclass><fontstyle>女裝手袋全線$299  &#13;<br> 貨場內嘅衫抵買，但最難得係場內嘅皮具用品，平時在門市甚少減價，今次大平賣，所有林寶堅尼出品嘅真牛皮女裝袋，統統$299有交易，買嚟送畀媽咪或返工襯衫都好。&#13;<br> &#13;<br> 貨量：300個&#13;<br> 原價：$890-$1,650&#13;<br> 開倉價：$299</fontstyle></spanclass></p><p><spanclass><fontstyle>巴黎世家銀包一折起  &#13;<br> 好多人都興過新年買過一個新嘅銀包，等來年更豬籠入水，今次開倉所有巴黎世家嘅真皮銀包都會以一折左右嘅價錢發售，而且款式都幾多，不妨細心揀吓。&#13;<br> &#13;<br> 貨量：300個&#13;<br> 原價：$338-$528&#13;<br> 開倉價：$50-$60</fontstyle></spanclass></p><p><spanclass><fontstyle>名牌皮帶只售$80  &#13;<br> 過年要送禮畀爸爸或外父，真係唔知買乜好，小記就提議買呢條巴黎世家嘅真皮皮帶送畀長輩，開倉價$80，送禮又抵又得體。&#13;<br> &#13;<br> 貨量：500條&#13;<br> 原價：$328&#13;<br> 開倉價：$80</fontstyle></spanclass></p><p><spanclass><fontstyle>名牌貨倉  &#13;<br> 日期：1月25日至27日&#13;<br> 地址：香港黃竹坑道34號華明大廈13樓B室&#13;<br> 時間：	&#13;<br> 25/112:00noon-8:00pm&#13;<br> 26/110:00am-8:00pm&#13;<br> 27/110:00am-6:00pm&#13;<br> 查詢電話：23173698&#13;<br> ＊接受現金，$1,000以上可使用VISA卡。</fontstyle></spanclass></p></body></html>