<html><header><meta charset="utf-8"><title>昔日舞王麥德羅　穿梭中港跑跳唱</title></header><body><h1>昔日舞王麥德羅　穿梭中港跑跳唱</h1><p>麥德羅，這個與Disco結下不解緣的舞王，年輕一輩未必識，較成熟的朋友可能還會記得。七十年代末的士高熱潮席捲世界，當時剛畢業的麥德羅就學着《周末狂熱》、《油脂》片中的舞蹈，在節奏強勁的Disco音樂下手指指大跳勁舞，奪得無綫舉辦的的士高舞蹈大賽冠軍。本來他也可以像郭天王般紅，但他卻走了一條迂迴的路，星運載浮載沉，不善理財的他，最後千金散盡，九八年回港後一直過着走埠登台的生活。&#13;<br>&#13;<br>記者：劉健雄　協力：曾順珍　攝影：陳盛臣、周旭文、楊錦文</p><p><br> &#13;<br> <spanclass><fontstyle>麥德羅事件簿  &#13;<br> 1959年生於香港，原名穆罕默德．阿羅，父親為阿拉伯裔，母親為華裔。</fontstyle></spanclass></p><p><br> &#13;<br> <spanclass><fontstyle>過氣舞王　Fans也不少  &#13;<br> 現在麥德羅每逢星期三晚都到金稻餐廳做騷，每晚都有很多新舊朋友及忠實Fans捧場。四十三歲的他跟以前皮光肉滑的的士高舞王相比，明顯是多了幾根皺紋，少了幾根頭髮，雖然青春不再，但一代舞王仍然使盡渾身解數「撈埋歌星嗰瓣」，又跳又唱，只差沒有翻觔斗，還算OK的歌喉唱到譚詠麟的《愛情陷阱》時，勾起了大家的回憶，氣氛最熱烈，一大群中年客人指手劃腳大跳Disco。相比起一班同年紀的舊朋友，人家有事業、有老婆、有樓有車，他卻乜都無，又要時常走埠登台，境況迥異！</fontstyle></spanclass></p><p><spanclass><fontstyle>風光過後　漸漸滑落  &#13;<br> 當年的麥德羅，人們一提起Disco就會想起他。但榮譽卻無為他帶來太多利益，他一直沒有在香港紅過，早他一點的張國榮，同期的劉德華都名利雙收。「記得初初攞獎嗰陣，都有幾多Fans，有啲女仔重寫紙仔畀我，話『你好靚仔』、『好鍾意你』之類，搞到我飄飄然咁。」得獎之後，他一直沒有發揮的機會，後來開了間舞蹈學校，梅艷芳、草蜢、郭天王都經常來排舞，雖然挾着舞王的稱號，但舞蹈學校一直虧本。90年代他看到台灣興起港星拍電視劇的熱潮，便結束舞蹈學校到台灣碰碰運氣，當時他在台灣還算紅過，有時會有一大堆Fans在酒店門口等他拍照攞簽名。</fontstyle></spanclass></p><p><spanclass><fontstyle>年輕揮霍使錢冇手軟  &#13;<br> 「嗰陣個市好，每個月閒閒哋都有五、六萬銀收入，身家最多有百幾萬，車都有四部(包括一架豪華Van、一架房車、一架哈里電單車及一架綿羊仔)。」雖然賺到錢，但年輕的他十分揮霍，雖然嫖、賭、蕩、吹都不好，但錢都花到吃喝、潛水和玩相機：「以前食飯唔貴唔食，幾個人食成幾千蚊係平常事，又年年喺酒店搞生日Party，搞親都萬萬聲，𠵱家梗係唔搞啦！」一場金融風暴，台灣老闆走路，也走了他十幾萬元數，沒有戲拍，九八年惟有返香港。</fontstyle></spanclass></p><p><spanclass><fontstyle>逆市北上　頻撲𢱑銀  &#13;<br> 回到香港，在朋友介紹之下到大陸拍電視劇，但始終未能如意，經濟不支下，惟有把車賣掉，現在只留下一部綿羊仔代步。沒有戲拍惟有走上走埠登台一途，當年印尼發生暴動，禍及華人，有人叫麥德羅到耶加達登台，朋友們都認為危險，但發錢寒的麥德羅卻認為「有機會搵錢幾遠都去，印尼咁亂都要去。」近年，他發覺上大陸登台比在香港好搵，於是便密密去。他說大陸Fans比香港Fans瘋狂得多，扯衫、扯手鏈、頸鏈之外，連海報都搶，遇到想抽水的Fans，就惟有避開。&#13;<br> 青春不再，現在麥德羅不會錯過任何𢱑銀的機會，有時都好頻撲：「有晚喺香港唱完，九點半即刻飛車上東莞。一出咗關，個司機即刻駛上公路，開到成170公里咁快，我坐咁多次車都未試過咁驚，不過做得呢行驚都無辦法。」現在比較穩定的是在金稻餐廳，收入也有兩萬多，其他時間就北上𢱑銀。</fontstyle></spanclass></p><p><spanclass><fontstyle>保持狀態博到盡  &#13;<br> 「此一時，彼一時」十幾年前麥德羅已經到深圳登台，當時唱一場有五位數字酬金，收入很不錯，現在身價已不比當年，為保持曝光率，一些沒budget的騷、政府騷、慈善騷都做。為保持形象和氣量，天天都到將軍澳居屋樓下的球場打籃球和跑步，到健身室做Gym，相比同齡朋友的大肚腩，身材和狀態明顯Fit得多。&#13;<br> &#13;<br> <spanclass><fontstyle>努力為將來  &#13;<br> 舞王認為自己的賣點是勁歌熱舞，但現在新人輩出，不知道自己幾時會Out，所以現在做得就做。短期計劃是出唱片，他已為仍未推出的大陸電視劇唱主題曲。長線是多儲蓄，儲到錢就返大陸做生意，他說可能返大陸開間健身室，到時養老也有着落。</fontstyle></spanclass></fontstyle></spanclass></p></body></html>