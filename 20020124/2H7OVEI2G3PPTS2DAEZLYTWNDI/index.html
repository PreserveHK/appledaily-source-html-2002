<html><header><meta charset="utf-8"><title>全城PUB：<br>蘭桂芳新場　獨家情侶雞尾酒</title></header><body><h1>全城PUB：<br>蘭桂芳新場　獨家情侶雞尾酒</h1><p>落PUB必定要一大班人狂歡盡興？未必，兩支公，拍拖睇完戲無着落，都可以落PUB，叫番杯專為情侶特製的獨家雞尾酒繼續浪漫，紅色代表女仔，香滑少酒精，藍色代表男仔，濃烈重酒味，男女有別，味道各異，飲落零舍Sweet！&#13;<br>&#13;<br>記者：黃婉冰　攝影：黃子偉</p><p><spanclass><fontstyle>IceVocano$98  &#13;<br> 同男仔一樣剛烈的IceVocano，酒味濃烈，由BlueCuracao、冧酒加碎冰打成，點住火上枱，一冷一熱對比強烈。&#13;<br> &#13;<br> <spanclass><fontstyle>試味報告：  &#13;<br> 味道帶有少少香甜，酒味的確夠強。</fontstyle></spanclass></fontstyle></spanclass></p><p><spanclass><fontstyle>Peter  &#13;<br> 「酒味濃好適合男仔飲，但比起shooters，呢款酒已經唔算勁。」</fontstyle></spanclass></p><p><spanclass><fontstyle>EasyLover$68  &#13;<br> 有着清香士多啤梨味的EasyLover，用新鮮士多啤梨茸、士多啤梨忌廉、小量椰子酒、忌廉打製而成，入口之際，黏一黏杯邊的糖粒再飲，可以令味道有所不同。&#13;<br> &#13;<br> <spanclass><fontstyle>試味報告：  &#13;<br> 輕微酒味外就係士多啤梨香，攪勻面頭的忌廉，入口會更滑更重忌廉香。</fontstyle></spanclass></fontstyle></spanclass></p><p><spanclass><fontstyle>Celina  &#13;<br> 「就咁飲酒味會較重，將忌廉攪勻飲，會香啲。」</fontstyle></spanclass></p><p><spanclass><fontstyle>BarTenderWilliam  &#13;<br> 「EasyLover無咁濃酒味，又有士多啤梨，真係好適合女仔飲，開舖以來都好受歡迎，酒吧每個月都會轉款，確保有新鮮感。」</fontstyle></spanclass></p><p><spanclass><fontstyle>長豬肉鬆春卷$60  &#13;<br> 纖幼身形等你可以食得方便，餡料是泰國一級豬肉鬆撈蜜糖，一鹹一甜，擦出新口味，送酒佳品。&#13;<br> &#13;<br> <spanclass><fontstyle>試味報告：  &#13;<br> 外面脆卜卜，肉鬆鹹味夾雜着蜜糖甜，愈𡁻愈有味。</fontstyle></spanclass></fontstyle></spanclass></p><p><spanclass><fontstyle>意式芝士紫蘇葉薄餅$116  &#13;<br> 自製薄餅批底鋪滿mozzarella芝士、鮮番茄醬，用意大利特製薄餅爐焗製，芝士溶滿成個薄餅，加上原塊泰國紫蘇葉以作吊味之用。&#13;<br> &#13;<br> <spanclass><fontstyle>試味報告：  &#13;<br> 芝士濃味中另有好濃香草味，材料簡單但味道複雜。</fontstyle></spanclass></fontstyle></spanclass></p><p><spanclass><fontstyle>泰式蔗蝦$90  &#13;<br> 蝦膠加入豬肉碎、香茅、馬蹄，令蝦肉食起來更香更爽口，混入鮮榨甘蔗汁，令蔗味更濃，跟一個惹味燒烤醬汁，大廚提議送紅酒至啱。&#13;<br> &#13;<br> <spanclass><fontstyle>試味報告：  &#13;<br> 同越式蔗蝦截然不同，香料味好重，但蝦肉入口近似豬肉。</fontstyle></spanclass></fontstyle></spanclass></p><p><spanclass><fontstyle>午餐拼盤$88  &#13;<br> 午餐日日不同，一碟有四款菜式，烤三文魚、烤雜菜，配以中式麵條，烤過的三文魚面頭淋上芒果沙沙汁，麵條有醬汁、黑芝麻撈過，一碟過中西合璧，另配茶或咖啡一杯。&#13;<br> &#13;<br> <spanclass><fontstyle>試味報告：  &#13;<br> 三文魚烤至半生熟，唔會過乾，麵條有好香嘅芝麻味。</fontstyle></spanclass></fontstyle></spanclass></p><p><spanclass><fontstyle>記者的話  &#13;<br> PUB仔唔算大，一眼見晒，但鄰近商業區，日日到午飯時間店內必擠滿人，想有飯食，記得先撥個輪訂位，否則恐怕要望Bar興歎！</fontstyle></spanclass></p><p><spanclass><fontstyle>店名：Twentyonetwentyonebar  &#13;<br> 電話：28046669&#13;<br> 地址：中環蘭桂坊德己立街21號地下&#13;<br> 座位：25個&#13;<br> 營業時間：星期一至六及公眾假期前夕，中午12時至深夜。星期日休息。&#13;<br> 付款方法：現金及信用卡(Visa,Master,AE,Diners)</fontstyle></spanclass></p></body></html>