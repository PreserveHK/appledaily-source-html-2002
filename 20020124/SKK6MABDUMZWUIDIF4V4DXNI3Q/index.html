<html><header><meta charset="utf-8"><title>地產多聲道：「籲同業公平競爭」</title></header><body><h1>地產多聲道：「籲同業公平競爭」</h1><p>地產代理競爭愈嚟愈有睇頭，之前就打交，近來就興鬥人多，鬥對峙。噚日蘭西到元朗峰景豪園採訪，記者會本來由美聯做搞手，開頭都無唔妥，但喺發展商發言時，突然門外有一陣騷動，大門隨即被關上。之後有人（其他行嘅代理）拍門，發展商要員嘅手提電話亦猛響。&#13;<br> 當時大家都一頭霧水，門外忽然傳出一把女聲：「Roger（桂洪集團經理徐志強），寧生叫你聽電話呀！」後來有人開窗重複講多次，Roger先出去講電話。&#13;<br> 發展商後來重申，今次開售係委託中原、美聯同鴻運三家代理幫手。記者會完咗，三家公司嘅經紀一齊出現，記者重被經紀圍住派卡片，現場都好重火藥味。&#13;<br> 事後美聯發出聲明，指行家衝擊記者會絕不文明，籲同業要公平競爭。&#13;<br> 蘭西</p></body></html>