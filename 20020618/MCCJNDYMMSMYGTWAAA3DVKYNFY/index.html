<html><header><meta charset="utf-8"><title>人物素描：<br>余叔韶：禁止賭波好荒謬</title></header><body><h1>人物素描：<br>余叔韶：禁止賭波好荒謬</h1><p>余叔韶說打官司要講良心；又說為了給疑犯脫罪，他愛上賭博。年近八旬的大師級大律師，退休生活跟草根階層沒兩樣，看看世界盃、看看跑馬；連心態也跟很多小市民同出一轍──「我覺得禁止賭波好荒謬！」&#13;<br> 余叔韶是香港首位華人檢察官，但公務員生涯只維持了一年，因為他不滿華人官員待遇比同級的外籍官員差，憤而私人執業。<br> &#13;<br> <spanclass>感動兩陪審員當庭流淚 &#13;<br> 五十至七十年代，余叔韶贏過無數棘手官司。他遇過一名被丈夫迫良為娼的婦人，這名婦人企圖與另一位同病相憐的女士一起自殺，結果她死不了，另一位婦人卻死了。婦人被控謀殺，余叔韶在庭上陳述她的可憐遭遇，讀出自殺遺書，感動得最少兩名女陪審員當庭流淚，最後陪審團一致裁定婦人無罪。&#13;<br> 「香港喺一九六○年先廢除死刑，以前謀殺都要問吊。被告嘅生命在你手，本住職責同良心，冇辦法唔緊張。」在家排第七的余七叔說。他特別緊張刑事案，每當接到案件，就每天工作十七小時：「我花嘅時間比任何一個大律師都要多，可能因為我蠢。」<br> &#13;<br> <spanclass>以賭博紓緩打官司壓力 &#13;<br> 一九五二掛牌當大律師後，余叔韶一度因工作過勞而神經緊張：「大約喺一九五六年，一位德國醫生話我做嘢太過緊張，要搵一樣嘢紓緩，暫時忘記案件。」身為天主教徒的七叔，選擇用籌碼來驅除壓力：「除咗官司，我最鍾意賭錢，我好賭，但不豪賭，未試過大賭。」&#13;<br> 他賭的包括橋牌、麻將和賽馬：「呢啲叫『視線轉移』(attentionshift)，好成功，唔使成日記住案件。」不過近十幾年都偃旗息鼓了，因為打牌已經沒有腳，打橋牌又沒有對手：「以前一同看賽馬的朋友，兩個移民，一個過身。」現時他間中也會入馬場睇跑馬，只為了見見一班朋友。退休之後，毋須找賭博紓緩官司壓力，賭錢也大大減少了。&#13;<br> 余叔韶好賭，說天主教是不禁賭的：「我覺得禁止賭波好荒謬，係唯心論。中國人十個有九個半都賭，禁賭係迫人犯法，與其書面上禁賭，不如認可咗佢，然後喺法律上加以控制。」說到道德問題，他反問：「咁又要馬會？真係荒謬！反賭波係脫離現實，唔知本地人嘅傾向。邊個議員同我辯論我都歡迎。聽日全港投票禁止賭波，一百個有九十五個話多餘。酌量賭錢唔係壞事，邊個唔打麻雀、玩跑馬？」&#13;<br> 記者：蔡元貴</spanclass></spanclass></p></body></html>