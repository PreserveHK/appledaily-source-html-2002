<html><header><meta charset="utf-8"><title>　　四年政績惹爭議<br>　　詩姐傳獲大紫荊 - 李八方</title></header><body><h1>　　四年政績惹爭議<br>　　詩姐傳獲大紫荊 - 李八方</h1><p>下一位大紫荊勳章得主係──梁愛詩！象徵住愛國愛港最高榮寵嘅大紫荊勳章，今年得主誰屬，好快就有答案。&#13;<br> 小圈子近日流傳，今次終於輪到律政司司長梁愛詩獲勳。如果屬實，詩姐會係繼杜葉錫恩同陳方安生之後第三位喺特區「封賢」嘅女士。<br> &#13;<br> <spanclass>楊光受勳損形象 &#13;<br> 本來「煲呔曾」都係理所當然嘅大紫荊熱門人選之一，不過，有人話煲呔已經有英國爵士銜，暫時未必輪到佢。其實自從上年爆出個可歌可泣嘅「六七暴動」領導人楊光之後，大紫荊嘅意義已經完全係另一回事。小市民對於大紫荊封賢嘅印象，亦難免要刮目相看。&#13;<br> 講番六十三歲嘅詩姐，佢外公黃冷觀係孫中山時代嘅革命義士，爺爺就係著名藥房梁國英藥房嘅創辦人。&#13;<br> 梁愛詩律師出身，一九八九年晉身廣東省人大代表，九三年做埋全國人大。詩姐任內嘅政績惹人爭議，居權案呈請人大釋法、胡仙案、潘啟迪案，件件都咁令人回味！&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></spanclass></p></body></html>