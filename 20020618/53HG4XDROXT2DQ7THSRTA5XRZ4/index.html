<html><header><meta charset="utf-8"><title>速睇6月份3大波鞋Brand入貨指南</title></header><body><h1>速睇6月份3大波鞋Brand入貨指南</h1><p>來到6月，人人都沉醉於世界盃之中，晚晚出街睇波點可以冇多三兩對鞋見人？好在淡季中，各波鞋公司都推出自家鞋款，以應各位需求，最特別首選Nike，收埋幾對AirForce等今日Sogo新店正式開幕先賣，而adidas就狂谷SuperStar。另外，原來Reebok都有對激似版SuperStar，速睇！&#13;<br>記者：馮彥彰&#13;<br>攝影：楊錦文&#13;<br>Model：Grant（Chocolate）</p><p><spanclass><fontstyle>adidas：金版MonogramSuperStar  &#13;<br> 呢對係Monogram的SuperStar。據知上次介紹對藍色版，已經有讀者話要訂要買，重話要預留落Order入貨，但話畀大家知adidas係冇訂貨服務的，要買就行快兩步！說回此金版SuperStar，連日本書都未報道過，金色的Monogram外形，只作限量發售，所以有買更要快手，來自1969年首對低筒籃球鞋，鞋頭的硬膠部份是其記認，與當年同是大熱之款式，十年不變的價錢下，今日吸引力一樣不減！</fontstyle></spanclass></p><p>&#13;<br> &#13;<br> <center> <spanclass><fontstyle>頂癮版MICROPACER  </fontstyle></spanclass></center> </p><p>&#13;<br> &#13;<br> &#13;<br> &#13;<br> <spanclass><fontstyle>跳舞鞋adidasCompetitionW  &#13;<br> 呢幾年adidas形象已改變不少，由旺角波鞋舖，去到高檔Joyce都有得賣，可以話食晒高、中、低價市場，來自芭蕾舞鞋設計概念的CompetitionW就係高檔貨，跟足70年代設計，以簡單設計加沉實外形，相信係繼功夫鞋後，又一力捧之作！</fontstyle></spanclass></p><p><spanclass><fontstyle>Reebok：Reebok大國旗「SuperStar」  &#13;<br> 睇外表以為係adidas的SuperStar，因為鞋頭硬起一截，賣相真有九成相似，其實係IMPULSE別注版，只係專門店同馬拉松先有得獨家賣，最特別唔使講係鞋頭部份，分別以英國及美國旗的設計，一向以來，無論係Nike或者Vans，只要一出呢招，都大把人搶住要買，加上款就以Classic款式設計，價錢也合理，如果宣傳再做好啲，相信係自8500系後，另一大熱！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>Nike：今日買斷市AirForce  &#13;<br> 你冇睇錯，係一早已斷市的Nike波鞋，點解又有得賣？因為Nike收收埋埋，等今個月正式開幕的JumboSogo先賣，都算用心良苦，各位上次買唔到的，今次有機會，更有機會放上網大炒一輪，因為經驗話，有中文字的Force喺網上幾好價！再講多次呢兩對鞋，港版別注AF1印上「衝勁」兩字，代表香港人的拼搏精神㖭，而馬、華字一對，則代表馬年，順便一提，重有埋其他款式在場中有售，包括北卡羅萊納州版！</fontstyle></spanclass></p><p>&#13;<br> &#13;<br> &#13;<br> &#13;<br> <b> 售賣點：</b> &#13;<br> （n）Nike（28955668）&#13;<br> 地址：銅鑼灣崇光百貨四樓&#13;<br> &#13;<br> （a）adidas（27306685）&#13;<br> 九龍尖沙嘴海港城2202店&#13;<br> &#13;<br> （r）Reebok（28817724）&#13;<br> 地址：尖沙嘴漢口道5-15號漢口中心G8舖</p></body></html>