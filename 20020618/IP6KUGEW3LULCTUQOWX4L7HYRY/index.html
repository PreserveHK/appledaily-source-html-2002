<html><header><meta charset="utf-8"><title>新車速報：<br>新版紳寶9-5小變再出擊</title></header><body><h1>新車速報：<br>新版紳寶9-5小變再出擊</h1><p>向以安全及備有出色操控表現嘅紳寶汽車，旗下Facelifted新版9-5車系經已抵港；而率先抵埗嘅2.3t型號，不但外觀上略有改動，就連車內嘅裝飾亦較前變得更具吸引力，而改配一台5前速全自動波箱後，亦令新車有更出色嘅表現。有興趣嘅車迷，就不妨留意吓今日嘅介紹喇。&#13;<br>&#13;<br>記者：黃凱穎　攝影：陳偉強&#13;<br>ImageGirl：Crystal</p><p><spanclass><fontstyle>造型成熟吸引度高  &#13;<br> 可能大家會覺得，喺眼前呢部Facelifted新版9-52.3t型號，在外觀上仿似沒有作出多大改動；但當細心留意下，就會發現新車備有一體式車頭泵把連鬼面罩設計，令車身造型變得極具吸引力，一組頭燈清潔器亦改用強力噴水裝置，能有效清潔頭燈，以增強照明度。另外，闊大嘅尾燈組合，能給予尾隨車輛有明確提示；而一套全新嘅16吋合金軨配搭，亦見獨特吸引呢！</fontstyle></spanclass></p><p><spanclass><fontstyle>車廂闊落乘坐舒適  &#13;<br> 講到車廂方面，新車嘅空間感比其他同級對手還要強，配合上前後高級真皮座椅組合，乘坐舒適度十足；而後排更備有冷氣送風口連送風角度調校，因而令享受程度進一步提升。表板及中控台四周配以銀白面板裝飾，較原有車廂配搭來得更有High-tech感；而中控台上亦備有高級音響及冷氣等配備，加上鋪排得簡潔有序，頗為方便易用。另外，日後抵港嘅新車更會有天窗，以及泊車感應器等配備㖭。</fontstyle></spanclass></p><p><spanclass><fontstyle>5前速自動波表現出色  &#13;<br> 新車所採用嘅一台2.3公升低壓Turbo引擎，動力輸出充裕，加上一套全新嘅5前速全自動波箱，起步及加速時嘅表現，明顯較舊有型號來得更強更勁，兼予人有動力澎湃之感；然而，一套出色嘅懸掛系統，匹配剛度十足嘅車架，同埋四輪16吋高性能輪胎組合，除令新車可有不俗嘅循迹表現外，更可讓車上乘客享有一個舒適嘅乘車環境。四輪高效能碟式制動匹配ABS及EBD等電子系統，亦能予人有收放自如之感㗎。</fontstyle></spanclass></p><p><spanclass><fontstyle>紳寶9-52.3t規格  &#13;<br> 引擎：2290cc直4Turbo&#13;<br> 馬力：185ps/5500rpm&#13;<br> 扭力：28.5kgm/1800rpm&#13;<br> 傳動：5前速自動波&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/55R16MichelinPilotPrimacy&#13;<br> 尺碼：4805×1522×1449mm&#13;<br> 軸距：2703mm&#13;<br> 0-100公里：9.5秒&#13;<br> 極速：225km/h&#13;<br> 平均耗油：10.0L/100km&#13;<br> 新車售價：約港幣33萬起&#13;<br> 車輛提供：福方汽車（25080000）&#13;<br> &#13;<br> <b> 記者試後簡評</b> &#13;<br> 優點：Facelifted新版造型具吸引力，改配一套5前速全自動波箱，更能令引擎發揮得淋漓盡致。&#13;<br> 缺點：耗油量稍高，或未能迎合部份用家要求。</fontstyle></spanclass></p></body></html>