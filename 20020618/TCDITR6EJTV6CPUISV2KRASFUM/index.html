<html><header><meta charset="utf-8"><title>一味窩輪：吼低位收集9013</title></header><body><h1>一味窩輪：吼低位收集9013</h1><p>恒指跌123點，幅度係1%多啲，一般藍籌跌幅唔算大，但啲Call輪因為槓桿率高，跌幅好厲害。近日好強勢嘅個別老牌紅籌，例如華創（291），亦都回頭，跌幅大過藍籌，收9.35元，唔見50仙。&#13;<br> 華創4月派成績表後，重獲基金青睞，啲基金上咗車，冇咁快掟番轉頭。華創個勢仍然向上，但要先調整一吓，吼低位揀啲華創Call輪埋手。&#13;<br> 華創Call輪中，值博率最高嘅係9013，下月底夠鐘，現價1.46元，溢價得0.9%，槓桿率6.4倍。因為幾乎冇溢價，正股郁動，隻輪必然跟得好貼。又假如正股牛皮，亦唔怕點輸溢價。有啲Call輪，溢價高，正股即使唔跌，輪價亦會因為溢價縮而下跌。等正股再跌些少，喺1.30至1.40元之間逐些少收集9013。&#13;<br> 中信泰富（267）是日亦都跑輸大市，收17.25元，跌50仙，估計17元邊邊守得住。<br> &#13;<br> <spanclass>等買中信Call輪 &#13;<br> 等中信再跌些少，買啲中信Call輪，對象係9160同9037，兩件都係溢價低、槓桿率唔錯嘅Call輪，9037着數在交投多啲。&#13;<br> 章　盛</spanclass></p></body></html>