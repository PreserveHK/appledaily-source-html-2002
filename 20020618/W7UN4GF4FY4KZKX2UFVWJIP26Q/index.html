<html><header><meta charset="utf-8"><title>購物焦點：<br>新手提VCDHi-Fi沙灘睇好戲</title></header><body><h1>購物焦點：<br>新手提VCDHi-Fi沙灘睇好戲</h1><p>每年帶部手提Hi-Fi去沙灘，一邊聽歌、一邊曬太陽，已經係夏季嘅必玩節目。之不過今年可以試吓搞搞新意思，因為最近有部新推出嘅手提Hi-Fi，接駁手提電視後可以睇埋VCD，去沙灘帶埋佢，除咗聽歌之外，重可以選擇睇戲，絕對係人生一大享受！&#13;<br>&#13;<br>記者：張穎倫　攝影：陳穎&#13;<br>ImageGirl：Kay</p><p><spanclass><fontstyle>駁手提電視變流動影院  &#13;<br> 香港人最鍾意慳時間，所以手提式嘅VCD機一向都有唔少捧場客，貪佢去到邊睇到邊。不過呢類機仔嘅喇叭細細，通常力水都唔夠，如果帶去沙灘就未必夠聲啦！呢部新出嘅手提Hi-Fi主打播放VCD，除咗可以聽歌外，更可駁上手提電視直接睇VCD。呢部機嘅輸出達到60WPMPO，就算喺戶外睇都無問題！&#13;<br> &#13;<br> 型號：BODYSONICBPX-400VCD&#13;<br> 功能：VCD、MP3、CD-R、CD、AM/FMTuner、錄音帶&#13;<br> 體積：L360×W215×H205mm&#13;<br> 電池：8粒D電池&#13;<br> 售價：$498（買家倉）</fontstyle></spanclass></p><p><spanclass><fontstyle>迷你LCD電視推介  &#13;<br> 要配合手提VCDHi-Fi，呢部迷你LCD電視就最啱使，事關佢除咗可以利用火牛直接用濕電或汽車電池外，更附有外置充電池，充電後就可帶出街用，相當方便。畫面面積達到11.6cm×8.6cm，喺迷你機之中夠晒巨型，像素有960（H）×234（V），而且更內置電視天線，比唔少大型LCD更厲害。&#13;<br> 影像評語：喺睇VCD嘅時候雖然會有些少格化情況，但唔算嚴重，值得一讚係光暗對比做得唔錯，令清晰度比其他迷你電視高，不過喺海灘陽光猛烈，要睇得清楚，就要揀背光位置又或在太陽傘下睇，影像效果會較佳。&#13;<br> &#13;<br> 型號：First-StarFSCTV-CTV-620R/C&#13;<br> 體積：W159×D42×H134mm&#13;<br> 售價：$1,250（永明）</fontstyle></spanclass></p><p><spanclass><fontstyle>綠白機仔最襯女孩  &#13;<br> 今個夏天各位靚女帶住佢去沙灘的話，必定可以吸引到唔少豔羨目光。佢嘅渾圓機身夠輕巧，最啱女仔用，而且選用螢光綠色配珍珠白色，顏色又靚又搶眼。值得一讚係呢部機嘅數碼追台，靈敏度非常之高，聽收音機雜音明顯比其他機少。&#13;<br> &#13;<br> 型號：PHILIPSAZ3010&#13;<br> 功能：CD、FMTuner&#13;<br> 體積：W290×D240×H168mm&#13;<br> 電池：6粒C電池&#13;<br> 售價：$499（各大電器行）&#13;<br> ＊6月尾有售</fontstyle></spanclass></p><p><spanclass><fontstyle>低音夠強啱聽勁歌  &#13;<br> 去得沙灘玩，自然會聽吓勁歌，打排球、玩飛碟都特別過癮。要Bass夠重的話，呢部AZ1081就啱晒你要求，因為佢採用低音反射嘅喇叭設計，再加埋DBB超強低音功能，令到音質更加實淨，就算開大聲啲都唔會散晒，聽勁歌最啱。不過收音機方面，仍然採用手動轉台，就嫌唔夠方便！</fontstyle></spanclass></p><p>型號：PHILIPSAZ1081&#13;<br> 功能：CD、CD-RW、FMTuner、錄音帶&#13;<br> 體積：W400×D240×H173mm&#13;<br> 電池：6粒C電池&#13;<br> 售價：$499（各大電器行）&#13;<br> ＊6月尾有售</p><p><spanclass><fontstyle>電子分音　靚聲首選  &#13;<br> 愛華出嘅手提Hi-Fi一直都靠內置嘅Rock?Pop?Jazz三種電子分音食胡，今年再接再厲，新機更配合100WPMPO嘅超強勁輸出，喺今季手提機之中絕對最強。呢部機嘅控制台設計同銀色磨砂機身亦相當型仔，襯晒各位壯男。另外，呢部機亦備有30個收音機記憶頻道，方便大家去勻全港沙灘，選台一樣Easy。&#13;<br> &#13;<br> 型號：aiwaCSD-TD69&#13;<br> 功能：CD、CD-R/RW、AM/FMTuner、錄音帶&#13;<br> 體積：W414×D240.4×H181mm&#13;<br> 電池：8粒C電池&#13;<br> 售價：$598（各大電器行）</fontstyle></spanclass></p><p><spanclass><fontstyle>讀碟王　備睡眠時間掣  &#13;<br> 呢部機唔單止可以播齊CD-R/RW，兼容度非常之高，小記試過一啲花晒嘅碟都照播可也，的確厲害。佢重有埋睡眠時間掣，預先設定10-180分鐘嘅關機時間，等你瞓着後自動關機，唔怕嘥電，比其他機款環保。&#13;<br> &#13;<br> 型號：aiwaCSD-TD39&#13;<br> 功能：CD、CD-R/RW、AM/FMTuner、錄音帶&#13;<br> 體積：W306×D253×H155mm&#13;<br> 電池：8粒C電池&#13;<br> 售價：$548（各大電器行）</fontstyle></spanclass></p><p><spanclass><fontstyle>獨特外形　持續熱賣  &#13;<br> 雖然呢部機仍然使用手動轉台，唔夠電子記憶頻道咁方便，但呢部機嘅銷路一直都唔錯。皆因唔少用家都俾佢嘅半圓設計加粉藍色嘅外形吸引，再加上佢喺播錄音帶嘅表現唔錯，能有效壓抑錄音帶嘅雜音，就算聽番80年代張國榮、梅艷芳啲歌都唔會變聲。&#13;<br> &#13;<br> 型號：SharpQT-CD180&#13;<br> 功能：CD、AM/FMTuner、錄音帶&#13;<br> 體積：W376×D230×H150mm&#13;<br> 電池：6粒D電池&#13;<br> 售價：$368（泰林）</fontstyle></spanclass></p><p><spanclass><fontstyle>最新登場　錄音夠方便  &#13;<br> 以前大部份手提Hi-Fi都主打CD同錄音帶嘅同步錄音功能，但自從錄音帶開始被MD同MP3取代之後，唔少機款都刪除咗呢個Function。但隨住家用Hi-Fi都刪除錄音帶功能後，唔少用家又發覺好唔方便，所以呢部新登場嘅手提Hi-Fi就力谷同步錄音功能，一按即錄，而且錄音質素亦非常清晰，雜音更非常之少。&#13;<br> &#13;<br> 型號：SANYOMCD-ZX700F&#13;<br> 功能：CD、CD-R/RW、AM/FMTuner、錄音帶&#13;<br> 體積：W480×D258×H167mm&#13;<br> 電池：8粒D電池&#13;<br> 售價：$668（各大電器行）</fontstyle></spanclass></p><p><b> 售賣點</b> &#13;<br> 買家倉（24853388）&#13;<br> 北角渣華道92號1樓&#13;<br> 泰林無線電行（23909238）&#13;<br> 旺角亞皆老街24-26號東方大廈地下至二樓&#13;<br> 永明（23997991）&#13;<br> 旺角洗衣街77號地下&#13;<br> SANYO&#13;<br> 查詢電話：21936888&#13;<br> aiwa&#13;<br> 查詢電話：28826901&#13;<br> PHILIPS&#13;<br> 查詢電話：26199663</p></body></html>