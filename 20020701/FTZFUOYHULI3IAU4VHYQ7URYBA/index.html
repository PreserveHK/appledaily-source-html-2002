<html><header><meta charset="utf-8"><title>　　示威展覽諷混亂老董 - 李八方</title></header><body><h1>　　示威展覽諷混亂老董 - 李八方</h1><p>藝術團體「1a藝術空間」噚日喺牛棚藝術村搞咗個叫做「示威遊/尤物」展覽，展出好多搶眼嘅「尤物」，總共有百幾件咁多。&#13;<br> 兩個靚女理大學生着住「倒董」T恤，簡單、諷刺得嚟又好有意思。負責設計嘅學生Polly解釋，衫上面寫住懂得個「懂」字，而唔係董建華個「董」，其實係一語雙關，因為佢覺得回歸五年，香港人由明白董建華到唔明白佢，對佢嘅印象同做嘅嘢，愈嚟愈模糊，愈搞愈混亂，「唔係反董建華，但係喺回歸五年裏面，經濟同教育等等問題都好混亂，我想表達市民嗰種混亂嘅感覺！」其實展品中唔少係同董建華有關，佢可以話係展覽嘅大主角。&#13;<br> （圖）諷刺董建華連任的大型畫作。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>