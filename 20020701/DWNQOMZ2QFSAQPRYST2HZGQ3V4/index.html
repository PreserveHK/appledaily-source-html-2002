<html><header><meta charset="utf-8"><title>自助旅遊：<br>環球機票度行程$18,500飛齊四大洲</title></header><body><h1>自助旅遊：<br>環球機票度行程$18,500飛齊四大洲</h1><p>開始做「環球機票」這個題目，真係好𢱑頭，街邊旅行社個個Sell專業行程，睬你有味。最終從網上搜得唯一一家提供環球機票服務的綜匯旅遊，隨即找來Margaret詳談，終於知道買環球機票，離不開幫襯兩大航空聯盟。Margaret亦幫我們設計了3個環遊世界的最平行程，原來唔使兩萬蚊，已可走遍歐、亞、美、非四大洲，揮霍漫長暑假！&#13;<br>&#13;<br>記者：余敏　部份攝影：陳盛臣</p><p><spanclass><fontstyle>1.星空聯盟遊四洲  &#13;<br> 設計路線：&#13;<br> 香港→東京→紐約→里約熱內盧→法蘭克福→曼谷→香港&#13;<br> 經濟位票價：HK$18,500（全程25,947哩）&#13;<br> 行程特點：飛巴西有賺&#13;<br> 1.97年成立的星空聯盟（StarAlliance），是全球首個航空公司聯盟，其機隊規模、航線網絡和客流之多等令其躋身各大航空聯盟之首。Margaret設計的這條路線，是在最平價的經濟位$18,500/26,000哩中，選擇飛越亞洲、北美洲、南美洲和歐洲。&#13;<br> 2.南美航線一向飛機少、票價貴（淡市來回一個城市約HK$15,000），行程中加插巴西里約熱內盧一站最化算。&#13;<br> 限制：不能走回頭路&#13;<br> 計算行程方法繁複，如計總飛行哩數、緯度或時區等，較簡單的計法是計總哩數並分4段：26,000哩（3-5站）、29,000哩（3-15站）、34,000哩（3-15站）和39,000哩（3-15站），以地球經線計只可往一個方向飛（向東或向西），不可走回頭路，而且一定要跨越太平洋和大西洋。&#13;<br> 網站：<ahref http:> http://www.star-alliance.com  </ahref></fontstyle></spanclass></p><p><spanclass><fontstyle>2.寰宇一家經七城  &#13;<br> 設計路線：&#13;<br> 香港→曼谷→經赫爾辛基→哥本哈根→倫敦→約翰內斯堡-→悉尼→珀斯→香港&#13;<br> 經濟位票價：HK$23,570&#13;<br> 行程特點：加南非最抵&#13;<br> 1.規模僅次於星空聯盟的寰宇一家（Oneworld），於98年成立，同樣以售賣環球機票作主打。現雖僅得8家航空公司，但就包括港人最熟悉的國泰航空，在漫漫旅程中可以聽番廣東話，親切感大增。&#13;<br> 2.這條設計路線中飛越亞洲、歐洲、非洲及大洋洲，雖然非洲線在近年開始轉淡，但由於飛越3個洲和4個洲的差價僅HK$3,010，而一張本港直飛南非約翰內斯堡的機票票價逾萬，故行程中加多非洲一站實在值回票價。&#13;<br> 限制：每洲最多飛兩個站&#13;<br> 行程長短以計哩數或洲數為據，較簡單的計法是OneworldExplorer，以飛越亞洲、歐洲、非洲、北美洲、南美洲及大洋洲共6個洲作劃分，每個洲停站不超過2個，洲內可走回頭路但不能重回已飛經的大洲。&#13;<br> 網址：<ahref http:> http://www.oneworld.com  </ahref></fontstyle></spanclass></p><p><spanclass><fontstyle>3.小型聯盟遊熱點  &#13;<br> 設計路線：&#13;<br> （BA/QF）香港→新加坡→倫敦→曼谷→悉尼→布里斯本→香港&#13;<br> 經濟位票價：HK$18,000&#13;<br> 行程特點：加SiteTrip遊歐&#13;<br> 1.坊間多間小型航空聯盟在其航機覆蓋的航站內，提供一票多站的服務。由於航機網絡覆蓋多個大洲，以點加點作連結勉強稱上是環球行程。&#13;<br> 2.Margaret以較多人採用的BA/QF（英國航空加安達航空）聯盟設計路線，該路線在訪問期間（6月30日前）票價僅$14,820，誰料7月1日踏入旺季即時升至$18,000，但航線就由英國城市放寬至歐洲區域。進入歐洲地區後，可自購火車證遊玩，即使加入當地的SiteTrip如倫敦接駁瑞士蘇黎世，來回機票不過HK$1,160，加入機票預算範圍亦算相當抵玩。</fontstyle></spanclass></p><p><spanclass><fontstyle>設計行程靠資深行家  &#13;<br> Margaret從事旅遊業逾二十年，現任綜匯旅遊業務經理。對於環球機票，她最大的心得是「以人為本」，因為每個客人心水路線和Budget不同，務必要聆聽完客人想怎樣走，才可以着手幫他們設計行程。Margaret建議，想在暑假買一張環球機票，最好找一家具備豐富地理知識及熟習航線網絡的旅行社，才可以在點與點之間幫你找到最平、最方便的航空公司作連接，此舉需資深從業員方能勝任，大眾化的旅行社及普通的網站售票服務完全應付不來。而環球行程一般會在星空聯盟或寰宇一家的航線網絡內着手設計。</fontstyle></spanclass></p><p><spanclass><fontstyle>環球遊貼士  &#13;<br> 1.淡季買票旺季飛&#13;<br> 通常環球機票以購買日機票售價為準，有效期為半年或一年。選擇在淡季出票售價會較平，出票時只需確定首站起飛日，其他站的起飛日可選擇在旺季起飛。&#13;<br> 2.隨時起飛要訂位&#13;<br> 除首站外，環球機票餘下航站的起飛日子可根據行程自訂，但一定要在臨飛前致電航空公司確定機位方可上機。&#13;<br> 3.改期免費改站加錢&#13;<br> 通常訂位後改變上機日期毋須收費，但若在途中增加航站，就要繳交定額附加費。而且出票旅行社亦要視乎你的目的地是否列入所屬航空聯盟航機飛抵，才能改票。&#13;<br> 4.美國SiteTrip抵&#13;<br> 由於環球機票較平，以每個大洲作為落點基地後，可再購買SiteTrip去附近城市。以美國為例，若購得LastMinuteTicket或內陸城市來回套票會較抵；但歐洲機票略貴，要計清楚單獨買SiteTrip來回票與加站票價哪個便宜作取捨。&#13;<br> 5.中途可返港&#13;<br> 通常環球機票半年或一年內有效，如果中途有急事或因為太累需返港，需額外買當地來回機票回港。之後可飛往停航的中途站重新起飛，繼續旅程。</fontstyle></spanclass></p><p><b> 用家意見</b> &#13;<br> （1）小草&#13;<br> 票價：星空聯盟約$19,000＋改站約$3,120&#13;<br> 路線：香港→三藩市→阿拉斯加→紐約→墨西哥→里約熱內盧→阿根廷→里斯本→西班牙→巴黎→俄羅斯→中國→日本→香港&#13;<br> 時間：9個月&#13;<br> 經驗：票價好平好方便，可以隨時改路線，最啱無目的地的環球旅行人士。不過去之前要Plan好行程，因為自己在三藩市加多一站阿拉斯加，畀多成US$400（約HK$3,120）的手續費同機票費，如果一早Plan好，出票之前買哩數多啲嗰款機票，就唔使加咁多錢。缺點係必須向一個方向飛，唔可以掉番轉頭。</p><p>（2）高太&#13;<br> 票價：寰宇一家約$8,000&#13;<br> 路線：香港→羅馬→巴黎→倫敦→多倫多→紐約→溫哥華→德薩斯州→洛杉磯→香港&#13;<br> 時間：約一年&#13;<br> 經驗：以香港→歐洲→美洲計，呢個票價平過晒單獨買三段路程。不過在溫哥華無直航機往洛杉磯，迫住飛德薩斯州，飛多成七、八個鐘。最唔愉快經歷係打去國泰想改日子，但係佢哋話程機唔關佢事，叫我打長途去西班牙航空改，查實西航同英航一齊開咗個office喺香港，最終我唔使打長途都搞得掂，可見國泰好唔專業。</p></body></html>