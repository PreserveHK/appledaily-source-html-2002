<html><header><meta charset="utf-8"><title>Nokia3系機最輕最細3610行貨開價$1,500</title></header><body><h1>Nokia3系機最輕最細3610行貨開價$1,500</h1><p>之前未曾曝過光，剛剛先至公布的Nokia新機3610，轉眼間行貨亦火速登場。論功能，與3系機中型號較新的3315大致相同，有圖片編輯器、個人化短訊提示、短訊聊天室等。但講到外形，3610就絕對是同系中破格之作，唔單止修身兼減磅，更用上半透明的前後殼，打破一向3系機予人又重又大的感覺。&#13;<br>&#13;<br>記者：招佩珊　攝影：周旭文&#13;<br>Model：Crystal</p><p><b> Nokia3610Profile</b> &#13;<br> 制式：GSM900/1800雙頻&#13;<br> 尺寸：104.8×44.5×21mm&#13;<br> 重量：91.5克&#13;<br> 通話時間：3小時50分鐘&#13;<br> 備用時間：170小時&#13;<br> 功能：WAP、圖片編輯器、個人化短訊提示、短訊聊天室、自編鈴聲、6款遊戲</p><p><spanclass><fontstyle>破格透明印花殼  &#13;<br> 3610完全打破3系機一向又重又大的慣例，由3210、3310、3330、3350到較近期的3315，部部機的重量都超過100克，今回呢部3610就只得91.5克，屬於同系中最輕的一部。至於體積方面，3610亦修身不少，無論長度及闊度都比其他3系機小了一大截，機身的輕巧程度可以拍得住同門8250或8310。&#13;<br> 外觀設計上亦夠晒破格，秉承Nokia傳統可換前後殼，不過就用上新設計，半透明加上印花圖案，唔似得一向所用的純色殼咁單調。另外，換殼方法亦有別於以往3系機，以往要按下機背近底部的按鍵然後再拆殼，今回3610則改由機頂拆殼，比拆其他3系手機更易。</fontstyle></spanclass></p><p><spanclass><fontstyle>全新立體動畫ScreenSaver  &#13;<br> 3610內置了多款ScreenSaver，不過唔單止有以往見慣的平面或會郁動的款式，今次更加添會郁兼且有立體效果的ScreenSaver，例如有飛來飛去的蝴蝶、左跳右跳的雨傘、有條魚圍住個地球游來游去等。&#13;<br> 另外，3610亦加入近期Nokia新機都有的「圖片編輯器」，既可將預設的圖片訊息或ScreenSaver，用編輯器加加減減改到合心水，亦可按個人喜好自行繪製圖片，不過要用鍵盤畫幅靚畫就要有番咁上下技術。</fontstyle></spanclass></p><p><spanclass><fontstyle>盡收3系至強功能  &#13;<br> 論功能，相信3610是同系中最強的一部，所有強項功能都可在3610身上搵得到。3610同3315/3350一樣，短訊功能亦全面強化，例如備有個人化短訊提示，即接收短訊時唔單止得單音響聲咁悶，重可以將手機的預設鈴聲或自編鈴聲設定為短訊提示的響聲。訊息字數亦有增加，用家更可將已編寫的訊息儲存在備忘錄，唔使再打多次隨時都可以用得番。另外，3610同樣有齊3系機必備的短訊聊天室及群組短訊。&#13;<br> 至於遊戲方面就同3350一樣，有6款邊玩邊震的遊戲，成為同系中擁有最多遊戲的型號。</fontstyle></spanclass></p><p><spanclass><fontstyle>機身全相  </fontstyle></spanclass></p><p><spanclass><fontstyle>6款邊玩邊震遊戲  </fontstyle></spanclass></p><p><b> 售賣點</b> &#13;<br> 店舖：科域電訊&#13;<br> 地址：深水埗鴨寮街212號地下&#13;<br> 電話：23614018</p></body></html>