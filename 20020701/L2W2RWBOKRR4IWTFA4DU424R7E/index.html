<html><header><meta charset="utf-8"><title>聰仔、阿丘講波易過關</title></header><body><h1>聰仔、阿丘講波易過關</h1><p>南華球星鄭兆聰及丘建威在世界盃決賽周應有線電視的邀請，在直播賽事擔任嘉賓評述，以球員角度負責分析各隊踢法及特點；兩人在決賽周結束前，接受訪問時異口同聲說：「講波容易過踢波好多！」　圖/文：曾雁平</p><p><b> 問：記者　鄭：鄭兆聰　丘：丘建威</b> &#13;<br> 問：決賽周前有沒有做些準備工夫？&#13;<br> 鄭：沒特別準備，因上季已經開始為《蘋果日報》體育版分析歐洲幾個主要聯賽，一直有留意各主要國家隊球員的踢法；加上自己好熟中南美洲隊，所以賽前多些留意心目中的熱門已足夠。&#13;<br> 丘：賽前會多看些報紙，另外會深入看外國的足球雜誌，之後再留意各隊的踢法及人選；看比賽時會特別記錄各隊波特點，以便日後分析。&#13;<br> 問：今次現場講波有甚麼特別難忘？</p><p><spanclass>聰仔：發揮空間大 &#13;<br> 鄭：今次同有線合作好開心，好好玩，因為我和丘仔以球員角度去看比賽，有很多發揮空間，亦獲益良多；更加可透過今次賽事，了解自己在球場累積的足球經驗同知識，考考自己睇波眼光。&#13;<br> 丘：完全想不到可以有這麼大迴響同感染力。很多球迷都有聽我們臨場分析，而他們都好認同聰仔和我的見解，令我評述時要更用心同負責任。&#13;<br> 問：對今屆賽事有甚麼評價？&#13;<br> 鄭：整體水平僅屬一般，實在可惜。我覺得有幾個原因，最主要是大部份球員，包括歐洲及中南美球員，經過整季賽事已經「殘殘哋」；球季剛結束，完全沒機會回氣就踢決賽周，發揮一定有影響，當中以阿根廷同法國最為明顯。&#13;<br> 丘：球隊踢法的確好保守，而靠個別球員帶起全隊的時代已終結！球隊的準備變得更重要，像葡萄牙明顯準備不足，當球隊出現這問題時，教練便要作取捨。&#13;<br> 問：到底講波（分析）難，還是踢波難？&#13;<br> 鄭：自己踢咁多年波，分析球員點踢，同踢成點真係好簡單，可以話冇難度，易過踢波好多！&#13;<br> 丘：要我跟住波講就唔知，分析就好容易。踢開波一睇就知球員是交波、射波定係「撻Q」，是真是假一看就知！&#13;<br> 問：有沒有興趣續向這方面發展？<br> &#13;<br> <spanclass>阿丘望續當「講波佬」 &#13;<br> 鄭：我對踢波好有自信，但講波有時是「估估吓」，當預測與比賽過程相符時，會好有滿足感。如日後有機會，我會繼續做，但香港環境不接受太過專業。&#13;<br> 丘：踢波最多踢到三十幾歲，但講波可以講成世，只要有機會想繼續做落去。</spanclass></spanclass></p></body></html>