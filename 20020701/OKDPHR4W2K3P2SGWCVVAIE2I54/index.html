<html><header><meta charset="utf-8"><title>星級教室：好姨教煲唱K長氣湯</title></header><body><h1>星級教室：好姨教煲唱K長氣湯</h1><p>大家好，我係好姨薛家燕，由今日開始一連五日，我將會喺呢個「星級教室」度，同大家分享一吓我多年嘅煲湯心得。</p><p>噚日巴西同德國爭世界盃冠軍，我個仔都有捧佢鍾意嗰隊巴西，佢成晚喺屋企緊張到又叫又嗌，結果搞到把聲沙晒，我做人阿媽嘅，見到佢咁樣梗係心痛啦！&#13;<br> 好彩我平日因為要唱歌，都會煲番啲對把聲有保養功效嘅湯水飲吓，呢個「壯氣固津湯」，又可以叫做「唱K長氣湯」，除咗可以滋潤肝腎，補益脾胃同防止聲沙之外，唱歌唔夠氣，飲呢個湯都好有效用。雖然呢個係藥材湯，但就補而不燥，大家可以放心飲用。正所謂飲咗壯氣固津湯，唱K可以唱天光。&#13;<br> （五之一）<br> &#13;<br> <spanclass>材料（一至二人份量）： &#13;<br> 沙參三錢、黨參五錢、淮山五錢、海竹片四錢、烏雞一隻、瘦肉四両、紅棗六粒、生薑三片。&#13;<br> 採訪：戴彩煥&#13;<br> 攝影：陳慧安&#13;<br> 顧問：何國璋中醫師</spanclass></p></body></html>