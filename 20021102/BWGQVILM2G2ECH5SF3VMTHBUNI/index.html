<html><header><meta charset="utf-8"><title>律師：若涉勒索易追究</title></header><body><h1>律師：若涉勒索易追究</h1><p>不少人均贊成女星應勇於面對裸照被刊事件。律師黃國桐昨日在電話中說：「件事隔咗咁耐，佢去報警嘅話，只要警方受理就得，刑事案係冇時限，但要阻啲相刊登，就要以足夠理由向高院申請，話啲相對佢構成影響。」<br> &#13;<br> <spanclass>難尋相片來源 &#13;<br> 而謝偉俊則表示，從刑事及民事的角度上，女星即使站出來亦較難追究責任，除非在刊登照片前，曾有人對女星作出恐嚇，情況則會不同。&#13;<br> 謝偉俊昨日在電話中說：「個女星出嚟面對呢件事，搵警方重新開番file，都要睇下有冇新嘢跟進，當年佢報完警，後尾件事都不了了之，喺法律上嚟講，好難向本雜誌攞資料來源，亦好難喺刑事上追究，警方要雜誌講出供相者，除非係最近受害者本身曾經受過恐嚇或者勒索，有呢啲成份，警方嘅權力就大啲，同案件有關就得啦。」</spanclass></p></body></html>