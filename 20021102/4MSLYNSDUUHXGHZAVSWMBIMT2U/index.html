<html><header><meta charset="utf-8"><title>新車速報：<br>新版保時捷BoxsterS終極街霸</title></header><body><h1>新車速報：<br>新版保時捷BoxsterS終極街霸</h1><p>保時捷香港代理繼運嚟Facelifted新版Boxster後，最近又引入咗頂級BoxsterS型號抵港；新車雖然外觀上未有作出大幅度修改，但仍難掩一份跑車應有嘅霸氣，加上一台經改良並擁有260匹馬力嘅3.2公升引擎，實能令人對其留有深刻印象呢！&#13;<br>&#13;<br>記者、攝影：黃凱穎</p><p><spanclass><fontstyle>小量修飾霸氣仍在  &#13;<br> 雖然呢部Facelifted新版BoxsterS，依舊保留有原車嘅流線型設計，修改嘅地方僅為頭尾泵把、指揮燈改用白燈罩等部份，此舉除保留原車神髓外，換裝上一套屬Option配備嘅18吋跑車合金軨（需另加$9,900，而標準配搭為17吋），以及一組Bi-Xenon頭燈組合，更能凸顯出佢嗰份高性能跑車韻味呢！</fontstyle></spanclass></p><p><spanclass><fontstyle>跑化車廂吸引度高  &#13;<br> 車廂鋪排方面，除高級真皮座椅擁有頗高承托力外，座席後方更設有風擋，可有助減低行車時亂流吹亂頭髮嘅機會；中控台設備亦見齊全，除原廠恒溫冷氣及高級音響外，另外重追加有伸縮杯座及下方雙層儲物匣，擺放物件變得方便容易。當然唔少得重有多個安全氣袋及防滾架組合，以保障乘客安全！</fontstyle></spanclass></p><p><spanclass><fontstyle>3.2公升偈動力強勁  &#13;<br> 一台3.2公升水平對向六汽缸引擎，用上全新VarioCam技術，因而令動力輸出增加及耗油量有所降低外，匹配一套5前速TiptronicS半自動波箱連軚盤+/-按鍵，亦能令引擎發揮得淋漓盡致；而經過強化嘅車架及跑車懸掛組合，響試車當日行經迂迴多彎嘅荃錦公路時，亦能有出眾嘅循迹表現㗎！</fontstyle></spanclass></p><p><spanclass><fontstyle>記者試後簡評  &#13;<br> 雖然呢部Facelifted新版BoxsterS，造型與原有型號沒有多大分別，但流線型車體設計，響四輪跑車合金胎軨襯托下，一份高性能跑車應有嘅風采徹底地顯現出來；車廂配備又見齊全之餘，引擎動力輸出亦見強勁，加上軚盤所傳來嘅豐富路面感，亦可予人有出色的操控表現！</fontstyle></spanclass></p><p><b> 保時捷BoxsterS規格</b> &#13;<br> 引擎：3179cc水平對向六汽缸&#13;<br> 馬力：260ps/6200rpm；扭力：31.6kgm/4700rpm&#13;<br> 傳動：5前速TiptronicS半自動波，後輪驅動&#13;<br> 懸掛：（前）麥花臣支柱（後）麥花臣支柱&#13;<br> 制動：（前）透氣碟（後）透氣碟（ABS）&#13;<br> 輪胎：（前）225/40ZR18（後）265/35ZR18&#13;<br> 尺碼：4320×1780×1290mm&#13;<br> 軸距：2415mm；車重：1360kg&#13;<br> 0-100公里：6.4秒&#13;<br> 極速：258km/h&#13;<br> 平均耗油：	11.1L/100km&#13;<br> 新車售價：	$758,000&#13;<br> 車輛提供：	保時捷中心（29262911）</p></body></html>