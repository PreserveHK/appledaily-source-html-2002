<html><header><meta charset="utf-8"><title>　　趙世曾復甦樓市有好橋 - 李八方</title></header><body><h1>　　趙世曾復甦樓市有好橋 - 李八方</h1><p>提起趙世曾，大家可能馬上會聯想到花花公子、嬌豔北妹；好少人會諗起地產市道。但趙世曾的而且確係一個地產商，佢旗下間卓能集團真係有起樓。八方幾年前去賣地場合，多數都見到趙公子，而且佢重經常爭住舉手承第一口價；雖然佢好少繼續舉落去，但就一定吸引到全場鎂光燈。&#13;<br> 點解忽然講佢？唔係有乜嘢緋聞，而係趙公子下個禮拜一會喺軒尼詩道間卓能廿一世紀廣場開記者會，分享佢「投身地產界四十年之心得」，及「如何必能使樓市轉升之道」，以作政府制訂政策有關人士參考。你估梁錦松、孫明揚到時會唔會去學吓嘢呢？&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>