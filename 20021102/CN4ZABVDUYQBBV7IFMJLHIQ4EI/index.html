<html><header><meta charset="utf-8"><title>超人喺PS2復活</title></header><body><h1>超人喺PS2復活</h1><p>講緊嘅唔係底褲着喺面嘅美國超人Superman，而係鹹蛋眼嘅UltraMan，今次《UltraManFightingEvolution2》例牌又係超人加怪獸打餐懵，亦係例牌地故事模式加對打模式，不過淨係睇片頭都值回票價，Fans一定接受，行貨定價$342。</p><p><spanclass><fontstyle>殺人放火金腰帶&#13;<br> 鬼佬都嚟行蠱惑  &#13;<br> 係澳洲禁制入口嘅黑道遊戲《GTA3》，最新版本《ViceCity》喺早幾日已經有貨到港，由於只係得美國版關係，所以香港行貨同日本版PS2都玩唔到，不過呢隻Game口碑唔錯，好多舖頭都無懼老番威脅，點都入啲原裝番嚟撐場，現市價約$380至420左右。</fontstyle></spanclass></p><p><spanclass><fontstyle>GC《OnePiece》&#13;<br> 行貨有Figure送  &#13;<br> 2對2雙打奪寶同大量MiniGame加上海盜王路飛等如乜？咪等如Hit到爆嘅Game囉，遊戲方式類似Capcom隻《PowerStone》，加上可以4打，開Party玩一流。Bandai代理瑞華行前幾日已經派貨，隨Game重付送原裝Figure，有興趣不妨留意，市價約$340至360。</fontstyle></spanclass></p><p><spanclass><fontstyle>《BreathOfFireV》精品打頭陣  &#13;<br> 雖然CAPCOMRPG大作《BreathOfFireV》要11月14日先推出，不過遊戲精品如SOUNDTRACK等已經率先抵港，有興趣嘅Fans要留意喇。</fontstyle></spanclass></p></body></html>