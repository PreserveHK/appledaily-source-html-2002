<html><header><meta charset="utf-8"><title>一味窩輪：聯想輪升跌都最勁</title></header><body><h1>一味窩輪：聯想輪升跌都最勁</h1><p>恒指又散182點，窩輪市場贏家少輸家多。升幅超過1成嘅窩輪得9件，新Put輪佔7件；跌幅超過2成嘅窩輪就有50件，新Call輪佔42件。&#13;<br> 聯想（992）禮拜一派第3季成績表，市場叫好，聯想股價即時一度升上3.575元（派成績表前3.425元），不過昨天走樣，單日跌幅10.2%，收3.075元。聯想Put輪9073，因此成為是日輪王，收91仙，升幅20%，唔算太大。&#13;<br> 聯想Call輪9125，則對正股下跌有較大反應，收20.5仙，跌35%，做咗死火輪阿頭。&#13;<br> 9073同9125霸咗兩份成績表頭位，兩隻都唔跟得過。9073今年9月到期，溢價9.1%，槓桿率9.1倍，數據唔錯，揸呢件驚正股有技術性反彈。9125亦係9月到期，不過49%溢價（槓桿率15倍）好蝦人買，同時交投又太疏。<br> &#13;<br> <spanclass>15仙買入9045 &#13;<br> 恒指收10409，再落多少，吼恒指Call輪9045。現價16.4仙，數據吸引。要有心理準備，恒指變動200點，隻輪會有12至15%升跌。暫以15仙做上車價。個市若定得住，則可高少少入貨。</spanclass></p></body></html>