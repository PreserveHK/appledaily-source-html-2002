<html><header><meta charset="utf-8"><title>數碼影音：<br>韓產MP3機新功能　自製歌曲冇腦宣言</title></header><body><h1>數碼影音：<br>韓產MP3機新功能　自製歌曲冇腦宣言</h1><p>自從MP3機升級回歸力戰MD之後，好多廠商都絞盡腦汁，不停為旗下產品搞增值。不過家陣仍有好多人對電腦傳歌有所抗拒，任你部MP3機點勁，始終都提唔起興趣。今日介紹兩部新款MP3機仔，有賣相有內涵之餘，重可以透過AudioIn插頭，簡單將各種音源壓縮成MP3格式，完全唔使用電腦。&#13;<br>&#13;<br>記者、攝影：徐影龍</p><p><spanclass><fontstyle>卡片型錄音王DM-U128  &#13;<br> 呢部韓國廠商MSC製造嘅新款MP3機，型號為DM-U128，最大特色就係機身設有AudioIn插頭，供用家駁上各式影音產品（如Discman、收音機或電視遊戲音樂等），再將普通Analog音樂即時壓縮成MP3檔案，簡直有如一部MP3Encode器，效果亦比以MIC那個小孔收錄好得多，流動機種中算少見。&#13;<br> 機身內置128MB快閃記憶體，約可收錄32首標準壓縮嘅MP3音樂，差不多等於三隻音樂CD嘅容量，搭長程交通工具都唔怕聽厭。&#13;<br> 另外，機身亦備有USB傳輸介面，可用作接駁電腦傳歌之用，而且傳輸軟件還有調校MP3檔案壓縮比率功能，等用家可於音質及容量上作一選擇，可惜透過AudioIn進行錄音的話，壓縮率只得一個標準，冇得揀！</fontstyle></spanclass></p><p><spanclass><fontstyle>機身面積細過卡片  &#13;<br> DM-U128機身極盡細小，面積比一般卡片更細，厚度亦不足1cm，似塊餅乾多過似部MP3機，真正放落衫袋都唔覺重。DM-U128支援最流行嘅MP3同WMA格式，除播歌外，透過機頂一個小孔，可做到現場收音功能，以128MB計算，約可收錄八個多小時聲音，上堂聽書或做訪問都咁啱使。&#13;<br> DM-U128機內預設使用專門鋰電池，不過跟機附有一個3A筆芯電擴充盒，不但補充電池方便，若兩者配合使用，播歌時間更可達8至10小時。</fontstyle></spanclass></p><p><br> &#13;<br> 抵讚：機身極纖巧，AudioIn即時錄音功能用途多。&#13;<br> 要彈：屏幕太細睇得辛苦，不設擴充插槽限制大。</p><p><br> &#13;<br> <spanclass><fontstyle>JENFUL  &#13;<br> 查詢電話：24200086</fontstyle></spanclass></p><p><spanclass><fontstyle>萬能型錄音王PD-095-01  &#13;<br> 另一部由PDHercules製作嘅MP3機（型號PD-095-01），同樣標榜可即時將音源壓製成MP3格式儲存，令自製音樂都具有CD質素。可惜PD-095-01只支援MP3一種檔案格式，若用家儲有大量WMA格式音樂的話，便需透過附送之光碟程式轉換，才可下載至機內收聽。&#13;<br> 除播放及即時製作MP3外，PD-095-01亦設有FM頻道接收器，等用家聽歌嫌悶時，可轉為聽電台節目，當然亦可接收電台新聞，令用途更為廣泛。值得一提係PD-095-01支援ID3Tag，即附喺MP3檔案內之音樂資訊，在屏幕上顯示歌手名稱、歌名等資料。</fontstyle></spanclass></p><p><br> &#13;<br> <spanclass><fontstyle>加強現場收音效果  &#13;<br> 機身除LineIn插頭接駁各式影音裝置外，重額外附加一個MicIn插頭，可直接插入咪高峯作現場收音之用，較一般MP3機以小孔錄音比較，好處當然係音質會清晰得多，算係一種幾體貼用家嘅設計。&#13;<br> PD-095-01機內設有64MB快閃記憶體，機側可插入SmartMedia記憶卡作擴充之用，最大可支援128MBSM卡，就算聽歌加錄音都夠用。電池方面，PD-095-01使用兩粒3A筆芯電，好處係補充上比專用鋰電方便，唔怕戶外聽歌冇電用。</fontstyle></spanclass></p><p><br> &#13;<br> <center> <tableborder><tralign><tdcolspan><spanclass><fontstyle><b> PD-095-01規格表</b>    <tralign><td> 播放格式：</td> <td> MP3</td>  <trvalign><td> AudioIn錄音：</td> <td> 約64分鐘</td>  <trvalign><td> 現場錄音：</td> <td> 約600分鐘</td>  <trvalign><td> 記憶體：</td> <td> 內置64MB，可以SM卡擴充</td>  <trvalign><td> 其他功能：</td> <td> FM頻道接收</td>  <trvalign><td> 體積：</td> <td> 75(H)×95(W)×22(D)mm</td>  <trvalign><td> 重量：</td> <td> 95g</td>   </trvalign></trvalign></trvalign></trvalign></trvalign></trvalign></tralign></fontstyle></spanclass></tdcolspan></tralign></tableborder></center> &#13;<br> &#13;<br> 抵讚：多樣化錄音功能，可以用SmartMedia卡作記憶體擴充。&#13;<br> 要彈：機身及耳筒較大。&#13;<br> &#13;<br> &#13;<br> <spanclass><fontstyle>華仁會  &#13;<br> 查詢電話：23980280</fontstyle></spanclass></p></body></html>