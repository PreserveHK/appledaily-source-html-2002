<html><header><meta charset="utf-8"><title>購物焦點：<br>韓國進口家具跟風入港</title></header><body><h1>購物焦點：<br>韓國進口家具跟風入港</h1><p>韓國風愈吹愈烈，電影、精品、食品已經恍如日本文化般，進佔並成為我們生活的一部分。講到精品，好多人都以為韓國只有士多啤梨妹、賤兔、中國娃娃，其實韓國重有其他設計新穎的精品，以及實用而又富特色的家具，自以為是韓國迷的你，不妨睇睇小記的介紹，「進修」一下韓國最地道的文化。&#13;<br>&#13;<br>記者：區佩嫦　攝影：周旭文、楊錦文　ImageGirl：Natalie</p><p><spanclass><fontstyle>家具特色：  &#13;<br> 據店舖負責人透露，呢批韓國家具的外觀，乃仿照中國明朝的家具設計，所以雖是大韓產品卻又富中國風味。大件家具的木料多選用榆木，輕身兼且無咁易冷縮熱脹，亦喜歡利用銅片挑出不同的圖案作點綴；而在小型家具上包皮亦是其特色之一。</fontstyle></spanclass></p><p><spanclass><fontstyle>韓國被櫃中日合璧  &#13;<br> 你可以話韓國家品無乜個性，你亦可以話佢盡取日本同中國之長，好似這個地櫃，驟眼看還以為是中國貨。佢以榆木製成，質地都幾堅硬，櫃身有帶中國味的銅片作點綴，甚為古色古香。由於傳統嘅韓國人仍有睡在「榻榻米」上的習慣，所以喺韓國，此櫃乃用作收藏被子之用。喺香港小記就提議放在門口旁，當作矮身櫃是不錯的選擇。</fontstyle></spanclass></p><p><spanclass><fontstyle>包牛皮和平CD架  &#13;<br> 這個CD架可擺放57隻CD，雖然顏色較沉，其質料卻十分特別。這個可旋轉的三邊CD架由木製成，木的外層再包上牛皮，而牛皮上更有凹凸的象形圖案，絕對是與別不同。講番架上的圖案，小記初看以為是無甚特別的牧羊情景，店舖負責人教路，在韓國，羊被視為和平之動物，放在家中有和平少爭執的意頭。</fontstyle></spanclass></p><p><spanclass><fontstyle>首飾盒間隔多  &#13;<br> 首飾多多的你，一個實用的首飾盒絕對切合你的需要。這個由大韓製造的首飾盒，與CD架一樣，用上包了牛皮的木製成，盒面的質地柔軟。內櫳方面就夠晒實用，複式的兩層設計，上層可擺放數十隻戒指或耳環，而下層的間隔則可擺放手表、頸鏈、手鏈等物件。</fontstyle></spanclass></p><p><spanclass><fontstyle>閃身銀紙巾盒  &#13;<br> 唔好以為韓國家品多以沉色為主，其實大韓家品都有閃耀奪目的一面，這個銀製的紙巾盒便是當中的表表者。全個紙巾盒用上通花的銀製成，盒的上端更有同樣以銀製的玫瑰花作點綴，放在家中，盡顯高貴氣質。</fontstyle></spanclass></p><p><spanclass><fontstyle>婀娜葫蘆燈  &#13;<br> 韓國的手工藝能媲美日本，這個用碎玻璃磚砌成的燈，便是由人手逐塊砌成的心血結晶。燈的葫蘆外形，夠晒婀娜高貴，最啱點綴女士們的閨房。玻璃燈除了粉紅色外，還有粉藍色、紅色、紫色等以供選擇，每盞燈所散發的光芒都會因應燈罩顏色而有所不同，相信梗有一個色襯你房內的裝修。</fontstyle></spanclass></p><p><spanclass><fontstyle>濟州石頭公公  &#13;<br> 這個係乜東東？佢係韓國濟州的吉祥物，名為多爾哈魯邦，意即石頭公公。全個多爾哈魯邦的材料為火山石，再由人手雕琢而成，雖然貌不驚人，但勝在好意頭。據聞，只要摸佢個鼻，就有財運，摸佢個肚就會生仔㖭，不過真係信不信由你！</fontstyle></spanclass></p><p><spanclass><fontstyle>精品媲美日本  &#13;<br> 香港籠罩韓風，除咗有較少見的大韓家具外，原來佢哋啲精品，設計都可以同日本有得揮，唔信？不妨慢慢睇！</fontstyle></spanclass></p><p><spanclass><fontstyle>三色液體相架  &#13;<br> 這個色彩繽紛的相架，全個以透明膠製成，架框內則注滿了顏色的液體，脹卜卜的感覺，夠晒得意。相架除可放相片外，隨架更附送2002年的月曆卡，即係話唔放相的話都可以當月曆座，最過癮係相架可互相連結在一起，買多幾個連埋一齊都幾好玩。</fontstyle></spanclass></p><p><spanclass><fontstyle>愛心波板糖  &#13;<br> 想將個「心」送畀另一半？不如買支波板糖吧！這支以發泡膠製的波板糖，中間的心形其實是個立體心形貼紙，貼紙後更有大約10張心形的Memo紙，讓你表達心意，雖然看似無聊精品，但勝在有心思。</fontstyle></spanclass></p><p><spanclass><fontstyle>吹得脹心意卡  &#13;<br> 講到搞鬼，這「張」卡絕對是小記的不二之選。心意卡恍如吹氣水泡般，未吹氣時與一般膠製卡無異，只要一吹氣，便恍如吹氣枕頭般，夠晒得意。店內有八款心意卡讓你表達心意，如「LovingYou」、「BeMyFriend」、「HappyBirthday」等，不過小記覺得最搞笑係卡內附有磁石，可以將心意貼在雪櫃或鐵片中，一目了然。</fontstyle></spanclass></p><p><spanclass><fontstyle>大頭狗簿  &#13;<br> TheDog唔係日本的專利，原來韓國都有出產TheDog的產品，好似這本TheDog簿就夠晒過癮。狗屋的外形吸引，最正係簿上的通窿位放咗隻迷你大頭狗公仔，而呢隻公仔重可作手機繩使用，一物兩用夠實際。</fontstyle></spanclass></p><p><spanclass><fontstyle>售賣點  &#13;<br> &#13;<br> OrientTime（28819966）&#13;<br> 銅鑼灣百德新街2-20號恒隆中心二樓S-11號舖&#13;<br> &#13;<br> ThePalace,Prince&amp;Princess（28360887）&#13;<br> 銅鑼灣謝斐道509號銀座地庫商場40號舖</fontstyle></spanclass></p></body></html>