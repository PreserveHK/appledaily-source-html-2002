<html><header><meta charset="utf-8"><title>一味窩輪：新世界輪正路9172</title></header><body><h1>一味窩輪：新世界輪正路9172</h1><p>個市好個別發展，恒指仍有進帳12點，由中移動（941）同滙豐（005）撐住大局，結果有得升嘅藍籌Call輪，只限於中移動同滙豐Call輪。&#13;<br> 4大地產股隻隻回軟，透透氣都好應該。&#13;<br> 新世界（017）前日升15仙，昨日跌10仙，喺一線地產股彈升之後，有機會因資產折讓大而炒吓，留意低吸新世界Call輪。&#13;<br> 新世界Call輪有4件，波幅最勁嘅係9154，前日急升32%，昨日回落14%，槓桿率最大係呢件，有22倍，溢價自然高好多，去到19%。因為溢價高，炒9154至緊要鋪鋪清，唔可以揸得太耐，否則時間值漸失之時，輸溢價。最正路嘅，始終係9172，交投熱鬧啲，數據靚啲。&#13;<br> 中移動升40仙，Call輪9053、9019、9061、9212、9012等，都升9%以上。<br> &#13;<br> <spanclass>中移動輪揀9044 &#13;<br> 最熱門嗰兩件中移動Call輪，9029升6.7%，9044只升2.6%。短炒要望吓邊隻落後，目前最值得吼嘅係9044，8月到期，現價39仙，溢價得4.2%，槓桿率6.5倍。&#13;<br> 章　盛</spanclass></p></body></html>