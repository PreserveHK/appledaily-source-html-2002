<html><header><meta charset="utf-8"><title>數碼影音：<br>卡片機身玩111mm兼敵ZOOM鏡</title></header><body><h1>數碼影音：<br>卡片機身玩111mm兼敵ZOOM鏡</h1><p>當大家都在追捧數碼相機高像素時，有冇發現自己根本不需要高像素產品呢？其實一般二至三百萬像素機種，都可以用來沖曬5R至8R相片，反而方便攜帶才是重點！Minolta下個月推出嘅新機DiMAGEX必定係首選，因為佢係全球最輕、最細同最薄嘅211萬像素數碼相機，最厲害係佢可以在僅有20mm嘅超薄機身上，加入3倍光學變焦，真係叫人非乖乖畀錢買部不可！&#13;<br>&#13;<br>記者：馮彥彰　攝影：伍慶泉</p><p><b> DiMAGEX</b> &#13;<br> 約$3,000（跟機送8MBSD記憶卡）&#13;<br> 三月初抵港</p><p><spanclass><fontstyle>機身超薄金屬殼手感正  &#13;<br> 機身尺寸僅有84.5×72×20mm，重量只有135克，嘩！簡直同我手上部Nokia手機差唔多大，不過最正都係佢個不銹鋼加鋁合金嘅機身，有質感之餘又加強對機身保護，真係愛不釋手。&#13;<br> 電池都用上類似手機型嘅鋰電，而為咗襯番個機身，厚度都係僅有4.5mm，不過電量相當驚人，足有720mAh，差唔多等同於一粒2A電嘅電量。至於記憶卡，就用上現時市面最細嘅SD卡，方便用家。</fontstyle></spanclass></p><p><spanclass><fontstyle>潛望鏡式3×鏡頭  &#13;<br> 啱啱攞部DiMAGEX數碼相機上手，重以為又係嗰啲玩玩級機種，但當你知道喺佢細薄如手機嘅機身中，竟然賦予了211像素解像度同3倍光學變焦功能（另加2倍數碼變焦，即共6倍變焦功能），相信好多人都會俾佢嚇呆了，須知道呢個係中階級數碼相機嘅配置呀！&#13;<br> DiMAGEX之所以做到三倍光學變焦（相當於35mm傳統相機的37至111mm焦距），係因為佢採用了全新的「潛望鏡反射原理」，簡單啲講，佢係使用咗三稜鏡折曲式嘅光學原理，將以前需要凸出機身前面嘅鏡頭組件，直放在機身右側，所以可以做到機身咁纖薄。</fontstyle></spanclass></p><p><spanclass><fontstyle>拍埋動態短片兼錄音  &#13;<br> 至於相片解像度方面，佢就設有1,600×1,200、　1280×960同640×480三個不同解像度選擇，以迎合不同攝影場合嘅需要，再加埋支援PIM打印技術，所以只要配合番PIM技術嘅打印機嚟打印，就可以重現原相嘅真實色彩。&#13;<br> DiMAGEX除咗擁有一般嘅靜態影像拍攝功能之外，佢重加入咗數碼錄音同動態影像攝錄功能，如果用跟機送嘅8MBSD記憶卡計算，如果用嚟作數碼錄音，大約可以錄到90秒，如果用嚟拍連聲嘅動能短片，就可以拍到35秒，所以都係建議買張大啲容量嘅SD記憶卡。</fontstyle></spanclass></p><p><spanclass><fontstyle>全球最快起動數碼相機  &#13;<br> 影相最慘係部機回氣慢，又或者開機要等成幾秒，DiMAGEX起動真係超快，時間只有1.8秒，據了解，這是因為佢使用咗最新嘅高效能RISCCPU所致，而Minolta官方更聲稱，這是現存數碼相機中起動最快嘅機種之一。&#13;<br> &#13;<br> <b> Profile</b> &#13;<br> CCD　1/2.7"&#13;<br> 解像度　211萬像素（有效像素196萬）&#13;<br> 尺寸　84.5×72×20mm&#13;<br> 重量　135g&#13;<br> 儲存媒體：SD/MMC</fontstyle></spanclass></p></body></html>