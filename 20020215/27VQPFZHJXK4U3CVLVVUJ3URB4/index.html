<html><header><meta charset="utf-8"><title>　　李家張家有女初長成 - 李八方</title></header><body><h1>　　李家張家有女初長成 - 李八方</h1><p>好多父母管教仔女都會遇到唔少問題，特別當仔女去到十幾歲，父母就會擔心佢哋學壞。立法會入面至少有三個議員：李華明、李卓人、張文光嘅寶貝女讀緊初中，佢哋一樣好緊張，張文光甚至話，一睇新年新聞見唔到李卓人，就知佢「出事」嘞！新年流流唔好諗衰嘢，張文光只係話見唔到李卓人，就知佢一定係陪屋企人！&#13;<br> 張文光淨係識得笑人，佢自己咪又一樣！佢話𠵱家要時時刻刻提醒自己，個女經歷緊嘅事，佢以前都有試過，一定要將心比己，無論拍拖又好、識朋友又好，都唔係好大件事。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>