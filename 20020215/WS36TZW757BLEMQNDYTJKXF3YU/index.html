<html><header><meta charset="utf-8"><title>購物焦點：<br>簡單擺設趨吉避凶增運勢</title></header><body><h1>購物焦點：<br>簡單擺設趨吉避凶增運勢</h1><p>今年係馬年，新一年相信大家都希望運程更勝往年，喺風水學上，只要在適當位置擺啱適當的家居擺設，便可趨吉避凶及有助改變運勢，𠵱家就等風水學家李丞責先生教大家如何靠簡單擺設來增強自己的運勢，有興趣的朋友不妨一試！&#13;<br>&#13;<br>記者：黃秋燕　&#13;<br>攝影：陳盛臣&#13;<br>鳴謝：風水堪輿學家李丞責先生</p><p>正北方</p><p><spanclass><fontstyle>白馬擺設心平氣靜  &#13;<br> 如果在今年唔想心情暴躁，易與人發生爭執傷和氣，甚至唔想身體有損傷和血光之災的話，就要喺屋企正北的三煞位擺放白色擺設，切忌擺放鮮色的物件。這隻栩栩如生的白瓷馬擺設就最適合不過，精雕細琢的馬兒活靈活現，造型生動，再加上今年是馬年，一件關於馬的擺設當然不能缺少，可化解戾氣之餘亦是一件美觀擺設。</fontstyle></spanclass></p><p>東北方</p><p><spanclass><fontstyle>精緻蛋雕旺桃花  &#13;<br> 未婚的型男索女，想唔想今年桃花運大盛呢？如果想的話，方法好簡單，大可在家中向東北的位置擺放一些金色的擺設。這款來自法國極為精緻的首飾音樂盒乃由鵝蛋殼風乾而成，風乾之後加上雕刻及仿珠彩鑽等裝飾物，製作程序頗為繁複，簡直巧奪天工。除了可以擺放小型首飾之外，音樂盒是以光控制的，在光線充足情況下，音樂盒便會發出美妙動聽的音樂，但因為用蛋殼製成，容易損毀，所以要倍加保護，放於家中，今年桃花運一定暢順無阻。</fontstyle></spanclass></p><p>正東方</p><p><spanclass><fontstyle>時尚銀花樽息事寧人  &#13;<br> 如果自問容易惹緋聞及是非纏身的人，今年應在正東方擺放銀色的擺設以減少是非，是關這個方位今年是災位，容易惹是非甚至可能有官非出現，想明哲保身的話，這款設計時尚的銀色花瓶應該可以幫到你。這個花瓶造型別致獨特，由長身的不銹鋼組成，中間木架除可承托花瓶外，還可調校角度及高低，插上不同的鮮花或乾花都一樣咁好睇。</fontstyle></spanclass></p><p><spanclass><fontstyle>銀色紅酒塞減是非  &#13;<br> 如果鍾意飲紅酒的朋友，可以選擇這套紅酒塞，同樣以不銹鋼製造，一Set有三個形狀分別是圓形、三角形同埋正方形，以後未飲完的紅酒便可以用塞塞住收藏起來，唔單止咁，佢重可以開汽水蓋，一物兩用，放於正東方更可減少口舌是非。</fontstyle></spanclass></p><p>西北方</p><p><spanclass><fontstyle>魚缸掛飾有利財運  &#13;<br> 疲弱的經濟，相信很多人都希望今年能夠財運亨通，個人經濟環境能夠得到改善。今年的財位位於西北方，不妨放置一個有水流動的擺設，所謂水為財嘛！呢個仿魚缸設計的掛牆擺設就最啱啦，佢Size細細，掛牆設計夠慳位，重可以加入假魚及假水母作裝飾，掛在旺財方位，財源自然滾滾而來！</fontstyle></spanclass></p><p><spanclass><fontstyle>淙淙流水財源廣進  &#13;<br> 如果唔鍾意掛牆擺設，可以選擇呢個同樣以水為主的擺設，擺放在西北方一樣有利財運，流水從假石山淙流而下，石山由天然石製成，內藏可變色燈泡，石山會自動變出多達四種的顏色，而且還有煙霧的效果，恍如仙境裏的世外桃園，利財之餘也可為家居增添一點色彩。</fontstyle></spanclass></p><p>正西方</p><p><spanclass><fontstyle>紫色花卉添喜慶  &#13;<br> 想今年拉埋天窗的熱戀情侶，又或者想添個可愛小寶寶的夫婦，就要在家中正西方的喜慶位擺放鮮色的花卉植物，怕鮮花容易凋謝或惹蚊蟲，那樣選擇絲花擺設就最好不過，驟眼看這盆像真度極高的紫色蝴蝶蘭，襯埋米仔蘭及龍柳，造型幾可亂真，唔使打理之餘重可以有咁耐擺咁耐，喜慶事自然接踵而來。</fontstyle></spanclass></p><p>西南方</p><p><spanclass><fontstyle>實用書桌利讀書  &#13;<br> 同學們想今年學業成績突飛猛進；而打工仔們想工作得心應手的話，不妨將書枱擺放在西南方的文昌位，有利學業和事業運。像這張實用書枱，選用深啡色加青胡桃木紋的真木皮製成，弧形抽屜角位，唔怕撞親安全感十足，夠晒實用。</fontstyle></spanclass></p><p>正南方</p><p><spanclass><fontstyle>溫馨親子羊擺設化太歲  &#13;<br> 今年正南方係太歲位亦都係病位，唔想今年病魔纏身，咁就要在正南方擺放羊及蛇形的擺設。這款來自台灣名為「親子羊花香」的羊仔擺設，以晶瑩剔透的藍色水晶雕琢而成，除造型細緻外，母羊及羊仔對望的神態，將那份親子慈愛表露無遺。</fontstyle></spanclass></p><p>東南方</p><p><spanclass><fontstyle>簡潔茶具旺貴人  &#13;<br> 今年東南位將會是貴人位所在，因此這個方位絕不適宜放置大量物品以防阻運勢，因此只要在這個位置擺放簡簡單單的白色瓷器擺設，就已經相當足夠，如這套簡潔茶具套裝，四隻杯上的金魚都唔同顏色，幾有心思，簡單而又清雅，新年食得太多油膩食物搞到滯滯哋，最好用嚟品茗消吓滯。</fontstyle></spanclass></p><p><spanclass><fontstyle>店舖資料  &#13;<br> 連卡佛（21183440）尖沙嘴海運大廈連卡佛百貨&#13;<br> 營業時間：10:00am-8:00pm&#13;<br> &#13;<br> artitis（28347240）銅鑼灣信和廣場一樓UG11號舖&#13;<br> 營業時間：12:00noon-6:00pm&#13;<br> &#13;<br> MAGICWaterGallery（21753888）尖沙嘴海港城三樓3324舖&#13;<br> 營業時間：12:00noon-9:00pm&#13;<br> &#13;<br> King'sGift（23167398）尖沙嘴彌敦道36-44號UpDateMall地庫57B舖&#13;<br> 營業時間：2:30pm-11:00pm&#13;<br> &#13;<br> G.O.D.（28905555）銅鑼灣霎東街禮頓中心1樓&#13;<br> 營業時間：11:00am-11:00pm&#13;<br> &#13;<br> 繽紛（23954345）旺角花墟道8號地下&#13;<br> 營業時間：9:30am-7:30pm</fontstyle></spanclass></p></body></html>