<html><header><meta charset="utf-8"><title>freshjive大個仔唔玩街頭玩GolfLook</title></header><body><h1>freshjive大個仔唔玩街頭玩GolfLook</h1><p>時裝街頭化抑或街頭時裝化，已非重要；更重要還是閣下懂得欣賞繼而「科水」畀錢！講街牌，有小眾死硬派Fans仍緬懷未紅時的STUSSY，鍾意佢小本經營(唔會通街有)兼有態度(玩品味之餘又夠扮嘢)；但可悲還是可喜？STUSSY生意愈做愈大，自然採取商業策略照顧大眾，而其街服亦趨向時裝化。這絕對是進步。同一故事發生於freshjive身上，近年更由二線上一線，從前擺街檔到今日上晒位的重要美國街牌；freshjive取勝之道是懂得不斷求變之餘，佢哋重好有生意眼光！&#13;<br>噏風發完！講到佢哋咁勁，睇睇freshjive今次究竟搞邊科先？&#13;<br>&#13;<br>記者：陳嘉文&#13;<br>攝影：關文慧</p><p>02freshjive撈埋哥爾夫球服</p><p>勢估唔到一向玩開Streetwear的freshjive，02開季唔係玩Military唔係玩Functional等主流元素，而係玩東洋潮流Icon藤原浩一向追捧的GolfStyle！不過閣下毋須擔心GolfStyle會似「伯父」，事關freshjive喺Accessories方面會勁玩Graffiti，試問「伯父」又點會玩呢科！而拍攝當日，小弟亦曾親身驗過呢批新貨，做得真係似模似樣有板有眼！&#13;<br> &#13;<br> &#13;<br> <spanclass><fontstyle>大個仔打Golf  </fontstyle></spanclass></p><p><spanclass><fontstyle>02配襯小物  </fontstyle></spanclass></p><p>freshjive係黑人英雄</p><p>又係講古時間，freshjive識搵錢外，重好有社會意識。命名BlackPantherParty(黑豹黨)，為60年代中期成立的黑人民權組織，其宗旨是反奴役及反迫害黑人，更致力為黑人尋求平等對待、自由及公義；然而，歧視黑人種族案例依然頻生，多年以來，組織成員不斷慘被迫害，當中更有不少流血事件。時至今日，BlackPantherParty亦不時透過書籍及音樂等媒介去喚醒人類的平等意識。而freshjive的BlackPantherProject(黑豹計劃)正是聯同BlackPantherParty合作的慈善ClothingProject，目的是借助街頭時裝力量助BlackPantherParty繼續對抗反黑浪潮；freshjive可謂有心之餘更是大有社會意識的街牌。(有心人如欲再進一步了解有關黑豹黨資料，可到<ahref http:>www.blackpantner.org 睇睇！)</ahref></p><p>freshjive小傳一切從擺街檔開始</p><p>89年於美國成立。開始時小本經營，由車房製作以至於車尾箱販賣自家Tee；然而出色的圖案後來被當地雜誌垂青，其後受到廣泛注意，就不得不提與東洋的關係，freshjive的代表為TheNo.7，最先受到影響的是電影《七武士》，而後來更受到日本潮流雜誌追捧，2000年更在日本東京設立第一間freshjive的ConceptStore。另外freshjive除了#7之外，TheSeditionaryMovement、OpticalSignatureSeries等都成了其特色標記。</p><p>911食腦「出兵」</p><p>舊年美國發生「911事件」之後，唔知係咁啱定咁蹺，freshjive於一個月後（即美軍開始派兵）即時推出限量版軍事12吋Figure，都話佢哋有生意眼啦！</p><p>售賣點：&#13;<br> double-park(23774622)尖沙嘴新港中心LG/F37號舖</p></body></html>