<html><header><meta charset="utf-8"><title>新車速報：<br>豐田KlugerV加包圍更醒目</title></header><body><h1>新車速報：<br>豐田KlugerV加包圍更醒目</h1><p>豐田繼Harrier（即港版凌志RX300），廣受北美及香港車迷追捧之後，早前另一款同級卻帶點野性嘅KlugerV亦漸見普及。而目下呢部2002年新版KlugerV，重加有全車原廠WildSportsPackage包圍及配件，另外重有全車真皮、桃木裝飾及多項豪華配備，論豪華程度及性能，又豈止係一款城市SUV車咁簡單呢！	&#13;<br>&#13;<br>記者、攝影：陳偉林</p><p><spanclass><fontstyle>不羈賣相添個性  &#13;<br> 講賣相，KlugerV要來得時尚，兼帶有一分不羈個性；今趟加埋豐田原裝整套WildSportsPackage嘅粉飾，可謂真我個性盡展現呢！除一對醒目吸引嘅Xenon頭燈組合外，重有原廠霧燈連轉向燈編排，重有車尾定翼、原廠雨擋、行李架及天窗風擋配搭，設備可謂應有盡有。</fontstyle></spanclass></p><p><spanclass><fontstyle>V6偈輸出剛勁寧靜  &#13;<br> 呢部KlugerV跟凌志RX300，同樣用上一台3.0公升V6偈，但卻擁有多一套附+/-半自動波嘅自動變速波箱裝置，加埋恒式四驅配搭，以及本身低重心結構，走起彎嚟倍見穩定暢順㗎！而四輪高效能碟式制動，重加有ABS連EBD裝置，亦予人有十足嘅信心呢！</fontstyle></spanclass></p><p><spanclass><fontstyle>設備豪華又齊全  &#13;<br> 打開車門所見，豪華配備可謂應有盡有；除前後皮椅及桃木配襯外，重有原廠電鍍腳枕、地墊、後窗遮陽簾，當然唔少得重有電天窗、原廠恒溫冷氣同高級音響組合啦！之不過，筆者認為後排既可左右獨立收摺之餘，下潛式平放設計，重可以用盡每一吋空間㗎！</fontstyle></spanclass></p><p><spanclass><fontstyle>記者試後簡評  &#13;<br> <spanclass><fontstyle>優點  &#13;<br> 外形：加有全車WildSportsPackage包圍，響呢部城市SUV身上，更添有一分辣味。&#13;<br> 車廂：前後高級皮椅加有桃木配襯，享闊落空間外更感舒暢。&#13;<br> 設備：除電天窗、遮陽簾外，重有恒溫冷氣及高級音響組合，可謂應有盡有。&#13;<br> 操控：低重心設計加埋恒式四驅配搭，走彎平穩順滑。&#13;<br> &#13;<br> <spanclass><fontstyle>缺點  &#13;<br> 1.咁大型嘅SUV車仍維持一貫五座位編排，較其他七座位版欠普及性。&#13;<br> 2.傳統車廂布局，前後座並未有Walk-through嘅靈活性。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>豐田KlugerV3.0Four規格  &#13;<br> 引擎：	2994ccV6DOHC&#13;<br> 馬力：	220ps/5800rpm&#13;<br> 扭力：	31.0kgm/4400rpm&#13;<br> 傳動：	4前速半自動波，恒式四驅&#13;<br> 懸掛：	（前）柱式獨立（後）扭力連桿&#13;<br> 制動：	（前）透氣碟（後）碟式（ABS）&#13;<br> 輪胎：	225/60R17BridgestonePotenzaRE031&#13;<br> 尺碼：	4685×1825×1720mm&#13;<br> 軸距：	2715mm&#13;<br> 車重：	1730kg&#13;<br> 平均耗油：	9.0km/L&#13;<br> 新車售價：	約港幣36萬起&#13;<br> 車輛提供：	富利堡汽車（28776700）</fontstyle></spanclass></p></body></html>