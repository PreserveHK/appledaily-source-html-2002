<html><header><meta charset="utf-8"><title>燦師傅公開拿手絕技嫩滑白切雞五要訣</title></header><body><h1>燦師傅公開拿手絕技嫩滑白切雞五要訣</h1><p>今日係大年初四，大部分人都要返工，喺度先祝大家開工大吉，喺新嘅一年賺到盤滿缽滿。廖偉雄(燦師傅)過時過節都會炮製白切雞，要做到又滑又嫩、原汁原味嘅話，燦師傅話有五大要訣要留意。另外燦師傅亦做咗兩款特色賀年菜，祝願大家新年快樂、身體健康！&#13;<br>記者：陳冰麗&#13;<br>攝影：楊錦文</p><p><spanclass><fontstyle>鳳凰展翼生財大利  &#13;<br> <b> 醒目小貼士</b> &#13;<br> 初四部分街市都已開市，雞應該都唔難買到，不過價錢可能會略貴平時少少。浸白切雞毋須要太大隻，一般兩斤零重一隻已足夠，浸25-30分鐘即又滑又嫩，雞味濃郁。</fontstyle></spanclass></p><p><b> 材料：</b> &#13;<br> 雞1隻（約2斤零）、&#13;<br> 豬脷1條、	&#13;<br> 生菜1至2棵、&#13;<br> 鮮菇少許、&#13;<br> 薑、&#13;<br> 葱各適量&#13;<br> &#13;<br> &#13;<br> &#13;<br> &#13;<br> <b> 製法：</b> &#13;<br> 1.雞內外洗淨，喺頸部𠝹一刀，並用手挑通頸至肩嘅雞皮。將薑葱塞入雞肚內。&#13;<br> 2.煲滾水（約80℃水溫），將雞浸入水內，再取出，又浸入水內，前後做3至4次呢個動作。再煲滾水，將全隻雞放入內浸（水必須蓋過雞），熄火，浸至水變凍為止，約25至30分鐘。&#13;<br> 3.取出雞，沖凍水或食用凍水。最後吊起雞風乾約半小時至1小時，切件可食用。生菜烚熟伴碟；鮮菇出水，以蠔油、糖、鹽各少許燜熟，放雞旁；豬脷出水，再烚熟，切片，放雞旁。&#13;<br> &#13;<br> &#13;<br> &#13;<br> &#13;<br> <center> <spanclass><fontstyle>燦師傅浸雞五大要訣  </fontstyle></spanclass></center> </p><p><spanclass><fontstyle>黃金喜慶一帆風順  &#13;<br> <b> 製法：</b> &#13;<br> 1.石斑1條洗淨，起出肉片，切件，加調味（鹽、紹酒、蒜茸、薑茸、雞粉各少許）略醃。鮮菇6隻、雞髀菇4隻及蠔菇適量洗淨，切片，出水。魚頭、魚尾加鹽、胡椒粉、糖各少許。&#13;<br> &#13;<br> 2.燒滾油，放入石斑肉走油，瀝乾；魚頭、魚尾蘸少許麵粉炸脆，盛碟上。燒熱少許油，放回石斑肉及菇類，埋生粉芡，調味即可盛碟上，撒上少許蟹子完成。&#13;<br> &#13;<br> <b> 燦師傅教路：</b> &#13;<br> 石斑起出肉後，頭及尾可保留炸脆食。石斑肉則要走油至再炒，肉質至嫩滑帶爽。</fontstyle></spanclass></p><p><spanclass><fontstyle>包羅萬有歡樂麵  &#13;<br> <b> 製法：</b> &#13;<br> 1.AngelHair意粉6安士烚熟，過冷河後以少許油略炒，加鹽調味。毛茄5條出水備用。雞髀菇4隻及蠔菇適量洗淨，切片，出水。&#13;<br> &#13;<br> 2.鵝肝4安士蘸少許麵粉煎至兩面金黃色，灒少許砵酒，盛起。&#13;<br> &#13;<br> 3.鮑魚2隻洗淨後以老雞、湯骨、蝦米、冰糖同煨煮約3至4小時，腍身後取出，以少許蠔油再略煮，加入菇及毛茄拌勻，可上碟。</fontstyle></spanclass></p></body></html>