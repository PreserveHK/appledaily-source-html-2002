<html><header><meta charset="utf-8"><title>陳浩民、阿佘繼續拍檔</title></header><body><h1>陳浩民、阿佘繼續拍檔</h1><p>昨日有周刊報道指佘詩曼（阿佘）於陳浩民的家中過夜，更表示兩人正在蜜運中，昨日記者致電陳浩民，他透過電話說：「我𠵱家喺上海，踩緊單車呀……」接着其手提電話便斷線，其後亦未能聯絡上，而佘詩曼只在傳呼台留下機主不在港的口訊，但至截稿前仍未獲得阿佘的回覆。<br> &#13;<br> <spanclass>不怕惹閒言 &#13;<br> 記者再聯絡陳浩民的經理人林先生，他接受電話訪問時說：「以我所知，佢兩個就唔係拍拖，嗰日係阿佘揸車接佢啫。」&#13;<br> 據悉陳浩民今日將在上海開拍中台合資劇集《乾隆下江南》，而內地方面正斟洽阿佘擔任其中一位女角，但林先生表示並不擔心兩人合作會惹來閒言，他說：「今日唔喺上海拍嘢，將來都有機會喺TVB拍啦！」</spanclass></p></body></html>