<html><header><meta charset="utf-8"><title>701收料站：神州醫療真好彩</title></header><body><h1>701收料站：神州醫療真好彩</h1><p>唔知各位重記唔記得，早排小初講過神州醫療（8186）想炒，真係估唔到，當大家關注細價股風波之時，原來炒家已經不知不覺地完成任務。經紀陳話，相信隻股稍後會靜一排。&#13;<br> 神州醫療股價由50仙水平，湧到上去最高66仙，好彩隻股在除牌建議觸發仙股股災前配咗股，股份成功落入一班芬佬手上，任務大功告成。&#13;<br> 神州醫療以先舊後新方式，每股57仙，配售3500萬股，集資1995萬元。睇番呢個配售價，真係算飲得杯落。經紀陳話，由於接貨班芬佬唔係炒鬼，所以千祈唔好亂諗。&#13;<br> 另外，股價一直長升長有嘅耀生行（290），被證監會揭出底牌，股份原來由幾條友揸晒，噚日復牌後急跌。經紀陳話，隻股長升唔跌自有原因，估計幕後人稍後會補鑊力頂，皆因股價直插牽連好大，但咁樣唔代表散戶可以亂掂。&#13;<br> 慕容小初</p></body></html>