<html><header><meta charset="utf-8"><title>忙到冇時間與母吃飯<br>余文樂趁霆鋒暫休攝位</title></header><body><h1>忙到冇時間與母吃飯<br>余文樂趁霆鋒暫休攝位</h1><p>謝霆鋒近日宣布暫時退出娛樂圈，外貌有點像霆鋒的環球唱片新人余文樂，乘機出擊攝霆鋒位。余文樂卻表示不願與別人比較，因為大家形象不同，只是想做好自己。</p><p>余文樂近日為潮流青少年雜誌《COSMOgirl!》拍攝封面照。甚具陽光氣息的他，頗受fans歡迎，適逢謝霆鋒這陣子宣布暫時退出，和霆鋒有點相似的余文樂大有機會上位。<br> &#13;<br> <spanclass>想做好自己 &#13;<br> 問余文樂是否有信心攝謝霆鋒的位，他日前在電話中說：「我哋大家形象都唔同，我都唔想同人哋比較。現階段我只係想做好自己，因為我係一個對自己有要求嘅人。」&#13;<br> 余文樂的工作排得密密麻麻，既要趕拍新片《一碌蔗》，又要籌備九月推出的EP唱片，他已半個多月沒回家跟母親共敍天倫。余文樂說：「記得有一次媽咪打電話約我食飯，但我真係唔清楚自己個期，結果我叫佢同助手傾。」雖然余文樂沒有跟母親吃飯，但為𠱁母親開心，他都在拍戲前特別抽空陪媽咪飲茶。<br> &#13;<br> <spanclass>核桃糊潤喉 &#13;<br> 此外，余文樂的新歌《全面收購》已開始在電台播放，他說：「我錄音前都去咗食核桃糊，因為呢種甜品好滋潤，食咗佢錄音都好順利。」&#13;<br> 採訪：比華利</spanclass></spanclass></p></body></html>