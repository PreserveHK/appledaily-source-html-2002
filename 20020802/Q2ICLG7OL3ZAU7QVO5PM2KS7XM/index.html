<html><header><meta charset="utf-8"><title>SONY光學滑鼠色誘你</title></header><body><h1>SONY光學滑鼠色誘你</h1><p>SONY在日本剛推出一新款滑鼠，規格為有線光學，最大賣點係流線型設計及五顏六色嘅外殼，當中包括白、銀、黑、炭黑、紫藍及紅色等，每款顏色都咁吸引，尤其本身係VAIO用家，買個紫藍色就襯到絕。由於以USB為接駁介面，故除對應一系列Windows外，亦支援MacOS，附件亦設有一個USB轉PS/2接頭，方便舊機用家。呢隻咁型仔嘅滑鼠日本定價為五千日圓，折合港幣約三百零蚊，齋以有線光學滑鼠嚟計都算貴，不過以SONY一貫市場定位及一眾追隨者，呢個價錢亦算可接受。&#13;<br>&#13;<br>記者：徐影龍</p><p>官方網址：<ahref http:> http://www.ecat.sony.co.jp/computer/mouse/products/index.cfm?PD=8182  </ahref></p></body></html>