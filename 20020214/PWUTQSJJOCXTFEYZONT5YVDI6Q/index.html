<html><header><meta charset="utf-8"><title>　　蔡素玉當文件係情人 - 李八方</title></header><body><h1>　　蔡素玉當文件係情人 - 李八方</h1><p>單身議員中，蔡素玉出名恨嫁，佢噚日就偷偷地話畀八方知，今年佢第一次喺屋企插桃花，唔知係咪想行吓桃花運。佢又聲明，支花係蔡氏宗親會送畀佢嘅，唔係自己買。&#13;<br> 至於情人節點過？咪對住啲文件囉，蔡素玉重一臉嬌嗔咁話當啲文件做情人，真係慘。&#13;<br> 不過，大家唔好以為蔡小姐冇人約，佢話本來有一位國內男性普通朋友約佢今晚食飯，但因為小姐覺得情人節晚上唔可以輕易同人出街，以免被人誤會，所以推咗，實行畀檸檬位同胞食；各位男士下次想約蔡小姐，切記避開特別日子。&#13;<br> （圖）蔡素玉話今個情人節要當啲文件係情人。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>