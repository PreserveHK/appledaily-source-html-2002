<html><header><meta charset="utf-8"><title>演唱會髮型愈搞愈驚嚇<br>千嬅話鬧得有理冇撐阿Ben</title></header><body><h1>演唱會髮型愈搞愈驚嚇<br>千嬅話鬧得有理冇撐阿Ben</h1><p>千嬅個唱前晚閉幕，有報道指千嬅首場個唱遲開騷是因髮型師BenLee遲遲未弄好千嬅的髮型，而千嬅在個唱中的髮型劣評如潮，即使轉了新髮型，仍效果不佳。千嬅對髮型被批評回應說：「寫得出梗有道理嘅。」</p><p>楊千嬅在紅館舉行的七場個唱前晚已演出完畢，千嬅首場個唱遲了四十五分鐘才開騷，最新一期《忽然1周》報道指千嬅遲開騷是因髮型師BenLee遲遲未為千嬅弄好髮型有關。而且BenLee為千嬅設計的髮型，嚇人之極。在首場的掃把頭已劣評如潮，至前晚千嬅的尾場個唱，她換了多個新髮型，但換上的彩色鬈曲長假髮，有如街邊流浪漢的污垢頭一樣，效果未見討好，另外還有一個將地球儀放上頭頂的新髮型，也令人忍俊不禁。<br> &#13;<br> <spanclass>唔得閒箍煲 &#13;<br> 提到個唱不獲好評，千嬅解釋：「髮型係每晚唔同，第一晚人哋批評字眼太激，我都好愕然，以為得罪人，係鬧得惡咗少少囉，不過寫得出梗有道理嘅。」對於被指有甲組腳，千嬅說：「不嬲人哋都唔覺得我對腳靚㗎，話我踢甲組好過做後備啦。」&#13;<br> 提到前男友鄭中基被指兩度偷偷到紅館支持，是否欲箍煲？千嬅說：「佢大搖大擺咁行入嚟㗎，箍煲？唔得閒呀。」<br> &#13;<br> <spanclass>古仔任嘉賓 &#13;<br> 有雜誌指千嬅今年為無綫拍劇做騷，為今年的「最受歡迎女歌手獎」鋪路，她說：「一早鋪好晒啦，個schedule呀，我今年係做得最少騷㗎，我唔信做騷有獎攞。」&#13;<br> 千嬅前晚感動得三度落淚，其母看見也忍不住掩面流淚。&#13;<br> 此外，古天樂（古仔）、谷德昭及李力持上台任嘉賓，古仔更帶備腸粉及花籃送給千嬅。&#13;<br> 採訪：李珮洳&#13;<br> 攝影：陳慧安</spanclass></spanclass></p></body></html>