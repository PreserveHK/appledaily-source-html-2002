<html><header><meta charset="utf-8"><title>海外車訊：<br>豐田LandCruiserCygnus超豪！</title></header><body><h1>海外車訊：<br>豐田LandCruiserCygnus超豪！</h1><p>被譽為媲美英國越野路華RangeRover嘅日本豐田LandCruiser車系，剛啱響日本推出全新LandCruiser100同LandCruiserCygnus型號。賣相雖無太大改動，惟車廂豪華設備同High-tech配搭卻教人有刮目相看之感；另外重有尖端科技嘅NightView系統，亦能令行車變得更安全。據聞某大獨立車行將於下月引入，今日不如一齊嚟先睹為快，睇睇新車有何吸引力啦。&#13;<br>&#13;<br>記者：陳偉林</p><p><spanclass><fontstyle>賣相成熟見活力感  &#13;<br> 呢部全新豐田LandCruiserCygnus尺碼跟舊車相若，造型亦留有原車神髓，惟線條變得圓潤成熟外，鬼面罩、頭泵把連氣霸、尾燈組合同新加入嘅18吋胎軨，仍予人有一新耳目感。再者，車身四周重加有同色擾流器及裙腳包裝，令人更覺趨時富活力感。&#13;<br> &#13;<br> <spanclass><fontstyle>夜視系統增安全性  &#13;<br> 車廂鋪排方面，三排八座位設計均鑲以上乘真皮，空間闊落舒適外，前、中排既可組合成卧鋪，有需要時中排除可獨立收摺外，尾排更可一併拆走，令尾廂空間倍增。表板布置有凌志車Feel，液晶體表板匹配大型多功能顯示屏，重有遙控音響設計嘅四幅式軚環，均具備高級轎車格局；防眩目後鏡及門邊電鏡、原廠電熱冰箱，重有新追加嘅SideAir-bag連充氣簾幕裝置，皆予人有多一重享受同安全感。然而，新車NightView系統在夜間透過紅外線投影器，更可將漆黑一片嘅路面情況投射於擋風玻璃上，完全切合全天候嘅要求㗎！</fontstyle></spanclass></fontstyle></spanclass></p><p><spanclass><fontstyle>引擎配搭慳油好力  &#13;<br> 新車沿用一台4.7公升V8偈，皆因有可靠寧靜而扭力強橫嘅輸出之餘，匹配新加入5前速自動波，更切合不同路面需要外，重有慳油嘅特性。此外，佢重有High及Low恒式四驅選擇，以應付日常On-road又或者攀爬山路嘅Off-road需要，而電子避震嘅軟硬調校加上車高升降系統，都好切合全天候路面嘅需要㖭！而為着行車嘅穩定安全性，除裝有電子VSC連TRC系統外，唔少得重有ABS連EBD裝置，大可媲美高級轎車設備。</fontstyle></spanclass></p><p><b> 豐田LandCruiserCygnus規格</b> &#13;<br> 引擎：4663ccV8DOHC&#13;<br> 馬力：235ps/4800rpm&#13;<br> 扭力：43.0kgm/3600rpm&#13;<br> 傳動：5前速自動波，恒式四驅&#13;<br> 輪胎：275/60R18&#13;<br> 懸掛：（前）雙搖臂（後）拖曳臂&#13;<br> 制動：（前）透氣碟（後）碟式（ABS）&#13;<br> 尺碼：4890×1940×1890mm&#13;<br> 軸距：2850mm&#13;<br> 車重：2470kg&#13;<br> 平均耗油：6.3km/L&#13;<br> 新車售價：約港幣54萬起</p></body></html>