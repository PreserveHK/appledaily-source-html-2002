<html><header><meta charset="utf-8"><title>新車速報：<br>升級新選擇EstimaG-Edition</title></header><body><h1>新車速報：<br>升級新選擇EstimaG-Edition</h1><p>近期各車行除以減價作招徠外，為旗下車款加裝升級配件亦為必殺技之一；坊間某大獨立車行亦深明此道，最近亦推出新款EstimaG-Edition特別版吸引買家。此車不但加有電鍍裝飾，豪華車廂布局更係賣點所在。若你正想以一部大型MPV作座駕的話，呢部EstimaG-Edition亦係一個唔錯嘅選擇噃！	&#13;<br>記者：鄭達基&#13;<br>攝影：陳偉林</p><p><spanclass><fontstyle>電鍍裝飾跑味十足  &#13;<br> 喺大家眼前呢部EstimaG-Edition，除裝有跑車化鬼面罩外，另外更裝有四輪電鍍跑車胎軨、電鍍門邊鏡殼、車旁指揮燈及尾燈銀白電鍍框邊，同埋巨型車尾定翼，望落可謂跑味十足；而指揮燈下方更有G-Edition字樣，令人更易識別其身份㖭。</fontstyle></spanclass></p><p><spanclass><fontstyle>3.0V6偈強而有勁  &#13;<br> 此車以一台3.0公升V6引擎作動力核心，馬力輸出強勁，匹配一套4前速自動波，行車順滑流暢之餘，經改良嘅車廂結構亦能令行車時較前更寧靜；軟硬適中嘅懸掛加上低重心車廂設計，路面循迹性不俗，而跑車化嘅半皮半桃木軚環，把持感亦較前提升不少。四輪高效能碟式制動，加上ABS連EBD等電子系統，亦能予人有收放自如之感呢。</fontstyle></spanclass></p><p><spanclass><fontstyle>車廂豪華講求享受  &#13;<br> 呢部EstimaG-Edition嘅車廂布局，與其他Estima一樣來得寬敞舒適之餘，全新高級透氣真皮座椅，襯以與Soarer開篷跑車一樣嘅淺色桃木配襯及電鍍門檻，豪邁之感盡在不言中；敞大雙天窗配搭，亦能令車廂更見開揚㖭。設備方面，除電窗、門邊電鏡、新款高級音響外，重裝有原廠冷氣連前後獨立送風口、原廠電動窗簾、中排獨立腳墊，同埋雙趟門連左邊電控功能等設備，從而為車上乘客帶來不少方便。</fontstyle></spanclass></p></body></html>