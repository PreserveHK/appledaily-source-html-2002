<html><header><meta charset="utf-8"><title>新車速報2：<br>福士PassatW84Motion旗艦級房跑</title></header><body><h1>新車速報2：<br>福士PassatW84Motion旗艦級房跑</h1><p>早前，德國福士車廠推出Passat頂級嘅2.8公升V6偈4Motion型號，惟性能演繹未夠突出。然而，呢部至新又夠Top嘅PassatW84Motion旗艦級轎車，以兩台VR4引擎組合而成嘅4.0公升W8新偈，澎湃嘅動力表現較一眾同級對手優勝，又具備有房跑車本色，加上極具誘惑嘅42萬車價，響同儕中可謂全無對手，唔知你又會否想擁有一部咁超然嘅座駕呢？	記者：陳偉林　&#13;<br>攝影：陳偉強　&#13;<br>ImageGirl：Irene</p><p><spanclass><fontstyle>套用原車殼未見驚喜  &#13;<br> 講真，第一眼望見呢部旗艦級嘅PassatW84Motion時，可謂沒有一點驚喜，皆因佢嘅外殼只係套用原有Passat嘅款式而已，惟炯炯有神嘅Bi-Xenon頭燈，匹配上四輪17吋BBS合金胎軨，倒予人有點房跑車嘅風範，加埋雙出式尾喉裝置，平淡中亦見有一份吸引力。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>W8偈匹配穩紮下盤出色  &#13;<br> 新車賣點相信會係一台取材自兩副2.0公升VR4偈，組合而成嘅W8引擎；初首接觸感覺行車輕快有力，當猛然踏下油門一刻，想唔到竟有幾近黏背脊嘅跑車感覺，令人有肆意加速嘅衝動，難得一套柔韌富支持力嘅懸掛，匹配上電子恒式四驅4Motion裝置，竟有高循迹性嘅走彎演繹。另外值得一提嘅，會係四輪高規格嘅透氣煞車碟裝置，響EBD連ABS裝置嘅輔助下，煞車亦見收放自如，好有一份穩妥可靠感。再者，電子ESP加上牽引裝置（ASR）同電子限滑差速器（EDL）嘅幫助，安全性可謂毋庸置疑。</fontstyle></spanclass></p><p><spanclass><fontstyle>用料講究營造優越感  &#13;<br> 車廂前後兩排座椅，用上軟滑貼服嘅羊仔皮以人手縫製，既講究又見乘坐妥貼舒適，四周重襯上悅目嘅桃木裝飾，別有一份豪邁氣派。除四門電窗、門邊電摺鏡連電天窗外，重有恒溫冷氣及八聲道嘅高級音響裝置，當然唔少得重有前後六個安全氣袋連充氣簾幕，給予乘客有十足保護呢！</fontstyle></spanclass></p><p><spanclass><fontstyle>記者點睇性能表現  &#13;<br> 新車大可用靜若處子、動若脫兔嚟形容，一台4.0公升W8偈運轉寧靜，起跑加速力猛毫不費勁，加上一套恒式四驅4Motion裝置，走彎倍見信心十足，兼且懸掛柔韌有力，符合高級轎車格調，而四輪碟煞亦見收放自如。遺憾係呢部咁Top嘅房跑車，包裝跟原有車系相若不起眼，車廂陳設亦未有突出感，稍欠豪華轎車應有氣派。&#13;<br> </fontstyle></spanclass></p><p><spanclass><fontstyle>靚女Irene有乜乘坐感覺  &#13;<br> 車廂前後兩排空間極之闊落，以羊仔皮手縫嘅真皮座椅手感一流，置身其中妥貼舒適，而四周桃木裝飾亦見有一份高格調，只嫌後排無個別獨立送風口，又無化妝鏡同音響遙控，單做乘客略感乏味。</fontstyle></spanclass></p><p><spanclass><fontstyle>福士Passat4.0W84Motion規格  &#13;<br> 引擎：3999ccW8DOHC&#13;<br> 馬力：275ps/6000rpm&#13;<br> 扭力：37.8kgm/2750rpm&#13;<br> 傳動：5前速Tiptronic半自動波，恒式四驅&#13;<br> 懸掛：（前）四連桿；（後）雙搖臂&#13;<br> 制動：（前）透氣碟&#13;<br> （後）透氣碟（ABS）&#13;<br> 輪胎：225/45ZR17&#13;<br> 　　　MichelinPilotPremacy&#13;<br> 尺碼：4703×1746×1461mm&#13;<br> 軸距：2702mm&#13;<br> 車重：1748-1847kg&#13;<br> 0-100公里：7.8秒&#13;<br> 極速：250km/h&#13;<br> 平均耗油：13.2L/100km&#13;<br> 新車售價：$420,000&#13;<br> 車輛提供：合泰汽車（28828938）</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>平治E320Avantgarde  &#13;<br> 引擎：3199ccV6DOHC&#13;<br> 馬力：231ps/5600rpm&#13;<br> 扭力：32.1kgm/3000-4800rpm&#13;<br> 尺碼：4818×1822×1452mm&#13;<br> 軸距：2854mm&#13;<br> 車重：1630kg&#13;<br> 0-100公里：7.7秒&#13;<br> 平均耗油：9.9L/100km&#13;<br> 新車售價：$615,000&#13;<br> 查詢：仁孚行（28957288）&#13;<br> 短評：近期一款至入時有型嘅中型豪華轎車，車廂鋪排講究，儀表板重流露有獨特個性一面；若然花得起錢加埋個Panoramic玻璃車頂，可謂至豪又識得享受。</fontstyle></spanclass></fontstyle></spanclass></p><p><spanclass><fontstyle>奧迪A62.7Bi-turboQuattro  &#13;<br> 引擎：2671ccV6DOHCTwin-Turbo&#13;<br> 馬力：250ps/5800rpm&#13;<br> 扭力：35.7kgm/1800-4500rpm&#13;<br> 尺碼：4796×1810×1453mm&#13;<br> 軸距：2759mm&#13;<br> 車重：1705kg&#13;<br> 0-100公里：7.4秒&#13;<br> 平均耗油：12.2L/100km&#13;<br> 新車售價：$618,000&#13;<br> 查詢：合迪汽車（25281862）&#13;<br> 短評：外形有別傳統四門轎車之餘，一台2.7公升Bi-turbo引擎更見雄渾有勁；而闊落嘅車廂，匹配高級皮椅同音響裝置，重予人有恍如置身家居嘅舒服感。</fontstyle></spanclass></p></body></html>