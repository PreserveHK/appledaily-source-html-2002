<html><header><meta charset="utf-8"><title>電腦新產品：<br>Printer都變面<br>hpDeskjet3425似足大玩具</title></header><body><h1>電腦新產品：<br>Printer都變面<br>hpDeskjet3425似足大玩具</h1><p>今日究竟搵Jacky定阿Chris陪我好呢？大家唔好以為我咁花弗，其實hp新出咗一部「變面」PrinterDeskjet3425，佢可以打印你心愛之人的相片，成為靚靚機面，Printer都咁好玩，而且價錢都只係$850，簡直就係個大玩具。&#13;<br>記者：朱崇德&#13;<br>攝影：陳智良&#13;<br>ImageGirl：Rain</p><p>手機玩換殼、主機箱玩型殼，唯獨是Printer一直「死咕咕」，最近hp新出咗一部Deskjet3425，佢最搞鬼之處係可以自Print彩色機面！說穿了方法好簡單，只要利用自身打印功能，加幾張專用𠝹好虛線的8.5”×15.5”Photo級機面打印紙，和一個跟機送的《CoverSoftware》軟件，就可以將你平時影落的靚靚數碼相片，設計成一個擁有自我風格的機面。&#13;<br> 完全唔使黏唔使貼，打開機面透明膠蓋放入去就搞掂！技術唔高，但就勝在花了一點心思，趁聖誕節臨近，為心愛的人做一個以佢為中心嘅機面，相信會是一個唔錯嘅聖誕禮物。</p><p><spanclass><fontstyle>PC及Mac完全兼容  &#13;<br> HPDeskjet3425外形採用渾圓機身設計，體積纖巧，摺合式紙盤，更慳地方。最高打印成像效果可以做到Photo級的2,400dpi，速度黑白最高可達每分鐘10頁及彩色8頁，以民用機嚟講算係不過不失。不過筆者最喜歡佢的送紙盤使用前入前出設計，唔會佔用機頂部份空間，放置上更慳位。&#13;<br> 傳輸介面使用最普遍的USB1.1，可對應Windows98、2000、Me、XP及MacOS9、X，PC及Mac用家都照顧到，最緊要係價錢唔貴，新機落地$850，想連你個荷包都照顧埋。&#13;<br> &#13;<br> </fontstyle></spanclass></p><p><spanclass><fontstyle>試用心得：200萬像素有不錯效果  &#13;<br> 雖然Cover有成8.5”×15.5”咁大，但筆者在試用時，只是使用200萬像素初階級數碼相（1,600×1,280）作打印，已經有相當唔錯效果。打印完10張Cover紙之後，墨匣就差唔多出現墨量不足警告，以最優質的Photo級打印，再加這樣的大相度，感覺耗墨量唔算太高；不過筆者建議，用完10張Cover紙之後，除咗可以再買Cover紙外，用平時一些生活相放在透明殼內，或者會有意想不到的過癮效果。&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <center> <spanclass><fontstyle>靚靚Cover示範  </fontstyle></spanclass></center> </fontstyle></spanclass></p><p><b> Profile</b> &#13;<br> 解析度：2,400dpi&#13;<br> 傳輸介面：USB1.1&#13;<br> 尺寸：6.6”×7.2”×5.6”&#13;<br> 重量：4.5磅&#13;<br> $850&#13;<br> &#13;<br> hp（hk）查詢電話：800938833&#13;<br> </p></body></html>