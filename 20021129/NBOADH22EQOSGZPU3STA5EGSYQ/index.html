<html><header><meta charset="utf-8"><title>凍冰冰外景趕住學變臉<br>病貓華仔以一敵百扮英</title></header><body><h1>凍冰冰外景趕住學變臉<br>病貓華仔以一敵百扮英</h1><p>劉德華正在河北趕拍新戲《老鼠愛上貓》，因當地天氣寒冷而生病，抱恙的華仔前日親身上陣拍攝與百多個士兵對打的戲份，舞刀弄槍扮有型。華仔透露拍完該片後，要到四川正式跟彭登懷大師學變臉。記者魯萍河北直擊</p><p>劉德華和張達明正在河北拍攝賀歲電影《老鼠愛上貓》，華仔前日在河北涿洲拍攝一場武打戲，飾演御貓展昭的華仔親身上陣與逾百名士兵對打，只見華仔穿上全白色戲服，舞刀弄槍，英氣十足，但其實當地氣溫在攝氏零度以下，片場不少人都凍得牙關打震，華仔亦早已冷病。<br> &#13;<br> <spanclass>盼到外國表演 &#13;<br> 華仔拍攝時雖然衣衫單薄，但因運動量大，故未感寒冷，華仔說：「呢度好凍呀，不過我𠵱家就OK，呢組人好多人都病咗，好易患感冒，我都病咗幾日，呢度出外景都要坐幾個鐘頭車，成班人焗喺架車度，一個人病就傳染晒畀其他人。」&#13;<br> 早前網上有消息，指華仔稍後到四川正式跟師傅彭登懷學變臉，華仔坦言：「拍完呢部戲就去，𠵱家傾緊過程，未正式學。」問他要學多久，華仔說：「睇資質啦，我唔介意學三、四年㗎。學變臉係講一秒變一個，我師傅最高紀錄係二十五秒變十七塊臉，不過佢話變得太多未必好，因為人哋都未睇清楚你塊面就變咗。」問華仔學成會否公開演出？他說：「未諗住，我希望五十歲後，可以做第一個香港人去外國表演呢項絕技。」<br> &#13;<br> <spanclass>栢芝避見傳媒 &#13;<br> 張達明提到吳鎮宇結婚，他表示會請假往泰國參加婚禮，達明說：「佢唔會大搞，都係食餐飯囉。到時我或者會表演鬚根騷娛賓啦。」問達明鎮宇是否奉子成婚，他說：「唔會，我點會做呢啲衰嘢。」&#13;<br> 另外，張栢芝繼日前在北京舉行記者會時大罵香港傳媒後，她前日原本會接受香港傳媒訪問，但卻突然取消，避見記者。</spanclass></spanclass></p></body></html>