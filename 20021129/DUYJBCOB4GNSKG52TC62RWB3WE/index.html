<html><header><meta charset="utf-8"><title>新車速報1：<br>富豪S602.5TAWD　36萬換來高性能&#13;<br></title></header><body><h1>新車速報1：<br>富豪S602.5TAWD　36萬換來高性能&#13;<br></h1><p>富豪代理繼運嚟新版S80及V70等型號後，最近又運嚟全新S602.5TAWD抵港，新車造型雖然看似與其他S60型號相近，但一台2.5公升Turbo引擎所帶來嘅強勁動力輸出，以及AWD系統所帶來嘅高循迹性，卻教人印象難忘，加上極吸引嘅售價，試問你又怎能抗拒呢？&#13;<br>&#13;<br>記者：鄭達基　攝影：陳偉林&#13;<br>逢星期一至日刊出</p><p><spanclass><fontstyle>買富豪S60有着數  &#13;<br> 如果你係滙豐信用卡持有人，選購富豪S60可獲贈$28,000免繳費簽帳額，兼且重可以享有特低供車利率優惠㖭！有興趣嘅朋友就要行快步喇，如果唔係手快有手慢無㗎！</fontstyle></spanclass></p><p><spanclass><fontstyle>豪邁個性乘坐愜意  &#13;<br> 從外表而言，S602.5TAWD與原有型號無太大差別，只能從一套全新17吋跑車合金胎軨，以及尾燈旁嘅AWD字樣將之分辨出來；而車廂布局仍以豪華為主，除前後排座椅以高級真皮鑲嵌而成外，另外重有10碟CD音響、恒溫冷氣、電天窗等配備，當然唔少得重有前座雙安全氣袋及側氣袋連充氣簾幕，以及WHIPS保護系統，為你所帶來嘅周全保護啦！</fontstyle></spanclass></p><p><spanclass><fontstyle>2.5Turbo偈配恒式四驅好玩  &#13;<br> 相信新車最受注目嘅地方，會係一台2.5公升Turbo引擎所帶來嘅澎湃動力輸出，起步加速要較前來得敏捷有勁外，出色懸掛組合加上AWD恒式四驅、TRACS等系統，匹配四輪225/45R17輪胎組合，亦令行車循迹性有所提升，就算雨天行車都無有怕啦！</fontstyle></spanclass></p><p><br> &#13;<br> <spanclass><fontstyle>記者試後簡評  &#13;<br> 新車配用一台2.5公升Turbo偈，令起步加速表現有勁外，恒式四驅配搭亦有助增強行車循迹性；但略嫌賣相與其他S60型號相近，未能凸顯其身份。</fontstyle></spanclass></p><p>格<spanclass><fontstyle>富豪S602.5TAWD規  &#13;<br> 引擎：2521cc直5DOHCTurbo&#13;<br> 馬力：210ps/5000rpm&#13;<br> 扭力：32.7kgm/1500-4500rpm&#13;<br> 傳動：5前速Geartronic半自動波，恒式四驅&#13;<br> 懸掛：（前）麥花臣支柱；（後）多連桿&#13;<br> 制動：（前）透氣碟；（後）碟式（ABS）&#13;<br> 輪胎：225/45R17ContiSportContact&#13;<br> 尺碼：4576×1804×1428mm&#13;<br> 軸距：2715mm；車重：1440kg&#13;<br> 0-100公里：7.7秒；極速：210km/h&#13;<br> 新車售價：$359,900&#13;<br> 車輛提供：太古汽車（29238080）</fontstyle></spanclass></p></body></html>