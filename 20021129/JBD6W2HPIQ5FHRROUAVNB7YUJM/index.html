<html><header><meta charset="utf-8"><title>老竇做大閘蟹　買衫唔慳得<br>陳見飛賣性感自食其力</title></header><body><h1>老竇做大閘蟹　買衫唔慳得<br>陳見飛賣性感自食其力</h1><p>陳冠希的父親陳澤民最近被傳炒燶股票，但其胞姊陳見飛卻替父辯護，指父親手頭股票仍有機會回升，並無礙她為出唱片置裝的雅興，而她更甘做「小野貓」，圖殺出血路。</p><p>陳冠希（Edison）胞姊陳見飛（Tricia）日前推出處女唱片，雖然近期有傳其父陳澤民因炒股而損手爛腳，但Tricia強調父親的經濟沒問題，一家人仍經常一起共膳，父親亦表現開心。而Tricia的出碟計劃依舊，她更花了六位數字買衫，實行以性感小野貓形象殺入樂壇。<br> &#13;<br> <spanclass>「未賣就未蝕」 &#13;<br> Tricia今次出碟，打扮相當性感，她說：「或者係因為我鬼妹性格啦，以前我喺加拿大，成個背脊露晒，件衫喺後面縛條繩就出街，但喺香港唔可以，着嚟影吓相就得。」&#13;<br> 對於父親的經濟狀況，Tricia說：「爹哋唔算蝕錢，佢只要揸住股票未賣，第日都可能會升番，我唔知股市情況係點，總之未賣就未蝕，係人哋誤會。爹哋好輕鬆，唔覺佢有嘢喎。」&#13;<br> 自入行後，Tricia與Edison的關係更見親密，她說：「我同細佬喺工作方面獨立，佢都會關心我，我哋𠵱家日日都通幾次電話，可能係大家喺同一個圈做嘢，話題相同啦。」<br> &#13;<br> <spanclass>錫住陳冠希 &#13;<br> 不過問到陳文媛近日又傳出與Edison復合時，Tricia即笑說：「唔好問我，上次（她踢爆Edison與陳文媛分手）講咗一啲嘢，搞到我個心好唔舒服。我同細佬嘅關係比任何嘢都重要，所以我唔想再講佢嘅事。」&#13;<br> 採訪、攝影：朱芷瑩&#13;<br> 髮型：TripleEdgebyPatrickChan&#13;<br> 化妝：TripleEdgebyKamenLeung</spanclass></spanclass></p></body></html>