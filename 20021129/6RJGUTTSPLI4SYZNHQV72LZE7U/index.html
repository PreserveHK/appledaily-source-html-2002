<html><header><meta charset="utf-8"><title>米高積遜自封悶王</title></header><body><h1>米高積遜自封悶王</h1><p>過氣流行天王米高積遜（MichaelJackson）早幾日喺德國接受訪問，居然話自己唔鍾意聽流行音樂！事緣米高喺柏林嗰陣，買咗兩隻古典音樂CD，於是有人問佢點解唔買流行曲聽吓，米高就話流行音樂好鬼悶喎！咁我羅拉就覺得奇喇，自稱係「KingOfPop」嘅米高，即係話自己係悶王啫！</p></body></html>