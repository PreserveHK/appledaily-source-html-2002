<html><header><meta charset="utf-8"><title>抗癌小伊返學苦欠書簿費</title></header><body><h1>抗癌小伊返學苦欠書簿費</h1><p>「人生好無常，冇人會一世順利，但係我覺得一個人嘅生命好重要，所以就算我遇到幾大嘅困難同埋挫折我都唔會放棄，一定會積極咁去面對。」十七歲的許小伊，年半前罹患淋巴瘤，多次徘徊死亡邊緣，令她體會到生命的可貴，她盼將來可以投身杏林，幫助病者對抗病魔。</p><p>重拾健康後，昨日小伊再次踏足校園上課，她感興奮之餘，卻為要適應陌生的學習環境而顯得憂心忡忡。現時入讀中一的小伊，其年齡較班內的同學為大，她憂慮難以與同學溝通和相處，來自內地的小伊由於從未學過英文，令她面對英文時感到莫大壓力。「上堂嘅時候老師講英文，我都聽唔明，見到個個同學都識答問題，但我就完全唔知點做，覺得自己好差！」一臉無奈的小伊歎道。<br> &#13;<br> <spanclass>先後八次化療 &#13;<br> 縱然第一天上課，小伊已感到壓力，但她從沒想過放棄，亦懂得把壓力轉化為學習動力。她表示，倘若日後在功課上遇到不明白的內容時，她會謙虛地請教老師和同學。語氣堅定的她說：「我個病好唔容易先至好番，𠵱家咁難得可以再讀番書，喺大陸有好多人想讀都冇機會，我一定會畀心機讀書，好好珍惜呢個機會。」小伊來港求醫期間於今年一月獲批單程證在港生活。</spanclass></p><p><spanclass>志願盼做醫生 &#13;<br> 在這段漫長的抗癌路上，小伊先後接受八次化療，令其頭髮脫落、發燒、嘔吐及無胃口進食。回想昔日痛苦的抗癌經歷，年紀輕輕的小伊向記者細說箇中的矛盾心情：「第一、二次化療啱啱開始時，真係好辛苦，曾經有一刻諗過不如放棄，可能呢個病會醫唔好；但我又同自己講化療之後係會好番，當時內心嘅拉力真係好大，好彩一路都有屋企人支持同埋鼓勵我。」&#13;<br> 積極樂觀的小伊有其一套人生看法，她微笑道：「無論我開心定唔開心，個病都會喺度，點解我唔選擇開心咁去面對呢個逆境呢！」目前，小伊的癌細胞已控制下來。小伊表示，現在會努力讀書，盼望將來可以做醫生醫治病者。&#13;<br> 小伊與雙親靠綜援金維生，近日她正為準備開學但無力購買校服及書簿苦惱。本報即從善長捐予小伊的善款中撥款五千元，助她購買開學所需用品。&#13;<br> 捐款編號：C0052&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>