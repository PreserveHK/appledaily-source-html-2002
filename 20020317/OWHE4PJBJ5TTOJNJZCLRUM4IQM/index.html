<html><header><meta charset="utf-8"><title>Swing拆夥惹桃花<br>陳淑蘭飛擒大咬啜雙王</title></header><body><h1>Swing拆夥惹桃花<br>陳淑蘭飛擒大咬啜雙王</h1><p>二人組合Swing前晚在港台舉行告別音樂會，一班港台DJ陳淑蘭、胡諾言及周國豐都有出席。只見陳淑蘭甫上台飛身向Jerald及Eric獻吻，二人對這突如其來的豔福感到手足無措。</p><p>二人組合Swing隊員Jerald因另謀發展，故決定與Eric分道揚鑣，解散Swing。前晚二人在港台舉行告別音樂會，作拆夥前最後一次同場演出，一班港台DJ都有出席支持，其中一向為人熱情的陳淑蘭，上台時竟突然飛身獻吻，分別在Jerald及Eric的臉頰各親一吻，二人被嚇得手足無措，且表現尷尬。<br> &#13;<br> <spanclass>轉做行政工作 &#13;<br> Swing二人由合組Snowman開始至今已合作四年，他們在台上獻唱時，難掩離愁別緒，邊唱邊眼泛淚光，事後Jerald說：「我會轉行做行政工作，幫一位uncle做projectmanagement，可能都會做同音樂有關嘅嘢，例如搞演唱會，𠵱家未知幾時返工。」&#13;<br> Jerald表示他想轉行非突然決定，因為他有感在香港當實力派歌手不易，唱片銷量不佳，又沒有廣告及剪綵等其他的收入，很難堅持下去，Jerald說：「我都就嚟三十歲，𠵱家睇唔到前景，我知好多歌手捱咗好耐先成功，但我唔想對音樂有灰嘅感覺，所以轉行。我知咁嘅決定好自私，但我睇好Eric，佢咁有天分，做幕後都會成功。」<br> &#13;<br> <spanclass>不想強人所難 &#13;<br> 而Eric則說：「其實Jerald都唔係第一次話想拆夥，霆鋒同Eason（陳奕迅）都叫過佢睇開啲，但我都唔想強人所難。」&#13;<br> 採訪、攝影：陳梅香</spanclass></spanclass></p></body></html>