<html><header><meta charset="utf-8"><title>李彩樺、林峰冇開始點結束</title></header><body><h1>李彩樺、林峰冇開始點結束</h1><p>李彩樺（Rain）與方力申（Alex）昨日到銅鑼灣地帶，出席商台《有怪莫怪的世界》VCD簽名會，為二百fans簽名。<br> &#13;<br> <spanclass>反駁分手報道 &#13;<br> 阿Rain談到有雜誌指她與林峯的半年情分手收場，二人合作拍無綫新劇《雲海玉弓緣》時，林峯只顧與另一演員葉璇聊天，冷落阿Rain。阿Rain說：「我哋不嬲都只係朋友，冇開始又點會有結束？當日我同佢冇乜對手戲，同袁彩雲比較多戲份，而且我好眼瞓，先至冇同人傾偈，平時我同每個人都有傾偈㗎。」&#13;<br> 此外，葉璇昨日在電視城拍攝劇集《雲》劇時，談及有報道指緋聞情侶林峯和李彩樺情變，林峯在片場不理李彩樺，反而和她密斟。葉璇否認說：「我唔覺得，我有見佢哋有傾偈，林峯一向都一視同仁，冇話對邊個照顧啲。」</spanclass></p></body></html>