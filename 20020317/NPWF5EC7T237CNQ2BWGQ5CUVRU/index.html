<html><header><meta charset="utf-8"><title>愛情篇：與王菲互相信任</title></header><body><h1>愛情篇：與王菲互相信任</h1><p>談音樂、談工作，霆鋒可以滔滔不絕，但一提到感情，他卻有所保留。&#13;<br> <b> 記：</b> 你之前幾位女朋友年紀都比你大，你係咪特別鍾意年長啲嘅女性？&#13;<br> <b> 謝：</b> 唔係呀，年紀冇關係㗎，我入行嗰陣已經係最細嘅一個，又何來搵個比我細嘅呢？連Twins嘅鍾欣桐都比我大啦。&#13;<br> <b> 記：</b> 你咁多緋聞，王菲唔擔心咩？&#13;<br> <b> 謝：</b> 有啲嘢係互相信任嘅。&#13;<br> <b> 記：</b> 點維繫你同女朋友嘅感情？&#13;<br> <b> 謝：</b> 好難講，好難形容。&#13;<br> <b> 記：</b> 兩個人相處有冇拗撬？&#13;<br> <b> 謝：</b> 有邊個冇拗撬吖？我同爹哋、媽咪同普通朋友都有拗撬啦，咪一人讓一步囉。&#13;<br> <b> 記：</b> 你自問係咪一個細心體貼嘅人？&#13;<br> <b> 謝：</b> 細心嘅時候會好細心嘅。<br> &#13;<br> <spanclass>自認非好情人 &#13;<br> <b> 記：</b> 點細心法？&#13;<br> <b> 謝：</b> 講咗好「糯」（意指瘀）㗎。&#13;<br> <b> 記：</b> 你自問係咪一個好好嘅男朋友？&#13;<br> <b> 謝：</b> 我唔係一個好男朋友，因為我太多嘢顧，又有好多嗜好，我對屋企有責任，我有爹哋、媽咪，我有細妹，我有嫲嫲；我有Band房，我有六十幾支結他；我有幾部車要去錫，要去顧；我有咁多朋友；我有我嘅音樂。一日得二十四小時，又何來咁多時間陪女朋友呢？&#13;<br> 冇錯，有一次我係專登返嚟同女朋友過生日，我返嚟一日，第二朝就即刻上機，OK，咁又如何呢？係咪送咗小小禮物就代表啲乜嘢呢？係咪就可以維持到幾年？&#13;<br> <b> 記：</b> 你有冇計劃過將來？&#13;<br> <b> 謝：</b> 每個人都有夢想，但今日唔知聽日事，我愈嚟愈覺得，眼前就係最開心。？</spanclass></p><p><spanclass>條命似足謝賢 &#13;<br> <b> 謝：</b> 有人話我彈結他唔好，但我從來冇話過我彈結他好喎，呢個世界，有冇一個全能音樂人攞「最受歡迎男歌手」之餘，重係一個好男朋友，好乖嘅仔，好好嘅朋友？我就唔信會有，神都顧唔到咁多嘢，更何況係人！&#13;<br> 儘管霆鋒口口聲聲指自己不是一個好男朋友，不是一個十全十美的人，他卻自言對感情絕對專一，從未試過一腳踏兩船。&#13;<br> 霆鋒說：「我爹哋以前好多緋聞，同我條命一樣，但我媽咪話我爹哋其實係一個好專一嘅人，我覺得我非常似佢。坦白講，我從來冇試過同一時間有兩個女朋友。」<br> &#13;<br> <spanclass>「我好容易錫人」 &#13;<br> 就正如近日他與張柏芝的緋聞一樣。霆鋒表示在他心目中，柏芝只是一個他疼錫的妹妹，雖然實際上柏芝年紀比他還大。&#13;<br> 霆鋒說：「我好容易會疼錫一個人，當係妹妹咁看待，大家鍾意點寫就點寫，冇所謂。」&#13;<br> 而霆鋒的父親謝賢雖然在娛樂圈身經百戰，但卻未有特別教兒子如何面對這個是非圈，霆鋒說：「佢淨係送過兩隻字畀我，就係『執生』！」</spanclass></spanclass></p></body></html>