<html><header><meta charset="utf-8"><title>BANDAI幪面超人龍騎活動Figures百變合體勁盞鬼</title></header><body><h1>BANDAI幪面超人龍騎活動Figures百變合體勁盞鬼</h1><p>本周最熱賣嘅日本玩具，要算係BANDAI最新出品－－－幪面超人龍騎R&amp;M（RiderandMoster）系列活動Figures。雖然冇之前推出嘅「裝着變身」Figures有金屬Parts，但由於幪面超人龍騎嘅配件特多，配合召喚獸產生千變萬化嘅合體，所以非常好玩兼盞鬼，難怪成為近期港、日Fans勁搶產品。&#13;<br>&#13;<br>記者：梁煒健　攝影：陳盛臣</p><p>過往BANDAI一直有生產5吋高嘅幪面超人「裝着變身」活動Figures，由於盔甲部分以金屬製造，勁受Fans力捧。最新幪面超人龍騎及Knight「R&amp;M」系列活動Figures，全身雖以塑膠料製成，但骨架非常靈活，加上龍騎及Knight嘅玩具有如劇中一樣，有勁多配件組成千變萬化嘅組合，相當好玩。正如主角龍騎，除有5吋高嘅超人Figure外，更有一條21吋長武器召喚獸無雙龍；龍頭可作幪面超人手上嘅龍召機甲，龍尾則為其佩刀等。未來幾個月，「R&amp;M」系列玩具會愈出愈激，例如龍騎超級電單車、最新Rider蠻牛及機械人等，總之Fans有排買有排玩配襯。</p><p><spanclass><fontstyle>店舖資料  &#13;<br> 超人玩具　電話　23662688&#13;<br> 地址：旺角西洋菜街1N兆萬中心2樓222號舖&#13;<br> &#13;<br> KANTOHOBBY　電話：27710100&#13;<br> 地止：旺角彌敦道信和中心12樓1204室&#13;<br> &#13;<br> 宇宙船　電話：23902708&#13;<br> 地址：旺角奶路臣街19號H地下</fontstyle></spanclass></p></body></html>