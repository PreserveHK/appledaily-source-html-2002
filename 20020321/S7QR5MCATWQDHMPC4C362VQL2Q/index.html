<html><header><meta charset="utf-8"><title>傳已被金匡解僱冇工返<br>羅兆輝三個月內要搬竇</title></header><body><h1>傳已被金匡解僱冇工返<br>羅兆輝三個月內要搬竇</h1><p>羅兆輝昨日如常往九龍灣公司返工，但有指他其實已被上市公司金匡解僱。而他所住的何文田寓所，亦是金匡名下，羅兆輝三個月內要搬離。而劉鑾雄昨日則公開要求不要再向他提及羅兆輝，否則他要去燒炭一死以謝天下。</p><p>羅兆輝昨日早上約十時由何文田寓所出發，如常到九龍灣公司返工，去到公司樓下，記者問他可會到醫院探望劉鑾雄（大劉）前妻寶詠琴，他說：「你哋跟住我點探啫！」再問他可有和大劉聯絡，羅兆輝說：「有！我有打過去問候過佢。」<br> &#13;<br> <spanclass>公司令不准進入 &#13;<br> 問到他身體狀況如何，羅兆輝豎起大拇指說：「好好！」羅兆輝在公司逗留至十二時許，然後和好友Roger到九龍灣展貿的悅來軒食飯，下午一時許再返回公司。羅兆輝說：「你哋跟住我返工放工，咁樣好唔環保㗎（意指記者不停影相浪費菲林)！」羅兆輝繼而於下午二時許離開公司返家。&#13;<br> 雖然羅兆輝現時每日積極返公司，但他已沒有上市公司金匡任何股份，在金匡只任職顧問，月薪只得數千元。本報收到可靠消息，因為羅兆輝經常向金匡的客戶胡言亂語，影響公司運作，近日已被金匡正式解僱，而羅兆輝每日往「上班」的九龍灣宙龍公司、即他口中的慳電機公司，亦是屬於金匡旗下，羅兆輝只是該公司職員而非老闆，如今他被解僱，宙龍公司其實已下令不讓羅兆輝進入，但因大部分職員都和羅兆輝相熟，才讓他進入公司。&#13;<br> 而羅兆輝現時所住的何文田天次樓，亦是金匡的物業，羅兆輝被解僱後，要在三個月內搬走。如今欠債纍纍的羅兆輝，名下已沒有物業，不過據悉其父母持有港島藍灣半島的單位，相信羅兆輝亦有家可歸。</spanclass></p><p><spanclass>劉：同佢講咗幾百次 &#13;<br> 記者昨日就羅兆輝被解僱一事致電他本人，他情緒低落地說：「唔該你唔好問埋啲咁嘅嘢啦！」&#13;<br> 而昨日下午四時許，大劉再次到港安醫院探望前妻寶詠琴，問羅兆輝可有和他聯絡，大劉說：「我已經同佢講咗好多次，唔好喺記者面前或者朋友面前提我個名，我同佢講咗幾百次啦，但佢都重要提。我希望你哋以後唔好再喺我面前問有關佢、或者喺佢面前提起有關我嘅嘢，對於呢個朋友，我真係唔想再講，再係咁落去，我驚我要燒炭一死以謝天下！」<br> &#13;<br> <spanclass>大劉不知兒行蹤 &#13;<br> 至於寶詠琴的病情，大劉說：「我唔方便講亦唔想講。」問大劉其兒子劉鳴煒可有往探母親，他竟回應說：「唔知！」大劉在醫院逗留約半小時，其後記者再致電大劉問及寶詠琴的病情，他說：「佢今日好咗好多，心情亦好好。」&#13;<br> 講到羅兆輝，大劉補充說：「今朝佢（羅兆輝）打電話畀我，我已經求佢唔好再喺任何人面前提我個名，因為唔想再同佢扯上任何關係，但轉頭佢又同記者講話打過電話畀我，頭先我喺醫院見到記者後，我亦有打電話知會佢一聲，話畀佢聽我同記者講嗰番說話係佢迫我講嘅，我哀求佢畀條路我行，唔好再喺任何情形之下提我個名，我真係頂唔住，唔好迫我去燒炭，佢有應承我，但我對佢所講嘅任何說話都冇晒信心同絕望。」&#13;<br> 採訪：張止寒、甘比&#13;<br> 攝影：陳偉權、馬啟然</spanclass></spanclass></p></body></html>