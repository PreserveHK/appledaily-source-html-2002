<html><header><meta charset="utf-8"><title>一味窩輪：中電Call輪　揀9171</title></header><body><h1>一味窩輪：中電Call輪　揀9171</h1><p>中電（002）前日升40仙，昨日繼續逆市，又漲20仙。大行出報告推介，話中電透過帳目重組，可能會大舉回購股份，支笛有人聽，中電股份交投好旺，成交金額2.11億元，比前日大增5成半。&#13;<br> 中電有兩隻Call輪，9183同9171。9183收27仙，升11.1%，有2.4球易手。9171冇升咁多，收27.5仙，升5.8%，成交則多好多，有9.3球易手。&#13;<br> 睇吓啲數據，9183（11月到期）負溢價0.7%，槓桿率11.8倍，9171壽命短個幾月，但負溢價2.5%，着數咗1.8個百分點，而槓桿率則差唔多。中電走勢強勁，基金日日掟數以億元計落去，冇話就咁收手，中電Call輪吼得過，兩隻輪中，自然係應該揀9171。&#13;<br> 恒指散186點，收11036。滙豐（005）除息，拖低指數。<br> &#13;<br> <spanclass>恒指輪買Call唔買Put &#13;<br> 恒指散，恒指Call輪跟住跌，恒指Put輪則上升。估計萬一點守得穩，要玩恒指輪，買Call好過揀Put。3隻Call輪，9045最啱落手，昨日收22.3仙，跌9%，恒指反彈150-200點，揸9045可賺1成。</spanclass></p></body></html>