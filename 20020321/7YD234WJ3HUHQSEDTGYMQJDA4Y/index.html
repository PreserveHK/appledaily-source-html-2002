<html><header><meta charset="utf-8"><title>新車速報：<br>實用掀背車寶馬316tiCompact</title></header><body><h1>新車速報：<br>實用掀背車寶馬316tiCompact</h1><p>繼新款MiniCooper納入寶馬旗下，成為一部追求時尚嘅年輕人用車後，另一款以寶馬3系底盤為基礎嘅316tiCompact，最近重正式抵港㖭！以唔使22萬嘅車價，可擁有德國一線嘅轎車作座駕，加上佢本身嘅掀背設計，較傳統三廂式房車更富靈活度，相信會為時下年輕用家所認同㗎。&#13;<br>記者：陳偉林&#13;<br>攝影：陳偉強&#13;<br>ImageGirl：Cathy</p><p><spanclass><fontstyle>賣相獨特有時代品味  &#13;<br> 以短小精悍來形容316tiCompact可謂適合不過，事關佢車長較三廂式嘅3系短一截；加上獨到嘅頭燈及尾燈設計，更見充滿活力同時代感。而掀背造型更成為佢另一個賣點，而尾廂嘅靈活性重好有實用感㖭！</fontstyle></spanclass></p><p><spanclass><fontstyle>3系底盤穩紮走彎可靠  &#13;<br> 呢部316tiCompact用上一台1.8公升直4DOHC偈，匹配一套5前速手動排檔，引擎發揮得更見淋漓盡致，雖然稍欠尾段嘅衝刺力，但柔韌有力嘅中、低轉表現，仍予人勁力十足之感；而沿用3系嘅底盤結構，予人有穩紮嘅馬步之餘，加上電子ASC+T、CBC以及ABS連EBD裝置，能令走彎時更富循迹感㖭！</fontstyle></spanclass></p><p><spanclass><fontstyle>空間闊落設備足  &#13;<br> 新車嘅車廂鋪排着重時代感同實用性，故沒有真皮同桃木裝飾，惟前排一雙仿桶形座椅仍附有全方位電控，而駕駛席更備有記憶裝置㖭！除電窗、電鏡、以及原廠冷氣同音響外，唔少得重有前後共八個安全氣袋嘅保護；若然你想親近大自然的話，只要畀多八千元，重可以加設原廠電天窗㗎！</fontstyle></spanclass></p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：賣相活潑有時尚感，重帶出一點跑意來。&#13;<br> 車廂：着重實用性，乘坐妥貼富空間感。&#13;<br> 設備：轎車化配搭一應俱全，而且重具有掀背車嘅靈活尾廂組合。&#13;<br> 操控：沿用3系底盤結構，步履穩紮循迹性高。&#13;<br> &#13;<br> <b> 缺點</b> &#13;<br> 1﹒走大眾化路線，設備一般稍嫌未見突出。&#13;<br> 2﹒用上一台1.8公升直4偈，柔韌有力但缺乏爆炸力。</fontstyle></spanclass></p><p><spanclass><fontstyle>寶馬316tiCompact規格  &#13;<br> 引擎：	1796cc直4DOHC&#13;<br> 馬力：	115ps/5500rpm&#13;<br> 扭力：	17.9kgm/3750rpm&#13;<br> 傳動：	5前速手波，後輪驅動&#13;<br> 懸掛：	（前）柱式獨立	（後）半拖曳臂&#13;<br> 制動：	（前）透氣碟	（後）碟式（ABS）&#13;<br> 輪胎：	205/55R16PirelliP6000&#13;<br> 尺碼：	4262×1751×1408mm&#13;<br> 軸距：	2725mm&#13;<br> 車重：	1375kg&#13;<br> 0-100公里：	10.9秒&#13;<br> 極速：	201km/h&#13;<br> 平均耗油：	6.9L/100km&#13;<br> 新車售價：	$217,300&#13;<br> 車輛提供：	寶馬汽車（27145271）</fontstyle></spanclass></p></body></html>