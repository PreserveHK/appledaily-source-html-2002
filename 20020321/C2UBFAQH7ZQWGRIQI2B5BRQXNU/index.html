<html><header><meta charset="utf-8"><title>OL搭上按摩師遭苛索</title></header><body><h1>OL搭上按摩師遭苛索</h1><p>女港客北上按摩竟遭男師傅「鹹豬手」，有常做按摩的婦女表示：「上嚟按摩如果唔同啲男師傅講笑，佢哋應該唔敢亂嚟，亦有婦女認為，避免事件發生，最好叫女師傅做穩陣啲。」&#13;<br> 深圳現有大小按摩院百多間，從事這種服務有近萬人，所謂樹大有枯枝，無論男女師傅都有別有用心者，曾有OL女港客投訴原本找盲眼男師傅按摩，怎料對方初步掌握其個人資料後竟以有同鄉開眼師傅比較細心、懂針灸而將她轉介「過戶」，更可惜的是該名OL定力不夠，結果與該名開眼按摩師搞上牀，直至男方苛索金錢才如夢初醒，而女事主曾欲報警，後因不想露面而不了了之。&#13;<br> 有按摩男師傅與女港客發生曖昧關係，記者在火車站一按摩中心曾目睹四十歲的太太用手指猛篤坐在櫈仔的英俊男師傅說：「你個死仔，我對你咁好，你竟然咁樣對我……。」肉麻程度已超越職員與消費者的身分。&#13;<br> 本報記者</p></body></html>