<html><header><meta charset="utf-8"><title>概念車：<br>標緻RC概念跑車跑格鮮明</title></header><body><h1>概念車：<br>標緻RC概念跑車跑格鮮明</h1><p>標緻車廠喺今屆日內瓦車展上，展出咗全新嘅RC概念跑車；流線形嘅車體設計及極富跑意嘅車廂布局，可算係RC系列嘅賣點。而分別配用於RCSpades（黑色）嘅2.0公升電油引擎，以及RCDiamonds（紅色）一台2.2公升柴油引擎，都能夠提供不錯嘅動力輸出數值。若此車能正式投產的話，相信定能惹來不少車迷垂青。	</p><p><spanclass><fontstyle>流線造型具吸引力  &#13;<br> 以Coupe跑車形象出現嘅RC，無論RCSpades（黑色）定係RCDiamonds（紅色），佢哋嘅車體設計都極富流線形，加上四輪18吋胎軨嘅襯托下，一派高性能跑車形象完全表露無遺；而一對低斜及照明度十足嘅頭燈，亦能令新車造型更具霸氣外，前輪後方更畫有兩塊撲克牌，並畫上分別係葵扇或街磚嘅圖案，以便車迷能將RCSpades（葵扇）及RCDiamonds（街磚）分辨出來。</fontstyle></spanclass></p><p><spanclass><fontstyle>車廂跑意盡現  &#13;<br> 至於車廂布局方面，廠方亦為其布置得跑意十足；除以鮮紅色作為主要色調外，前排一雙桶形跑車座椅，亦能給予你充裕嘅承托感，但後排卻略嫌狹窄。而三幅式軚環把持感不俗外，電子表板更能清楚顯示各項行車資料，閱讀甚為方便；同時，車內設備亦見一應俱全，加上鋪排得簡潔有序，使用時十分方便。</fontstyle></spanclass></p><p><spanclass><fontstyle>引擎輸出強勁  &#13;<br> 正如引言所述，不同型號嘅RC概念跑車係配用不同嘅引擎；其中RCSpades一台2.0公升電油引擎，馬力輸出為186匹，而RCDiamonds一台2.2公升柴油引擎，馬力輸出則達180匹，加上極輕嘅車重，難怪佢哋兩者都可以有出色嘅性能表現啦。</fontstyle></spanclass></p></body></html>