<html><header><meta charset="utf-8"><title>30年好友顧嘉煇憶往事<br>羅文唱歌前必飲白蘭地</title></header><body><h1>30年好友顧嘉煇憶往事<br>羅文唱歌前必飲白蘭地</h1><p>羅文在樂壇的輝煌成就，和好拍檔顧嘉煇合作無間有極大關係。今年七十二歲的香港著名作曲家顧嘉煇，三十年前已認識當時在無綫《歡樂今宵》演出的羅文，自始二人的天衣無縫合作成為樂壇佳話。顧嘉煇昨接受本報訪問時，談到二人昔日情誼，透露了一段不為人知的往事，原來羅文習慣在錄音或登台前，先喝一杯白蘭地，認為這樣才可以投入情緒，把歌曲演繹得淋漓盡致。&#13;<br> 顧嘉煇當時是無綫音樂總監，甚為欣賞羅文，於是為羅文寫了一首國語歌曲《明日天涯》，這首歌在七十年代傳頌一時；羅文其後接連主唱顧嘉煇寫的《家變》、《小李飛刀》和《獅子山下》，曲曲繞樑三日，家喻戶曉，從而奠定在香港樂壇的地位。痛失這位好拍檔，顧嘉煇無限感慨，早年移居加拿大溫哥華的他，昨日凌晨接受記者長途電話訪問時，大讚羅文工作認真，現今歌手無人能及；只可惜羅文一直以來嗜杯中物，<br> &#13;<br> <spanclass>「佢係好認真嘅歌手」 &#13;<br> 顧嘉煇說：「佢係一位好認真嘅歌手，有時錄音，我認為可以收貨，但佢覺得唔夠好嘅話，自己會要求再錄多次。佢用個心演繹一首歌，嗰種精神，𠵱家冇乜歌手能做得到。當年我作好多歌畀佢唱，因為我知道佢點樣發揮先至最好，了解到佢優點所在。但佢一向鍾意飲酒，有時錄音或者登台做騷，佢都會先飲杯白蘭地，認為咁樣先至可以投入情緒。我成日勸佢唔好，話咁放縱自己會對個肝有影響，但佢總係唔聽，可能因為咁原因整壞咗個肝都唔定。」&#13;<br> 歌手陳潔靈跟羅文亦合作無數，亦知道羅文習慣在演出前飲一小杯白蘭地，但她相信這些並非導致羅文患上肝癌的主要原因，陳潔靈說：「飲酒有助血液循環，佢酒量幾好，有時飲少少都冇壞嘅。」不過，羅文「能喝」在圈內頗有名，有其好友稱，曾見羅文在一次晚宴上，一個人喝掉兩支XO白蘭地。&#13;<br> 記者：戴彩煥</spanclass></p></body></html>