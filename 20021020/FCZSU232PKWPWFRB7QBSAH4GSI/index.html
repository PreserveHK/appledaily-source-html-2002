<html><header><meta charset="utf-8"><title>血癌女耗盡善款盼援手</title></header><body><h1>血癌女耗盡善款盼援手</h1><p>罹患急性血癌的黃詩蓮，九月初在瑪麗醫院接受過骨髓移植，留醫一個多月後，現已返回家中休養。「𠵱家情況叫做好啲，冇早排咁辛苦，換骨髓前後嗰段日子就最慘，發燒、口爛、嘔到食道都出血，足足一個月冇食嘢，淨係吊營養水，諗起都驚。」說起這次痛苦的經歷，阿蓮猶有餘悸。&#13;<br> 二十八歲的阿蓮，一生坎坷，她經歷過許多不如意的事，去年六月從內地來港旅遊期間，發現患上急性血癌，生命危在旦夕，急需延醫。經過五期化療後，阿蓮身體內的癌細胞初步受到控制，醫生早前遂安排她進行骨髓移植，現正在觀察期。<br> &#13;<br> <spanclass>初露曙光須續治療 &#13;<br> 受藥物的副作用影響，阿蓮的皮膚變得相當黝黑，身軀亦顯得有點腫脹。她表示：「𠵱家雖然換咗骨髓，但成唔成功重未知，醫生話，呢一年最緊要，有乜感染就會好麻煩，所以平日出入、飲食都要好小心。」&#13;<br> 雖然生命漸露曙光，惟阿蓮卻未放下心頭大石，她最擔心難以應付龐大的生活費及復康用品開支。「嚟緊半年，一星期要返醫院三次，吊抗排斥針藥，來回的士費同門診費，一次要成四百蚊，加上好多復康用品要自己買，口罩、紗布、消毒藥水，咁多錢，我真係負擔唔起。」&#13;<br> 阿蓮自去年病發至今，一直靠善長捐款支持，她感激不已。「如果冇香港同胞、冇蘋果基金，我諗我捱唔到今日，一早已經唔喺呢個世界，我真係好多謝你哋。」奈何善款已差不多耗盡，阿蓮祈盼善長能繼續施予援手，讓她熬過這一段艱難的日子。	捐款編號：C0330&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>