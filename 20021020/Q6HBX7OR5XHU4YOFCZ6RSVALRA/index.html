<html><header><meta charset="utf-8"><title>新車速報：<br>變身！新版大發Storia1.3Touring</title></header><body><h1>新車速報：<br>變身！新版大發Storia1.3Touring</h1><p>近期香港車市可謂十分熱鬧，除有多款車系以超值售價作招徠外，同時亦有不少新車抵港，可謂令車迷有目不暇給嘅感覺；而向來備受年輕車迷追捧嘅日本大發汽車，代理繼Copen開篷跑車後，最近又靜悄悄引入新版Storia1.3Touring抵港。新車雖然擁有全新外表及車廂陳設，但以唔到10萬嘅價錢推售，睇落又真係幾有瞄頭噃！&#13;<br>&#13;<br>記者：鄭達基　攝影：陳偉林</p><p><spanclass><fontstyle>日本用家點睇新版Storia？  &#13;<br> Brichan（車主）：新版嘅最大改變係外觀，以前嗰個望落似外星人嘅車頭設計不見了，變成似係向你展露笑容咁，好得意；另外無論其他人是讚是彈，我都會給予新版Storia有頗高嘅評價。&#13;<br> （摘自：<ahref http:>www5d.biglobe.ne.jp/%7Ebrichan ）&#13;<br> &#13;<br> WEBCG青木禎之：拜DVVT技術所賜，令引擎有強勁嘅扭力輸出，並對其留有深刻印象；乘坐感方面，由於前後Damper經過微調，採用咗可以減低橫向阻力嘅Off-set彈簧，重有前後防傾桿，因而令乘坐舒適度增強不少。另外，Touring版嘅快軚齒輪操控敏銳，能將路面感傳送俾駕駛者，因而令操控更見得心應手。可謂車如其名，高速巡航會係佢嘅拿手好戲。（摘自：<ahref http:>www.webcg.net/WEBCG/impressions/000011245.html ）</ahref></ahref></fontstyle></spanclass></p><p><spanclass><fontstyle>造型變臉夠吸引  &#13;<br> 原有Storia1.3Touring嘅外表，本已散發出陣陣跑味；但其極富前衞感嘅造型，就未必能迎合部份車迷口味。而新版型號除以四輪14吋跑車合金胎軨、車身兩側裙腳、跑車尾喉及高置尾翼連煞車燈，以保持原有跑車神髓外，廠方更為其裝上全新鬼面罩、頭燈、頭泵把，就連一組尾燈亦用上全新設計，從而令新車造型較前來得「平易近人」呢！</fontstyle></spanclass></p><p><br> &#13;<br> <spanclass><fontstyle>闊落車廂也要變  &#13;<br> 至於車廂方面，新車除仍以空間寬敞闊落為賣點外，布局上亦有所修改；其中一雙前座用上仿桶形設計，乘坐貼服舒適之餘，中控台亦以全新面貌示人，不但設備齊全，四周更鑲有金屬面板裝飾，一份時尚High-tech感油然而生。然而，三幅式跑車軚環亦屬全新配搭，把持感十足，而跑車化表板布局亦見閱讀清晰。</fontstyle></spanclass></p><p><br> &#13;<br> <spanclass><fontstyle>1.3公升引擎動力足  &#13;<br> 雖然新車有多項改動，但動力核心仍沿用一台1.3公升直4DOHC引擎，響DVVT系統嘅輔助下，運轉寧靜順滑又慳油，而高達110匹嘅馬力輸出更係同級之冠；另外，匹配一套5前速手波，起步加速亦見有敏捷嘅反應。由前輪麥花臣支柱，及後輪扭力連桿所組成嘅懸掛系統，響剛勁有度嘅車架及四輪14吋高性能輪胎輔助下，行車循迹性之高，亦能予人有十足信心呢！</fontstyle></spanclass></p><p><spanclass><fontstyle>大發Storia1.3Touring規格  &#13;<br> 引擎：1297cc直4DOHC&#13;<br> 馬力：110ps/7000rpm&#13;<br> 扭力：12.8kgm/4400rpm&#13;<br> 傳動：5前速手波&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：175/60R14　BridgestonePotenzaRE88&#13;<br> 尺碼：3690×1600×1435mm&#13;<br> 軸距：2370mm&#13;<br> 車重：850kg&#13;<br> 新車售價：$99,800&#13;<br> 車輛提供：大發汽車（23970802）</fontstyle></spanclass></p><p><spanclass><fontstyle>同級對手比較  </fontstyle></spanclass></p><p><spanclass><fontstyle>本田Jazz  &#13;<br> 引擎：1339cc直4SOHC&#13;<br> 馬力：86ps/5700rpm&#13;<br> 扭力：12.1kgm/2800rpm&#13;<br> 尺碼：3830×1675×1525mm&#13;<br> 軸距：2450mm&#13;<br> 新車售價：$117,800（HeVersion）&#13;<br> 查詢：合群汽車（23802231）&#13;<br> 短評：有齊全車包圍、設備齊全之餘，一台全新i-DSI偈又見慳油好力；但由於引擎偏重頭、中段發揮，而令後段表現一般，兼會有較大聲浪。</fontstyle></spanclass></p><p><spanclass><fontstyle>豐田Echo  &#13;<br> 引擎：1299cc直4DOHC&#13;<br> 馬力：86ps/6000rpm&#13;<br> 扭力：12.6kgm/4400rpm&#13;<br> 尺碼：3615×1660×1500mm&#13;<br> 軸距：2370mm&#13;<br> 新車售價：$129,900（自動波豪華版）&#13;<br> 查詢：皇冠汽車（28661020）&#13;<br> 短評：車仔細細但勝在空間闊落，設備觸手可及，而一台1.3公升VVT-i偈不但慳油好力，運轉亦見寧靜順滑；不過外表多年來未有太大改動，或會予人有看膩之感。</fontstyle></spanclass></p></body></html>