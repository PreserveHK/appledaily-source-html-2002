<html><header><meta charset="utf-8"><title>伊健叮囑：出席喪禮著靚啲<br>羅文走了　愛徒哭了</title></header><body><h1>伊健叮囑：出席喪禮著靚啲<br>羅文走了　愛徒哭了</h1><p>縱橫樂壇三十多年的羅文，前晚因肝癌病逝，生前他桃李滿門，學生多不勝數，包括鄭伊健、容祖兒、葉佩雯、何嘉莉及黎瑞恩等。昨日身為徒弟的伊健叮囑各人在羅文喪禮當日，要打扮得整齊及有秩序，而葉佩雯則哭成淚人，令演出失準。</p><p>因肝癌病逝的羅文，生前桃李滿門，前晚羅文在醫院彌留之際，一直陪伴他走過人生最後一程的徒弟鄭伊健，昨日於青衣城出席「自然基金海下灣海洋保護展覽暨魚牌掛樹典禮」時，穿上黑衣的他露出倦容，而當提及已故恩師時，伊健更顯得神情肅穆，他表示羅文生前曾教他多做善事，由於現時藝人的形象差，所以更加要做好自己。<br> &#13;<br> <spanclass>羅文穿Armani入殮 &#13;<br> 不過伊健對電子傳媒前日中午誤傳羅文死訊一事卻仍然激動，他說：「唔係要爭論啲乜，要檢討吓電台同電視台點解會有啲咁嘅消息，真係唔係咁好，當時我聽到都好唔開心，呢個係操守問題，唔夠專業。」伊健透露羅文只喜歡別人開心，而且事事追求完美，故他亦叮囑傳媒說：「喪禮嗰日要着靚啲，整齊啲，有秩序啲。」他又點頭承認羅文會穿上Armani西裝入殮。<br> &#13;<br> <spanclass>為人處事甚認真 &#13;<br> 而羅文另一徒弟葉佩雯，昨日在沙田新城市廣場出席「BreadPapa1stAnniversaryVarietyShow」，她提到恩師時不禁感觸落淚，其後上台唱歌亦因入不到key而失準。葉佩雯說：「籮記教咗我唔少嘢，我一向咬字唔正，籮記就教我點樣咬字。之前我減肥，但去上堂時，籮記就引我食嘢，佢好玩得，同佢一齊好開心。」&#13;<br> 而前日到深圳出席慈善高爾夫球賽的車婉婉亦顯得非常感觸，她表示一直以來均尊稱羅文為老師，車婉婉說：「籮記教過我唱歌，佢好專業，好認真，對後輩提攜之餘亦冇架子。」至於黎瑞恩早年亦跟隨羅文學唱歌，她說：「真係好唔開心，佢今次事件，令到我好多嘢都睇化咗，凡事唔使咁耿耿於懷。」</spanclass></spanclass></p></body></html>