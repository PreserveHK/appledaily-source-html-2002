<html><header><meta charset="utf-8"><title>追隨20年女歌迷：佢冇架子</title></header><body><h1>追隨20年女歌迷：佢冇架子</h1><p>羅文不僅唱功好，對跟隨多年不離不棄的歌迷亦如家人般親切，絕對沒有像時下一些偶像派歌手般大擺架子。一名四十多歲的女歌迷王小姐，追隨羅文逾二十年，每次羅文表演必定捧場，由於經常見面，羅文對她亦留下印象。&#13;<br> 歌迷熱愛羅文，除了因為羅文歌藝出色，更重要的是，羅文對歌迷有如親人般疼愛，王小姐表示：「羅文記性好強，佢見過我幾次後，以後每次我搵佢簽名，佢都會主動同我打招呼；寫信畀佢，梗會覆信畀我。」羅文讀書不算多，但待人接物頗有禮貌，王小姐說：「羅文有一個習慣好值得其他藝人學習，就係佢每收到歌迷嘅禮物，甚至係細到一支花，佢都會攞番屋企插，絕對唔會即刻掉咗或畀咗人。」</p></body></html>