<html><header><meta charset="utf-8"><title>一味窩輪：風騷輪隻隻有P字</title></header><body><h1>一味窩輪：風騷輪隻隻有P字</h1><p>美國造帳醜聞，1件又1件，美股大散，港股跟埋，恒指又挫228點，收10558。&#13;<br> 咁嘅環境，自然係啲Put輪世界，大利是機升幅最大嗰50件窩輪，件件都係9字頭，加1個「P」字（Put），升幅最細嘅都有12%，排頭位嘅則係升74%。&#13;<br> 滙豐Put輪9051，成交金額入10大，收0.405元，升56%，有41球易手。隻輪今個月底到期，溢價0.5%，槓桿率21.9倍。快趣夠鐘，接近平水，有咁高槓桿率，對正股（005）變化會有好敏感嘅反應。滙豐上次低位係86.50元，若然重見呢個價，9051見0.56元。滙豐若升上92元以上，則隻輪作廢。&#13;<br> 睇淡滙豐嘅話，9051係最啱埋手對象。若然滙豐反彈，則隻Call輪9020會彈得好厲害，隻輪昨收23.1仙，散37%。<br> &#13;<br> <spanclass>小心控制風險 &#13;<br> 滙豐再跌75仙嘅話，9020冇得剩。滙豐升上92元嘅話，9020值42仙，升幅好大。&#13;<br> 𠵱家唔少末日輪，槓桿率幾十倍，分分鐘講緊升跌3成，入市炒輪，小心控制風險。&#13;<br> 章　盛</spanclass></p></body></html>