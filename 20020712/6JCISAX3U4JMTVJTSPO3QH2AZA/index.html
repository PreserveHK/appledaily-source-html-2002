<html><header><meta charset="utf-8"><title>數碼影音：<br>三星Yepp新機三連環聽靚歌消暑佳品</title></header><body><h1>數碼影音：<br>三星Yepp新機三連環聽靚歌消暑佳品</h1><p>三星喺2002年可謂搞作多多，猛咁推出新款產品，上至電視影音下至電腦MP3Player，都有大量新產品到港。今日就率先介紹其中三部新款行貨YeppMP3Player，三款機各擅勝場，而且賣相都係咁型仔，一於聽住靚歌嚟消暑。&#13;<br>&#13;<br>記者、攝影：徐影龍&#13;<br>ImageGirl：Crystal(tbaa.com.hk)</p><p><spanclass><fontstyle>三星新機大晒冷  &#13;<br> 三星會喺暑假舉行數碼產品展覽，一口氣展示2002上半年嘅所有新款數碼產品，有興趣嘅讀者不妨先親身體驗吓一眾新機功能，才決定係咪買機都未遲。</fontstyle></spanclass></p><p><spanclass><fontstyle>支援SuperMP3格式  &#13;<br> <b> $2,280(128MB)、$1,780(64MB)</b> &#13;<br> 三款新機中要算呢部YP-700H功能最強，因為首度加入三星最新SuperMP3技術，即係可將MP3歌曲以兩倍作壓縮，音質亦唔會大幅下降，直接令歌曲儲存量提升一倍。以YP-700H內置128MB記憶體計算，約可收錄達64首高質素音樂，亦令下載時間減低一倍，快速揀選大量心愛歌曲出街欣賞。&#13;<br> 其他強勁機能包括最長8小時現場收音功能、FM電台接收器、外加式SmartMedia插槽及四段預設加四段自訂EQ等。值得一提係YP-700H本身使用專門鋰電池，不過附送一個外加式3A電池盒畀你應急之用，電池盒圓筒外形極之古怪抵死。外形方面，四方機身配波浪形按掣位，斯文中又見型格，加上襯到絕嘅線控耳筒，相信可吸引唔少追潮流嘅人士。</fontstyle></spanclass></p><p><spanclass><fontstyle>腰果王連播15小時  &#13;<br> <b> $1,580(64MB)</b> &#13;<br> 最後一部YP-90S外形最搶眼，因為機身摒棄傳統四方形設計，改為腰果形流線機身，加上銀色機身主色配以紅色面蓋屏幕，賣相認真煞食。而YP-90S同時備有紅、藍兩色供購買，適合至In型人。&#13;<br> YP-90S同樣設有藍光屏幕、四小時現場錄音及FM電台接收功能，而EQ選揀除四段預設模式外，比YP-30SH額外多一個自訂模式，可按喜好設定音樂播放環境。YP-90S在機能上跟其他機分別不大，不過只需兩粒3A電池，便可連續放15小時，不論出街一日聽歌及錄音都足夠。</fontstyle></spanclass></p><p><spanclass><fontstyle>玩盡機身設計  &#13;<br> <b> $1,880(128MB)</b> &#13;<br> 另一部YP-30SH賣點就係個機身設計，銀色機身配藍光LCD已經極為吸引，加上機身體積小巧玲瓏，真正放喺衫袋都唔覺重，攜帶非常方便。最盞鬼係開合式機身設計，拉開後便可揀選錄音、Menu及USB接駁電腦插頭，將唔常用嘅功能隱藏起嚟，值得一讚。&#13;<br> 至於機能方面並非太強，主要賣點有現場錄音、支援多種語言屏幕、四段預設EQ及低音加強控制等，由於YP-30SH係三部機唯一欠缺FM接收功能，所以就算記憶體有128MB，價錢都只係比內置64MB既YP-700S貴一百蚊，相信可為較少聽電台嘅用家慳番啲錢。</fontstyle></spanclass></p></body></html>