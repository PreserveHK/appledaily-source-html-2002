<html><header><meta charset="utf-8"><title>　　廉署高官揸波音機 - 李八方</title></header><body><h1>　　廉署高官揸波音機 - 李八方</h1><p>六月份嘅國泰城，特別多負責保安、肅貪工作嘅港府高官出現。大家唔好誤會，國泰城唔係有乜問題，高官現身國泰城，都係嚟參觀，其中梗唔少得去模擬駕駛艙，一嘗做機師滋味。保安局局長葉劉淑儀、前任廉政專員黎年，同埋廉署執行處處長李俊生揀咗揸波音機，試吓操縱飛機起飛、着陸。八方明白，呢班高官成日坐喺辦公室，平時又好少打機，好難一時間控制到模擬駕駛艙內咁多粒掣；不過，呢張回眸嘅相，係咪有啲耳目一新嘅感覺？而葉太坐喺駕駛艙內，唔知會唔會職業病發作，諗起九一一事件後飛機駕駛艙嘅保安問題？&#13;<br> 提起國泰，前大班薩秉達三月喺羅馬辭世，追思彌撒今日下午四時在堅道天主教總堂舉行，薩大班在港生活一段好長時間，佢嘅好友一定會去致祭。&#13;<br> （圖）黎年（右）與李俊生坐喺模擬駕駛艙一嘗做機師滋味。　《國泰天地》提供圖片&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>