<html><header><meta charset="utf-8"><title>今日肥師奶推介</title></header><body><h1>今日肥師奶推介</h1><p><spanclass><fontstyle>呍呢拿可口可樂　限量發售&#13;<br>可口可樂自上月開始，在美加地區新增了呍呢拿口味的可樂。香港都有舖頭入咗呢款新口味，不過頭一批只有五百支，喺聽日13/7（星期六）下午3時正式開賣，手快有手慢無。&#13;<br>呍呢拿味可樂同原味可樂差唔多，但多咗陣呍呢拿香味，不過呢種香味好得意，飲得太急會覺得好似淡味咗啲，要慢慢品嘗至啱，當然一定雪凍至飲啦。&#13;<br>&#13;<br>$25/支（591毫升）&#13;<br>銷售點：韓國小食天地（2884　4559）&#13;<br>地址：旺角奶路臣街﹙女人街街口﹚</fontstyle></spanclass></p><p><spanclass><fontstyle>新鮮車前草煲水祛濕清熱  &#13;<br> 車前草並非可以作為蔬菜食用，但用佢作為清熱祛濕飲料則相當見效。&#13;<br> 喺藥材舖就好容易搵到乾貨車前草，新鮮車前草則可以喺部份賣山草藥菜檔搵到，一般價錢都唔貴。&#13;<br> 天時暑熱，流汗多咗，影響小便不暢、四肢無力、疲倦等，均可以用二至三両新鮮嘅車前草煲水代茶飲用，有利小便，鹹甜飲均可，加適量鹽，更有助止渴清熱，夏天我經常煲嚟畀啲仔女當水飲，有益又經濟。&#13;<br> &#13;<br> $6-$8紮&#13;<br> 部份山草藥菜檔&#13;<br> &#13;<br> 文：肥師奶</fontstyle></spanclass></p></body></html>