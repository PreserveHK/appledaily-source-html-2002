<html><header><meta charset="utf-8"><title>　　超人電視進軍內地廣告和味 - 李八方</title></header><body><h1>　　超人電視進軍內地廣告和味 - 李八方</h1><p>李嘉誠都話要大搞傳媒，可見傳媒業幾好搵；有人聞言，就話八方發緊夢，香港傳媒蝕多賺少，唔明白點解重有人肯落重本。呢種觀點，同七年前《蘋果》開檔前啲人唔明白一樣，因為佢哋連其他報業集團年報都冇睇過，唔知《南華早報》當年賺七億，以前五年，拉勻每年都賺逾五億，其他中文傳媒盈利也億億聲。<br> &#13;<br> <spanclass>中央台一年廣告逾50億 &#13;<br> 八方睇過新出版嘅《現代廣告》第七期，大家睇睇附表就知道，如果打開內地市場，廣告收入幾和味。排第一位嘅仍然係中央電視台，舊年有五十四億元人民幣（約港幣五十億九千萬元）廣告，不過增長只有百分之零點九三，因為其他新興競爭對手好勁。&#13;<br> 第二位係舊年十一月先組成嘅上海文廣新聞傳媒集團，屬下有十一個電視頻道、十個廣播頻率、三報一刊加一個網，舊年廣告收入十七億二千八百萬元；北京電視台穩守第三位，廣告收入升咗六成三；另外以前無排名嘅廣州電視台同廣東電視台，分別以十億元同七億元廣告收入，分列第四位同第七位。&#13;<br> 以李超人能耐，殺入內地市場只係時間問題，印公仔紙（Tom仔股票）換個電視台，認真化算。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></spanclass></p></body></html>