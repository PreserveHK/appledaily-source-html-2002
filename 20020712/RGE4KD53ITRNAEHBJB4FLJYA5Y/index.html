<html><header><meta charset="utf-8"><title>　　將軍澳地鐵車費cheap哄動新加坡 - 李八方</title></header><body><h1>　　將軍澳地鐵車費cheap哄動新加坡 - 李八方</h1><p>地鐵將軍澳支線車費$11.8，平過巴士，估唔到可以威到去新加坡，新加坡國會議員陳樹群將香港地鐵將軍澳支線擺上枱，提出動議，話香港地鐵都平過巴士，新加坡車費水平應該調低；新加坡交通部長姚照東就反駁話，香港最大嘅巴士公司九巴，長途車三十五公里收約三元坡幣(約港幣$13.5)，比新加坡巴士貴一倍，短途車三公里收八角坡幣（約港幣$3.5），比新加坡貴三成，所以新加坡嘅巴士乘客無俾人搵笨。&#13;<br> 環境運輸及工務局局長廖秀冬未上任已經忍唔住開口話香港巴士車費太貴，估唔到連唔關事嘅新加坡交通部長都鬧埋一份，香港嘅巴士公司實在應快啲檢討一下。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>