<html><header><meta charset="utf-8"><title>搣住青雲塊面至喊得出<br>鄭秀文450萬玩人鬼戀</title></header><body><h1>搣住青雲塊面至喊得出<br>鄭秀文450萬玩人鬼戀</h1><p>鄭秀文與劉青雲首次合作拍電影《我左眼見到鬼》，在戲中做好心鬼的青雲，因為在地府被女鬼迫婚，穿上一身新郎裝的他要逃婚到陽間，機緣巧合下遇上寡婦鄭秀文。</p><p>樂壇天后鄭秀文（Sammi）和劉青雲主演的《我左眼見到鬼》將於明天上映，一向是票房保證的Sammi今次片酬高達四百五十萬，且看《我》片上映時，她能否繼續做票房靈藥。&#13;<br> Sammi在《我》片中飾演寡婦，而青雲則是一隻被水浸死的鬼，他在地府被女鬼迫婚，所以走上陽間躲避，在機緣巧合下遇上Sammi，並展開一段戀情。<br> &#13;<br> <spanclass>合演有火花 &#13;<br> 杜琪峰日前接受電話訪問，他表示Sammi今次表現比前成熟，他說：「可能對住青雲呢類咁好戲嘅演員，令佢演戲更投入，佢兩個撞埋一齊，係有火花嘅。有一場戲Sammi要拍喊嘅場面，場戲係講佢一路用手搣住青雲塊面，一路又喊到七彩，但鏡頭其實係睇唔到青雲，所以青雲原則上可以唔使埋位，但因為冇青雲畀Sammi搣塊面，Sammi就喊唔出。結果青雲惟有唔入鏡，繼續畀塊面佢係咁搣，我當時都唔知青雲畀佢係咁搣會唔會好痛。」<br> &#13;<br> <spanclass>搞笑愛情片 &#13;<br> 另外，杜琪峰又表示雖然今次拍的是驚嚇片，但卻有不少感人場面。杜琪峰說：「部戲好多人可能以為係驚嚇鬼片，其實呢部戲係愛情片至真，而且有幾場戲會令女性觀眾喊。呢部戲驚嚇鏡頭唔係咁多，搞笑場面重多啲。」</spanclass></spanclass></p></body></html>