<html><header><meta charset="utf-8"><title>一味窩輪：9253低買高賣</title></header><body><h1>一味窩輪：9253低買高賣</h1><p>恒指跌48點，稍為養眼嘅大藍籌係新地（016），做過60元，收59.25元，仍有75仙進帳，升幅1.3%。&#13;<br> 成交金額10大嘅窩輪，有4件係新地輪，3件係Call，1件係Put。波幅最大嘅係9115，最高19.4仙，最低15.2仙，波幅28%，收17仙，升12%。正股波幅3%，9115波幅係正股波幅嘅9倍幾。波幅大，係因為溢價重喺合理範圍之內（7.9%），而槓桿率則去到35倍咁高。8月中夠鐘之前，9115重係會大上大落，正股每日高低2元唔奇，9115隨時即日高低30%。&#13;<br> 新地Call輪9253，數據比較實際，9月到期，現價74仙，溢價1.9%，槓桿率8倍。炒上落，喺70仙邊邊上車，喺85仙落車。&#13;<br> 個市大跌後，好多窩輪嘅槓桿率大好多，因而輪價變化亦放大咗。例如恒指昨日跌幅0.5%唔夠，但隻恒指Call輪9045則跌夠11%，放大20倍。<br> &#13;<br> <spanclass>9045高低波幅大 &#13;<br> 9045成交金額差唔多半億，利豐（494）、華創（291）等大嘢成交都唔夠佢多，現價8.4仙，溢價2.0%，槓桿率28.1倍。咁嘅槓桿率，隨時即日高低波幅20%。&#13;<br> 章盛</spanclass></p></body></html>