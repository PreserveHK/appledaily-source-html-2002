<html><header><meta charset="utf-8"><title>新車速報：<br>萬事得Mazda6Atenza-S夠豪！夠型！</title></header><body><h1>新車速報：<br>萬事得Mazda6Atenza-S夠豪！夠型！</h1><p>一陣Zoom-Zoom旋風，帶出全新萬事得Mazda6車系到港；當中，除咗我哋早前響海外作實地測試嘅四門轎車版外，今趟抵港重有首度披露，加有全車包圍嘅頂級Atenza-S房跑車。予人眼前一亮之餘，呢部五門掀背版房跑車，講究豪華嘅設備，以及實用嘅尾廂配搭，重給人有一份深刻印象呢！&#13;<br>記者：陳偉林&#13;<br>攝影：陳偉強&#13;<br>ImageGirl：王穎</p><p><spanclass><fontstyle>設備講究好實用  &#13;<br> 賣相吸引之餘，車廂鋪排亦好講究；前後兩排以高級透氣真皮鑲嵌外，四周重加有High-tech電鍍裝飾，而尾排遇有需要時，更可以整幅收摺放平，令尾廂空間倍增㖭！再者，佢除有四門電窗、門邊電鏡及電天窗外，重有原廠一體式高級音響連恒溫冷氣，還附有多功能軚盤操控跟雙安全氣袋組合㗎！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>出眾底盤制動可靠  &#13;<br> 現時率先抵港嘅Mazda6車系，均以一台2.0公升直4偈為主打，匹配4前速自動波箱，性能演繹唔算係好突出，但就勝在柔韌有力，好啱用作日常代步之用外，出眾嘅歐式底盤結構，重帶出有一份不錯嘅循迹表現，而四輪大口徑碟煞匹配ABS連EBD裝置，重予人有收放自如嘅安全度呢！</fontstyle></spanclass></p><p><spanclass><fontstyle>包裝突出顯個性  &#13;<br> 披有一身黃色戰衣嘅Mazda6Atenza-S房跑車，較同級倍見吸引嘅地方，莫過於原廠一套前後包圍，兩邊車身裙腳及尾定翼，重有四輪獨有嘅17吋跑車合金軨同電鍍門邊電鏡組合；單係呢一身裝配，響芸芸同級車款中，都可謂冠絕同儕㗎！</fontstyle></spanclass></p><p><spanclass><fontstyle>記者試後簡評  &#13;<br> 優點：加有全車包圍及配件，有型入格見跑味，車廂陳設精巧又豪邁。&#13;<br> &#13;<br> 缺點：一台2.0公升偈匹配4前速自動波，以慳油日常代步為主，稍欠起跑加速嘅爆炸力。</fontstyle></spanclass></p><p><spanclass><fontstyle>萬事得Mazda6Atenza-S規格  &#13;<br> 引擎：1999cc直4DOHC&#13;<br> 馬力：150ps/6000rpm&#13;<br> 扭力：18#.6kgm/4500rpm&#13;<br> 傳動：4前速自動波，前輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/45ZR17VikingPro-Tech500&#13;<br> 尺碼：4670×1780×1430mm&#13;<br> 軸距：2675mm&#13;<br> 車重：1250kg起&#13;<br> 新車售價：$203,800&#13;<br> 車輛提供：萬事得汽車（27149105）</fontstyle></spanclass></p></body></html>