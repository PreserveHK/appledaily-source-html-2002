<html><header><meta charset="utf-8"><title>先施$9劈價場</title></header><body><h1>先施$9劈價場</h1><p>真是低處未算低，繼吉之島的$10場，旺角先施亦舉行名牌貨品大特賣，今次焦點集中於其$9的劈價場，貨品由原價百幾二百元，瘋狂勁減到每件$9，當中包括Speedo泳衣、Parker原子筆、意大利SIAN餐具等。此外，還有大量名牌男女時裝、皮鞋、手袋、體育用品等亦低至一折起發售，定必再掀起人潮。雖然每件貨品的貨量都只得幾件或是斷碼，但每星期都會增添不同的貨品，所以有時間的話，不妨去多幾次，碰碰運氣執正貨！&#13;<br>記者：陸伊琳&#13;<br>攝影：陳穎</p><p><spanclass><fontstyle>Speedo斷碼泳衣  &#13;<br> Speedo是泳衣界的權威，所出的泳衣都以質優見稱，好多奧運級泳手都穿着呢個品牌。今次劈價賣$9一件，雖然款式係傳統嘅一件頭泳衣，但呢個售價真係平到嚇親人！&#13;<br> 原價：$250&#13;<br> 特價：$9</fontstyle></spanclass></p><p><spanclass><fontstyle>意大利SIAN精美餐具  &#13;<br> 喺芸芸平價貨中，小記獨愛呢兩款意大利SIAN餐具，佢哋以玻璃為主，花紋圖案精巧，絕對係講求生活品味的好選擇。&#13;<br> （前）&#13;<br> 原價：$200&#13;<br> 特價：$9&#13;<br> （後）&#13;<br> 原價：$190&#13;<br> 特價：$9</fontstyle></spanclass></p><p><spanclass><fontstyle>Parker原子筆  &#13;<br> 普通一支原子筆都要賣幾元，𠵱家以$9便可買到一支Parker原子筆，真係講都唔信！而且還有一個完整禮盒，絕對是送禮佳品，各位同學仔不妨買定開學自用。&#13;<br> 原價：$115&#13;<br> 特價：$9</fontstyle></spanclass></p><p>除咗$9貨品外，亦有其他減價正貨，好似呢個Guess手袋，減價後只賣$65，質優手工精美，啱晒上班一族選購。&#13;<br> 原價：$325&#13;<br> 特價：$65</p><p>先施&#13;<br> （23948233）&#13;<br> 地址：旺角亞皆老街73號&#13;<br> 日期：即日起至9月8日&#13;<br> 營業時間：11:00am-10:00pm</p></body></html>