<html><header><meta charset="utf-8"><title>　　歌舞伎反串大師 - 李八方</title></header><body><h1>　　歌舞伎反串大師 - 李八方</h1><p>暑期百無聊賴，八方有個好介紹，今次帶大家睇吓享負盛名嘅東洋傳統劇藝──歌舞伎。&#13;<br> 歌舞伎擁有超過四百年歷史，由一位叫阿國的巫女所創。阿國從日本狂言劇同能劇中偷師，創作出一種別具一格嘅活潑舞姿，名叫kabuki。八方要鄭重澄清，歌舞伎顧名不能思義，呢種表演係冇歌聽嘅。&#13;<br> 歌舞伎呢種藝術，𠵱家睇嚟十分老套，但喺十七世紀初就相當新潮。kabuki本來就有追上時代同不甚體面嘅含意。&#13;<br> 擅長男扮女裝嘅日本歌舞伎大師市村萬次郎同日本大歌舞伎團嚟咗香港，八月九、十日喺文化中心大劇院主演幾齣著名嘅折子戲。噚日重即場示範咗幾下「婀娜多姿」嘅舞藝㖭。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>