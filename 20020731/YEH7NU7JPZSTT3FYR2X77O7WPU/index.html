<html><header><meta charset="utf-8"><title>憑「儍勁」跑出名堂<br>姚慧君苦練冀進港隊</title></header><body><h1>憑「儍勁」跑出名堂<br>姚慧君苦練冀進港隊</h1><p>還就讀中一時的小妮子姚慧君，上體育堂總是繞着操場跑完一圈還是意猶未盡，儍乎乎的問體育老師可否多跑幾個圈；就憑藉這股儍勁，經過四年時間的磨練，姚慧君已憑長跑的卓越成績，榮膺全港傑出學生運動員。&#13;<br> 在攝氏三十幾度高溫下，誰不想安坐家中邊歎冷氣邊打機，但「姚姚」（姚慧君的暱稱）與隊友卻從不間斷地練跑，充滿鬥志的「姚姚」說：「長跑一定要keep住練習，一懶就會俾人爬頭，雖然喺大熱天練跑好辛苦，但為了攞獎一定唔會放棄。」<br> &#13;<br> <spanclass>教練指點改善飲食陋習 &#13;<br> 下學年升中五的「姚姚」表示，六月尾已經因為考試和補課而缺練兩個星期，如果再唔努力就會俾一班師妹追過。&#13;<br> 跟隨出名「嚴」的長跑名教練葉啟德三年，「姚姚」笑言最大的得益不是跑得更快，而是改掉揀飲擇食的壞習慣，她說：「我自細就唔鍾意食菜同蒸魚，最鍾意食魚蛋、魷魚等零食，有一次跟隨港青隊到大陸集訓，葉教練見我揀飲擇食就勁罵我，𠵱家我都有聽佢話食多咗菜同魚㗎。」<br> &#13;<br> <spanclass>望改寫個人８百米最佳 &#13;<br> 「姚姚」收起笑容說：「葉教練其實只是外表威嚴，識得佢愈耐就愈覺得佢好人，好似有次佢知道我們病咗，即親自買藥畀我哋食；有次一個師妹喺廣州集訓時病咗，教練立即搵車送佢入醫院，所以教練絕對係一個關心我哋嘅好教練。」&#13;<br> 「姚姚」希望利用今年暑假將自己八百米跑個人最佳時間改寫，爭取入選香港亞青代表隊；她說：「我的最佳時間是兩分二十二秒六六，如果跑到兩分十八秒就有機會入選。」&#13;<br> 她在暑假將會馬不停蹄到中山、肇慶等地集訓，盡最後努力爭取參戰九月尾舉行的亞青賽；不過她為了明年的會考，預計十二月之後便暫停比賽，專心溫書。&#13;<br> 圖?文：盧漢傑</spanclass></spanclass></p></body></html>