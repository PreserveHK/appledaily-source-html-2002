<html><header><meta charset="utf-8"><title>　　無線新聞部地震伍晃榮撐大局 - 李八方</title></header><body><h1>　　無線新聞部地震伍晃榮撐大局 - 李八方</h1><p>近日盛傳無綫新聞部大地震，八方四出求證，原來並非空穴來風，不過震央唔係喺高層，而係基層，人數唔算多。&#13;<br> 八卦友話，離開無記嘅人各有原因，有人去讀書、有人另謀高就。其中最出名嘅，就係有次喺澳門採訪時被澳門警察推倒在地嘅「小花」王春媚，佢同港聞嘅陳思維、經濟新聞嘅徐瑋儀將相繼辭職，不過「小花」究竟去邊就冇人知。&#13;<br> TVB英文台亦有兩個記者俾人撬走，攝影部就有兩人辭職，其中一個係有線新聞部之花張寶華嘅男朋友孔令輝。體育記者劉韻清原來都想走，但就俾高層挽留停薪留職半年；而佢嘅師傅、TVB體育新聞「鎮台之寶」伍晃榮，本來話喺世界盃之後會退休，但又同無綫續咗一年約。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>