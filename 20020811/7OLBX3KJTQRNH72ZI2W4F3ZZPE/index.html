<html><header><meta charset="utf-8"><title>Angela話尷尬　阿Sa話無嘢<br>Cookies學Twins唔怕認：好嘢先抄</title></header><body><h1>Angela話尷尬　阿Sa話無嘢<br>Cookies學Twins唔怕認：好嘢先抄</h1><p>Twins昨日出席活動，對於有指九人女子組合Cookies自出道以來，形象和宣傳策略均和Twins十分近似，亦有傳Cookies其中一位成員把蔡卓妍的私人照曝光。Twins昨日指大家各有風格，而Cookies則大方承認：係好嘢先抄。</p><p>九人女子組合Cookies以水着look宣傳兼打觔斗，和Twins出道時的宣傳招數十分相近。有傳Cookies成員Angela更把和蔡卓妍（阿Sa）合作拍電影《自從他來了》的私人照片，提供給雜誌刊登。<br> &#13;<br> <spanclass>「我哋冇不和」 &#13;<br> Twins昨日往黃大仙宣傳，兩人對此說：「講到我哋好輕易，其實好辛苦先有咁嘅成績。而且大家走嘅路線唔同，各有各宣傳，大家都係獨立個體，唔好比較啦！」&#13;<br> 而阿Sa則表示與Cookies的Angela見面不會尷尬，她說：「我哋冇不和，我哋唔同公司，我哋喺同一間髮型屋整頭，見到面有打招呼！」<br> &#13;<br> <spanclass>「嫌疑犯」欲解釋 &#13;<br> Cookies昨日往紅館出席港姐活動時，成為提供相片「嫌疑犯」的Angela說：「其實當時影相嗰班人，大家有keep一份，自己嗰份唔知放喺邊啦！𠵱家搞到好尷尬，有機會會同阿Sa解釋。」Cookies被指和Twins宣傳招數相似一事，成員Serena說：「係好嘢先抄，俾人話我哋似Twins好榮幸㗎！佢哋有今時今日，值得學習啦！」&#13;<br> 另外，有雜誌指Twins現時收入高達四千萬，遠超樂壇天后鄭秀文，阿Sa昨日說：「我諗冇啩，如果係阿媽一早話我知。」她們謂若賺到錢，阿Sa欲買樓，而阿嬌則欲考車牌。&#13;<br> 採訪：卓寶花、王連連&#13;<br> 攝影：陳志嵐、黃文成</spanclass></spanclass></p></body></html>