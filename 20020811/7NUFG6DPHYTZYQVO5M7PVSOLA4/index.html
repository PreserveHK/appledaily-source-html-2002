<html><header><meta charset="utf-8"><title>新版萬事得MX-5型上加型</title></header><body><h1>新版萬事得MX-5型上加型</h1><p>被視為開篷車界表表者嘅萬事得MX-5（即MiataRoadster），現時仍在熱賣中的一款推出已有一段時間，或許會令人感到沉悶；最近日本方面就有消息傳出，話廠方正落力研製新一代MX-5，以穩佔其市場地位。&#13;<br>從預想圖中可以睇到，新一代MX-5嘅造型與快將推出嘅RX-8跑車相似，當中車頭及車身線條設計，就最能將呢個特點展露出來；再加上闊大死氣喉、大口徑跑車胎軨及開篷設計，完全將其開篷跑車形象表露無遺。車廂布局亦以跑車化為主，但一切仍有待廠方公布有關資料後，方可作實。然而，引擎預計會採用一台1.8公升直4型號，馬力輸出達180ps/7000rpm，因而令其有更出色嘅性能表現；新車快者可望於2004年推出，有興趣嘅車迷就要留意喇。</p></body></html>