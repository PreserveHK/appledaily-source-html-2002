<html><header><meta charset="utf-8"><title>　　田北俊挑戰樓王地位 - 李八方</title></header><body><h1>　　田北俊挑戰樓王地位 - 李八方</h1><p>政府日前公布行政會議同問責官員嘅利益申報資料，腰纏萬貫嘅「大老闆」田北俊竟然申報自己係「無產階級」，話自己冇房產喺手喎。&#13;<br> 前晚佢發覺唔多對路，漏夜再整過份利益申報畀政府，並向傳媒解釋話因為佢做地產生意，物業全部由名下公司擁有；佢冇諗到呢啲公司一樣要當物業申報！&#13;<br> 根據田少補充申報嘅資料，佢透過二十四間公司持有二十八個物業，當中遍及香港美國。田少呢批物業當中有幾個係佢公司發展中嘅地盤，隨時會係一百幾十個單位，咁計起真係分分鐘贏李國章，成為名副其實嘅樓王！&#13;<br> ﹙圖﹚田北俊透過二十四間公司共持有二十八個物業。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>