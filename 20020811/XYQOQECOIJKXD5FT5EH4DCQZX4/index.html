<html><header><meta charset="utf-8"><title>　　亞太口琴賽香港威威威 - 李八方</title></header><body><h1>　　亞太口琴賽香港威威威 - 李八方</h1><p>香港嘅青年又揚威亞太區！八方收到料，啱啱喺日本厚木市舉行嘅亞太口琴節，成千個世界各地參賽者喺十個項目角逐，結果香港連奪三項冠軍。其中香港名校英皇書院應屆中學會考九優狀元許景霖同中六師兄蘇樂恒喺二重奏中奪魁；四十八人組成嘅香港口琴大樂隊又攞冠軍；曾經喺上年世界口琴賽攞過二重奏冠軍嘅陳錦樂，都攞咗個自由風格組冠軍。唔講唔知，原來香港嘅口琴水平好高，早就躋身世界強國。你哋咪睇口琴細細個，但演奏起嚟變化多端，可以奏流行曲、古典音樂、爵士樂，幾乎乜都得咁滯。&#13;<br> 黃文成攝&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>