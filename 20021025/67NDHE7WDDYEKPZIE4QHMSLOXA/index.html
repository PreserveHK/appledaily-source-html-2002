<html><header><meta charset="utf-8"><title>波鞋Guide：<br>Sneaker情意結Fan屎齊講VANS</title></header><body><h1>波鞋Guide：<br>Sneaker情意結Fan屎齊講VANS</h1><p>每個細路都經歷過；若你考試考得好、默書100分，父母就會送份禮物畀你，以示鼓勵。猶記得小學時代埋首苦讀誓要考全班第一，為的就是一對MadeinWestGermany的adiSuperstar。每個年代的細路對波鞋都有情義結，波牛恨買adi真皮波Boot、籃球迷恨買第1代「佐敦」、玩X-Game一定要着過VANS才叫玩得專業。1966年，由PaulVanDoren成立的VANS可能是自Converse後，最多名牌名師搵佢搞Crossover的Sneaker，名單粒粒巨星：計有JamesJarvis（Silas）、JamesJebbia（Supreme）、高橋盾（UnderCover）等等。&#13;<br>與其由小弟去論VANS，倒不如請嚟以下VANS「Fan屎」兼潮流舖搞手去講，相信更具說服力吧！&#13;<br>記者：陳嘉文&#13;<br>攝影：林栢鈞</p><p><spanclass><fontstyle>Daisuke（29歲）：一切由Slip-on開始！  &#13;<br> 「首次接觸VANS是83年，我重喺美國讀緊小學；當年正值X-Game高峯期，故美國的細路至愛活動就是踩BMX踩滑板，而佢哋腳上的Sneakers十居其九都係VANS；80's的VANS款式唔多，記得當年Slip-on賣$19.9美金；SK8-HI則好貴，賣$39.9美金，而我第一對VANS就是黑白格仔的Slip-on。」</fontstyle></spanclass></p><p><spanclass><fontstyle>Chukka紅硬！  &#13;<br> 「VANS的Chukka受潮流界注目應多謝Supreme，記得97年之前還未有SupremeChukka，其定價是$300有找，而今日一對日版麖皮Chukka開價可過$1,000，佢有幾勁可想而知！」</fontstyle></spanclass></p><p><spanclass><fontstyle>阿Dee（27歲）：VANS=Cult文化！  &#13;<br> 「70's的Cult是嬉皮、80's是優皮、21世紀是街頭藝術?文化。而VANS就代表了街頭藝術?文化及X-Game族。喺香港，一眾屋邨𡃁仔有踩BMX踩滑板嘅一定着過SK8-HI。」</fontstyle></spanclass></p><p>&#13;<br> &#13;<br> <spanclass><fontstyle>阿Dee珍藏原汁原味舊版OldSkool  &#13;<br> 「自98年開始，MadeinUSA的VANS開始停產。此外，從前的VANS是Handmade之餘更可Custom-made，在美國，客人更可揀選喜愛的Pattern讓廠商度身訂做，故每對VANS都有強烈個人Style。此外，舊版OldSkool在圖案設計上比現行版更強；骷髏頭、強烈對比的幾何圖案比比皆是。」&#13;<br> &#13;<br> <spanclass><fontstyle>波鞋也可訂做！  &#13;<br> 阿Dee話VANS之所以經典除夠Cult外，營運方針更是別樹一幟，人手製作、圖案設計可度身訂做；做波鞋做到好似做裁縫咁款，真係勁！</fontstyle></spanclass></fontstyle></spanclass></p><p><spanclass><fontstyle>阿偉（26歲）：恨買Slip-on老竇買咗Yasaki！  &#13;<br> 「細個成班同學仔都踩BMX，放學就跑去灣仔『振洋』（單事專門店），見到有個好靚嘅『吉』鞋盒，盒上印有可供選擇圖案嘅有型『懶佬鞋』（即Slip-on），老細話無現貨賣只供郵購，我流晒口水，即刻跑返屋企『唉』老竇買，但老竇嫌貴結果買咗對Yasaki就算！」</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>阿權（28歲）至愛：英國買Chukka平過香港！  &#13;<br> 「Supreme同VANS搞Crossover令麖皮Chukka火速上位，而㗎仔見形勢大好更即刻推出VANS麖皮版Chukka，重炒至天咁高！不過近排有Friend去英國旅行見到有英國版麖皮Chukka，開價$600，比日版差不多平一半！」</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>阿鵬（27歲）：日版VANS破格多搞作！  &#13;<br> 「老實講，對VANS，個人只獨愛一對格仔Slip-on。不過話分兩頭，一對平凡得可以的布鞋落入㗎仔手裏可以創造無盡個可能，的確犀利！從前的Authentic，今日有改良版喚作ERA；全新開發亦有V67；而經典Slip-on更玩高科技物料，其諗頭多多確實令人信服！」</fontstyle></spanclass></p><p>&#13;<br> &#13;<br> &#13;<br> &#13;<br> 售賣點：&#13;<br> （a）OHIO（23162318）尖沙嘴加連威老道53號一樓&#13;<br> （b）DOMEStandard（21919359）尖沙嘴利時商場202號舖&#13;<br> （c）Quarter（23116221）尖沙嘴利時商場416號舖</p></body></html>