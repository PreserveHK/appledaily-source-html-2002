<html><header><meta charset="utf-8"><title>一味窩輪：九倉Call輪　賭9190</title></header><body><h1>一味窩輪：九倉Call輪　賭9190</h1><p>港股跌過91點，尾市好番，埋單只係唔見17點，期指低水36點。下禮拜期指結算，有1半以上機會挾淡倉，上番1萬點。&#13;<br> 係時候趁平平哋揸啲恒指Call輪，等下個禮拜期指結算時出貨收割，對象係9552同9533。昨日恒指微跌，兩件熱門恒指Put輪9444同9448冇進帳反而下跌，意味個市向上多過向下。&#13;<br> 九倉（004）升25仙，幅度1.6%，好似細眉細眼，但3隻九倉Call輪9476、9190同9323，則上升13%至19%，發揮放大效應。九倉買盤勁，睇走勢有機會上試8月高位17.30元，昨日收16.15元，有啲水位，賭九倉Call輪，大路貨買賣容易嘅係9476，明年6月到期，現價30仙，溢價4.5%，槓桿率5.4倍。想搏殺，贏輸都刺激好多嘅則揀9190，重有1個月命仔，現價9.8仙，溢價1.7%，槓桿率16.5倍。<br> &#13;<br> <spanclass>滙豐向上買9395 &#13;<br> 下禮拜如果大市挾淡倉，滙豐（005）都可能會有兩蚊升吓，想喺呢小小變動中搵食，不妨諗吓滙豐Call輪9395，非常易買賣，波幅又大，明年1月夠鐘，現價40.5仙，溢價6.4%，槓桿率21.5倍。9168平水咁滯，槓桿率去到47倍，臨近末日，制唔過。&#13;<br> 章盛</spanclass></p></body></html>