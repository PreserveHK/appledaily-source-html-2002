<html><header><meta charset="utf-8"><title>好老公炮製產後調理菜式瓣瓣掂</title></header><body><h1>好老公炮製產後調理菜式瓣瓣掂</h1><p>生BB對一個女人來說，身體和精神上所帶來的巨變，的確不容易接受，所以家人的支持相當重要。張生對愛妻的支持，除了是愛錫多一點，關懷多一點之外，還會身體力行走入廚房炒幾味，炮製產前產後的調理菜式，只見產後一年的張太精神奕奕，臉上常掛着幸福的笑容，甚麼產前產後抑鬱，完全跟她沾不上關係。&#13;<br>&#13;<br>記者：周麗懿　攝影：黃子偉　示範：將軍澳張氏家庭</p><p><spanclass><fontstyle>拍拖買餸  &#13;<br> 雖然將軍澳區內有很多大型的超市，不過要買新鮮靚料，張氏夫婦一定去厚德街市。平日兩口子都要上班，通常只有星期日才玩煮飯仔，張太雖然不懂煮餸，但仍會一齊逛街市，當作拍拖節目。</fontstyle></spanclass></p><p><spanclass><fontstyle>魚鰓夠紅才新鮮  &#13;<br> 張生喺魚檔左揀右揀，終於買了紅衫魚。他說揀魚最緊要明目，魚眼不要凹，魚身就要光澤，魚鰓要夠紅，咁就夠新鮮！張生重話，如果想食埋煲完湯的魚，就千萬不要買魚仔，因為滾湯時魚身會爛晒。</fontstyle></spanclass></p><p><spanclass><fontstyle>木瓜要圓要熟  &#13;<br> 跟住去買木瓜，張生話木瓜要夠熟，瓜身較圓的，煲出來的湯就會夠甜。而用來炒菜用的甘笋，就要皮光肉滑、要墜手，否則甘笋就是脫水。</fontstyle></spanclass></p><p><spanclass><fontstyle>木耳不可有「噏」味  &#13;<br> 黑木耳有滋養、益胃活血之效，張生話揀木耳要黑白分明，最緊要看有沒有發霉，只要聞一聞有沒有「噏」味就知。</fontstyle></spanclass></p><p><spanclass><fontstyle>秀珍菇營養豐富  &#13;<br> 走到另一檔豆腐雜貨舖，打算買一磚豆腐用來釀瘦肉，卻發現有秀珍菇賣，於是嗜吃秀珍菇的張太就叫老公買來炒菜。其實秀珍菇除了味道美味，功效還有助治療慢性胃炎和降血壓，營養十分豐富。</fontstyle></spanclass></p><p><spanclass><fontstyle>幸福小女人  &#13;<br> 曾太起初諗住幫老公切木瓜，小記諗住呢啲小工夫話咁快就搞掂，殊不知……，最後都要老公出手相助，不時指導揸刀切嘢的正確手勢。</fontstyle></spanclass></p><p><spanclass><fontstyle>餸菜簡單意義濃  &#13;<br> 談到入廚經驗，張生說已經有成十年時間，「𠵱家一星期最少都入一次廚房，一般家常小菜都識得煮。」張太當然滿意老公的廚藝，咁多味餸之中，最鍾意木瓜煲魚湯，她說：「生完飲呢個湯可以好快就吸收到營養，木瓜味又香，我自己又鍾意食生果，所以好鍾意飲。」張生說今次示範的菜式，既經濟又簡單，而且營養價值十分高。各位準爸爸，似乎都要學定一招半式冧老婆嘞！</fontstyle></spanclass></p><p><spanclass><fontstyle>木瓜魚湯　助乳汁分泌  &#13;<br> 張太產後堅持以母乳餵哺，發揮母愛，身為老公和爹哋的張生，雖然不能分擔，但就狂煲這味木瓜魚湯。他說這湯可以補充母乳，加上老婆愛吃木瓜，所以產後煲得最多就是這味湯。</fontstyle></spanclass></p><p><spanclass><fontstyle>材料：  &#13;<br> 木瓜　　　約1斤&#13;<br> 紅衫魚　　約1斤&#13;<br> 花生　　　少許&#13;<br> 甘笋　　　1條&#13;<br> 薑　　　　少許&#13;<br> 白胡椒粒　少許</fontstyle></spanclass></p><p><spanclass><fontstyle>做法：  </fontstyle></spanclass></p><p><spanclass><fontstyle>瘦肉釀豆腐　補鈣質  &#13;<br> 生仔和餵哺母乳會流失大量鈣和蛋白質，所以張生就以這一味瘦肉釀豆腐來補充，做法一點也不複雜，相信就算不經常入廚房煮餸的朋友，都可以做得到。</fontstyle></spanclass></p><p><spanclass><fontstyle>材料：  &#13;<br> 剁碎瘦肉	3両&#13;<br> 豆腐	2磚&#13;<br> 芫荽	少許	&#13;<br> 葱	少許&#13;<br> 鹽	少許&#13;<br> 生抽	少許&#13;<br> 生粉	少許</fontstyle></spanclass></p><p><spanclass><fontstyle>做法：  </fontstyle></spanclass></p><p><spanclass><fontstyle>蜜味炒雜菜絲　防便祕  &#13;<br> 懷孕期間孕婦容易有便秘，所以細心的張生便炮製了這一味纖維成份極高的餸菜，解決張太懷孕時這方面的問題，張生對太太的細心，真令小記羨慕不已。</fontstyle></spanclass></p><p><spanclass><fontstyle>材料：  &#13;<br> 西芹　　1/4棵&#13;<br> 瘦肉　　4-6両&#13;<br> 韭菜　　3-4両&#13;<br> 甘笋　　半個&#13;<br> 黑木耳　2塊&#13;<br> 秀珍菇　8両&#13;<br> 胡椒粉　少許&#13;<br> 鹽　　　少許&#13;<br> 生抽　　少許&#13;<br> 生粉　　少許&#13;<br> 蜜糖　　1湯匙</fontstyle></spanclass></p></body></html>