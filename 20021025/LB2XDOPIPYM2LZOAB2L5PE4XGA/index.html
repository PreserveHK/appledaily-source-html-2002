<html><header><meta charset="utf-8"><title>消費BestBuy：<br>板仔舖搬遷　低至三折開倉</title></header><body><h1>消費BestBuy：<br>板仔舖搬遷　低至三折開倉</h1><p>一提開倉，人人只會想到執笠清貨，但今次這個賣板仔衫褲的倉有些不同，老闆開倉只為搬舖清貨，衫款都是上一季的款式，價錢就由三折起至半價不等，但老闆最講求重質不重量，款式多但數量少，若想買到心頭好，奉勸一句，本周末開倉趕快去，小心手快有手慢無！&#13;<br>&#13;<br>記者：黃婉冰　攝影：黃子偉　ImageBoy：Ken</p><p><spanclass><fontstyle>精選四大波鞋  </fontstyle></spanclass></p><p><spanclass><fontstyle>4CEBRAVO滑板鞋  &#13;<br> <b> 原價$560　開倉價$280</b> &#13;<br> DoublePark早前還在入貨的4CE板鞋，鞋形較修長，鞋頭沒有板鞋般鈍，款式較特別，同是限量發售。</fontstyle></spanclass></p><p><spanclass><fontstyle>HAWKINSSPORT蛇皮花波鞋  &#13;<br> <b> 原價$599　開倉價$359.4</b> &#13;<br> 今次開倉HAWKINS波鞋都有，兩款都用上類似蛇皮做鞋身logo，一黑一白，兩鞋款各有特色，各賣二至三十對及齊碼。</fontstyle></spanclass></p><p><spanclass><fontstyle>VANS板仔鞋  &#13;<br> <b> 原價$599　開倉價$359.4</b> &#13;<br> 這款VANS板仔鞋款式同AirForce差不多，但價錢就平一截，家陣重有6折，夠晒抵玩，是VANS擁躉的必掃之選，但顏色就只得橙灰，別無他選。</fontstyle></spanclass></p><p><spanclass><fontstyle>逆市搬舖　轉陣地  &#13;<br> 「之前在旺角的舖位較靜，加上希望針對發展自家牌子Apart，所以趁租約期滿搬去尖沙嘴開過另一間，啲貨賣唔晒，如果再擺到下一季先賣，熟客會知道係過期款式，倒不如清貨賣晒佢。」老闆阿Sam說。今次開倉是Ground4開店以來第一次，開倉清貨亦只為了搬舖，他表示新舖形式現仍在計劃中，但Apart這個牌子的貨品會佔較大的比重，希望藉此讓更多人接觸和認識這個由他自己創出來的自家品牌。&#13;<br> &#13;<br> <spanclass><fontstyle>與樂隊合作　牌子打響名堂  &#13;<br> Ground4最初只集中賣美國品牌的板仔衫，到後來才陸續加入自己設計的牌子，Apart便是其中之一，「好多人只識得美國牌子，但好多都只係得個名，毫無質素可言，加上好多時船期唔準，會有無貨賣的情形出現，如果自己擁有品牌，一來品質可以控制得更好，款式又可以緊隨潮流。」Apart最初推出時，反應已不錯，後來與樂隊組合林記合作後，多了客人認識和追隨，更加成為幾個自家牌子中最突出的一個，現在Apart已有不少fans，阿Sam亦表示新一系列的Apart將會混合不同元素，不再獨沽一味板仔路線，以配合不斷轉變的潮流。</fontstyle></spanclass></fontstyle></spanclass></p><p>●Sam（圖左）：「現在只會專注於負責策略同市場業務方面，衣服設計則會交由設計師負責，但有時候兩人都會交流意見。」</p><p><spanclass><fontstyle>MECCAUSA抓毛拉鏈外套  &#13;<br> <b> 原價$499　開倉價$249.5</b> &#13;<br> 踩板最緊要着得輕盈，呢件用抓毛加夾棉拉鏈外套，既保暖又夠輕身，加上較少有的粉藍色同袖上的標誌，沒有大圖案都不覺單調。</fontstyle></spanclass></p><p><spanclass><fontstyle>L-G-R反領風褸  &#13;<br> <b> 原價$680　開倉價$204</b> &#13;<br> <spanclass><fontstyle>MATIX深藍未洗水板仔褲  &#13;<br> <b> 原價$500　開倉價$150</b> &#13;<br> 一向以風褸同衞衣作主打的美國牌子L-G-R，風褸花款多，其中這款恤衫款式的較為特別，反領設計加上魔術貼，斯文唔老土，板仔褲則因為斷碼，所以由原價減到3折，買唔買到啱唔啱size就要睇彩數。</fontstyle></spanclass></fontstyle></spanclass></p><p><spanclass><fontstyle>L-G-R高領有帽風褸  &#13;<br> <b> 原價$650　開倉價$195</b> &#13;<br> <spanclass><fontstyle>MATIX黑色牛仔褲  &#13;<br> <b> 原價$650　開倉價$195</b> &#13;<br> 另一款有帽風褸質地較薄，胸前拉鏈比較長，易着易除，MATIX黑色牛仔褲質地較未洗水的柔軟，大髀位有人造磨白效果，帶點舊舊的味道，同是斷碼貨大碼較多，要畀心機慢慢摷。</fontstyle></spanclass></fontstyle></spanclass></p><p><spanclass><fontstyle>A.S.S大袋風褸  &#13;<br> <b> 原價$380　開倉價$114</b> &#13;<br> 鍾意多花臣的可以選擇呢件有叮噹袋的風褸，用卡其色撞橙色，加上衫身不同的膠釦和束腰設計，款式較多變化，質地輕且薄，最適合秋涼天氣。</fontstyle></spanclass></p><p><br> &#13;<br> <spanclass><fontstyle>店名：Ground4  &#13;<br> 電話：27711031&#13;<br> 地址：紅磡鶴園東街&#13;<br> 恆藝珠寶大廈5樓510室&#13;<br> 開倉日期：10月26日至11月8日&#13;<br> 時間：上午11時至晚上7時</fontstyle></spanclass></p></body></html>