<html><header><meta charset="utf-8"><title>新車速報：<br>動力倍增　雷諾LagunaⅡ3.0</title></header><body><h1>新車速報：<br>動力倍增　雷諾LagunaⅡ3.0</h1><p>早陣子，法國雷諾代理運嚟全新LagunaⅡ2.0型號，以唔到19萬嘅賣價，備受本地車迷追捧。然而，車系中至頂級嘅3.0公升V6型號亦剛運抵香港，佢除咗換裝有一台210匹勁偈之餘，重加入有5前速Sequential半自動波箱，既有豪華轎車嘅好享受，又有高性能房跑車嘅動感體驗，惟車價對比起同級嘅德國車卻便宜出一大截，坐慣傳統三廂式轎車嘅你，不妨來一次轉變噃！&#13;<br>&#13;<br>記者：陳偉林　攝影：陳偉強　ImageGirl：Clara</p><p><spanclass><fontstyle>賣相前衞有個性  &#13;<br> 香港人口味轉得快，就連買車嘅觀念亦有好大差別；近年除MPV同SUV大受歡迎外，揭背車無論體積係大還是細，亦逐漸為車迷所受落。正如呢部至新嘅雷諾LagunaⅡ3.0型號，佢一反轎車傳統，以揭背形式出現，加上修長扁平嘅造型，好有一份轎跑車嘅活力體驗㗎！再者，一對Xenon頭燈加上原廠霧燈組合，以及鴨尾狀有擾流作用嘅車尾設計，都係呢部高性能轎車嘅一大特色。&#13;<br> &#13;<br> <spanclass><fontstyle>設備講究富安全感  &#13;<br> 講到車廂鋪排，前後兩排高級皮椅有獨特靠背設計，乘坐貼身又見承托力強，加上前排全方位電控，予人有多一份愜意享受外，佢重有齊電窗、電鏡、電天窗，還有原廠高級音響、恒溫冷氣及後排車窗嘅伸縮遮陽擋㖭！當然唔少得重有後排左右嘅獨立收摺功能，以騰出更大尾廂空間，同埋前後六個安全氣袋及充氣簾幕保護㗎！&#13;<br> &#13;<br> <spanclass><fontstyle>EuroNCAP五星評級有保證  &#13;<br> 雷諾LagunaⅡ車系另一個可取嘅地方，會係佢享有歐洲至高要求嘅EuroNCAP撞擊測試五星評級，可見佢着重行車安全性外，頂級3.0公升V6型號，引擎反應亦見超卓有勁，兼有寧靜嘅暢順感，可謂剛柔並蓄。而新加入5前速Sequential半自動波，更帶出轉檔緊湊又慳油嘅一面；四輪懸掛有不錯循迹表現外，新車重有電子ESP同ASR系統輔助，加埋四輪碟煞、ABS連EBD裝置，可有完全信賴嘅體驗呢！</fontstyle></spanclass></fontstyle></spanclass></fontstyle></spanclass></p><p><spanclass><fontstyle>雷諾LagunaⅡ3.0規格  &#13;<br> 引擎：2946ccV6DOHC&#13;<br> 馬力：210ps/6000rpm；扭力：29.5kgm/3750rpm&#13;<br> 傳動：5前速Sequential半自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：225/45R17ContiSportContact&#13;<br> 尺碼：4576×1772×1429mm&#13;<br> 軸距：2748mm；車重：1480kg&#13;<br> 0-100公里：8.1秒；極速：235km/h&#13;<br> 平均耗油：10.1L/100km&#13;<br> 新車售價：$269,000&#13;<br> 車輛提供：捷成汽車（29262296）</fontstyle></spanclass></p><p><spanclass><fontstyle>記者點睇性能表現  &#13;<br> 全新頂級LagunaⅡ3.0型號，換裝上一台3.0公升V6偈，明顯起跑加速強而有勁，加上新款5前速Sequential半自動波箱，轉檔緊湊暢順，兼且予人有寧靜又慳油嘅觀感。</fontstyle></spanclass></p><p><spanclass><fontstyle>靚女Clara又點睇部車  &#13;<br> Clara話坐開男友部日本製旅行車，對比起呢部出自法國嘅高級轎車，覺得車廂空間好闊落，皮椅軟硬適中有唔錯承托感，以唔到27萬嘅價錢，就可以擁有一部咁Powerful嘅歐洲轎車，實在值得考慮。</fontstyle></spanclass></p></body></html>