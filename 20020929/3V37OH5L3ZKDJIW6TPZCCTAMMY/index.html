<html><header><meta charset="utf-8"><title>上一代日產Primera叫價吸引</title></header><body><h1>上一代日產Primera叫價吸引</h1><p>儘管2.0公升級四門家庭房車市場近年明顯萎縮，以往嘅三菱Galant、豐田Corona、萬事得626及日產Primera等車種，近年愈賣愈少，曾係台柱嘅Corona更淡出咗香港，而Primera本來亦於1999年下半年不再輸港，到近日代理才再引入新款，不致令呢部日產好車賣完一代就係咁先。</p><p><spanclass><fontstyle>表現出色受好評  &#13;<br> 1997年初突然輸港嘅Primera，取代咗在港多年Bluebird嘅位置，成為日產爭奪2.0公升房車市場嘅希望；不過對香港人嚟講，Primera係新名字，雖然至今已在港5年多，但登廣告賣車，仍有不少人打電話嚟問Primera係乜車？究竟係咪七人車？從而反映出呢部車唔係太深入民心。&#13;<br> 不過，Primera絕對係一部當代好車，尤其你對駕駛有要求的話，追求行車穩定性高、加速爽快、彎路馬步穩健紮實、以及轉向要Sharp，Primera都足以將Corona、626及Galant比下去㗎。</fontstyle></spanclass></p><p><spanclass><fontstyle>1997年車約值3萬5  &#13;<br> 1997年初推出時，分普通絲絨版、天窗真皮版及有大包圍嘅Sport版，新車售價由18萬至22萬元左右；當中以1997年落地嘅居多，1998年只佔兩三成，1999年更加賣得少。現時Primera嘅二手價，1997年只值3萬5左右，1998年車亦只係4萬餘元。目前嘅價位下調空間已有限，如果Budget有限又想買部形象獨特嘅四門房車嘅話，Primera的確係頗理想嘅選擇。</fontstyle></spanclass></p><p><spanclass><fontstyle>保養容易又可靠  &#13;<br> Primera嘅保養並唔麻煩，日產嘅波箱、引擎及電器亦可靠，不過由於身份比較冷門，市面上平價嘅二手零件及雜廠零件供應有限，但正廠零件則貨源充足；另外Primera有一特點，就係輪胎外圍「省胎」現象常見，即是輪胎外邊嘅磨損速度會比內側快，呢個應該與原裝懸掛嘅Setting有關，而唔係部車本身有甚麼不妥，買家要留意一下。&#13;<br> &#13;<br> <b> Auto22.com查詢</b> &#13;<br> 電話：60202022&#13;<br> 電郵：<ahref>service@auto22.com &#13;<br> 網址：<ahref http:> http://www.auto22.com  </ahref></ahref></fontstyle></spanclass></p></body></html>