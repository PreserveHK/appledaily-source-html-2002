<html><header><meta charset="utf-8"><title>沙龍網賽花絮</title></header><body><h1>沙龍網賽花絮</h1><p><spanclass>樂隊獻唱氣氛佳 &#13;<br> 維園網球場外嘅廣場，除咗有嘢食有嘢玩之外，噚日準決賽同今日決賽大會重安排咗樂隊現場獻唱，令球迷喺等開波時可以聽吓歌，而現場氣氛相當唔錯，呢個安排實在值得一讚。<br> &#13;<br> <spanclass>打夜波門票暢銷 &#13;<br> 近兩年沙龍網賽準決賽同決賽都係打夜波，雖然對本地傳媒可能唔係咁方便，但對球員或者球迷嚟講，就係好事，起碼唔會咁熱；據聞準決賽同決賽嘅門票銷情唔錯，噚晚準決賽有近七成球迷，而今日決賽嘅門票更加係非常搶手，只係剩番五百張。<br> &#13;<br> <spanclass>西班牙內訌有睇頭 &#13;<br> 首號種籽沙芬提早出局，好在二號種籽費里路同三號種籽慕耶都順利晉級，決賽由呢兩位西班牙球星對決，都算係夢幻決賽，而從呢兩位球手今季嘅表現睇，相信決賽有一番激鬥。</spanclass></spanclass></spanclass></p></body></html>