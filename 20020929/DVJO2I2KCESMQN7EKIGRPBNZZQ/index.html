<html><header><meta charset="utf-8"><title>電影電視都擔正<br>蒙嘉慧唔稀罕上位</title></header><body><h1>電影電視都擔正<br>蒙嘉慧唔稀罕上位</h1><p>蒙嘉慧加入無綫後，受到力捧，工作接踵而來，最近她憑劇集《烈火雄心II》而人氣急升，上位在望。而蒙嘉慧不論演電影和電視劇，都擔正做女主角，故她表示對上位毫無感覺。</p><p><spanclass>事業篇：一帆風順 &#13;<br> 蒙嘉慧從模特兒晉身娛樂圈，初時以拍電影為主，加入無綫短短兩年半，已接拍了五套劇集，每次都演出重要角色，備受無綫重用，早前夥拍方中信拍攝的劇集《烈火雄心II》更收視高企。&#13;<br> 蒙嘉慧對於獲得無綫如此厚待表示十分感激，但她否認現時是上位的好時機，她說：「公司畀好多機會我，但唔可以話係力捧或者上位，只要你得就有監製會用你，我亦冇諗過上位係乜，係咪做主角就叫上位呢？我由拍電影到𠵱家拍劇集都係主角，總之發展只可以稱得上順利啦。」<br> &#13;<br> <spanclass>識到好友林保怡 &#13;<br> 蒙嘉慧反而覺得加入無綫後接拍的第一套劇集《新鮮人》對她的演藝事業有很大幫助，當時夥拍容祖兒和馮德倫，雖然大家都是初哥，但劇集播出後觀眾反應熱烈，她說：「拍完《新》之後就拍《妙手仁心II》，兩套劇收視都很好，喺《妙》劇中重識到好友林保怡，𠵱家大家嘅關係可以用好兄弟嚟形容。」&#13;<br> 蒙嘉慧入行至今擔演的劇集都以時裝居多，而且斯斯文文，直至近期拍無綫劇集《衛斯理》才有機會轉變形象，一嘗做打女滋味。<br> &#13;<br> <spanclass>做打女得償所願 &#13;<br> 原來蒙嘉慧一直渴望做打女，她說：「其實我知道做打女好辛苦，但唔介意試，因為覺得好有型，楊紫瓊係我最恨做嘅俠女。不過咁耐以嚟，我亦唔會刻意賣弄性感，上次接拍修身堂廣告已經係我嘅極限。」</spanclass></spanclass></spanclass></p></body></html>