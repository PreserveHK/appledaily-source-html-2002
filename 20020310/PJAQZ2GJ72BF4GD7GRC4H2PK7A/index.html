<html><header><meta charset="utf-8"><title>《EVA》Part2扭蛋公仔率先曝光</title></header><body><h1>《EVA》Part2扭蛋公仔率先曝光</h1><p>原本月尾才到港發售嘅EVA《新世紀福音戰士》Part2扭蛋公仔，𠵱家喺市場突然曝光，令好多Fans都想一窺全豹。全套共有5款，每款約3吋半高，包括有極多武器配件嘅初號機及零號機，又有紅色Shamshel機械獸，款款造型傳神。論造型最靚嘅，要算係女角綾波麗坐喺駕駛艙與男角碇真嗣談話嘅扭蛋公仔。</p><p><spanclass><fontstyle>爆炸狗鏈扣景品　勁玩60年代髮型  &#13;<br> 早三個月前Bandai推出嘅爆炸狗毛公仔，由於可隨意交換髮型而受力捧。家陣由SAN-X廠生產嘅爆炸狗鏈扣毛公仔景品，大玩60年代出位髮型，如爆炸髮型、蛋撻頭、亞米茄裝及洋娃娃髮型等。論最搞笑嘅，要算係禿頭嘅伯父Look狗，好鬼趣致。每個毛公仔約有3吋長，附鏈扣方便大家扣喺書包或孭袋。</fontstyle></spanclass></p><p><spanclass><fontstyle>變形金剛可動膠公仔登場  &#13;<br> 《變形金剛》Fans又有嘢玩！除早陣子復刻版外，最新推出兩款可動膠Figure。造型及活動能力只有如細小嘅扭蛋公仔，約4吋半高，大可當大種扭蛋公仔咁玩。兩款柯栢文分別為TV版及OVA版，配件亦算畀到足，正如機槍、斧頭及博派心臟Parts都附送，但做工只一般。</fontstyle></spanclass></p><p><spanclass><fontstyle>火燄超人活動Figure首次推出  &#13;<br> 在浪漫堂「円谷特攝英雄」系列高活動Figure中，從未在該系列爆光嘅火燄超人，終於誕生。整個6吋半Figure，全身以PVC膠料做成，內藏骨架關節位十分靈活；隨Figure附送片中魚形戰鬥艦一架，造型不俗。</fontstyle></spanclass></p><p><spanclass><fontstyle>店舖資料  &#13;<br> &#13;<br> <b> 童夢</b> &#13;<br> 電話：25721113&#13;<br> 地址：灣仔灣仔道東方188商場1樓123號舖&#13;<br> &#13;<br> <b> 超人玩具</b> &#13;<br> 電話：23662688&#13;<br> 地址：旺角西洋菜街IN兆萬中心2樓222號舖&#13;<br> &#13;<br> <b> 宇宙船</b> &#13;<br> 電話：23902708&#13;<br> 地址：旺角奶路臣街19號H地下</fontstyle></spanclass></p></body></html>