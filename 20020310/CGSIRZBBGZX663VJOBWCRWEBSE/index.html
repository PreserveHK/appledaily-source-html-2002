<html><header><meta charset="utf-8"><title>　　「董太歲」有得買 - 李八方</title></header><body><h1>　　「董太歲」有得買 - 李八方</h1><p>各位《蘋果》讀者，重記唔記得呢個咁得意生鬼嘅「董太歲」（圖）呀？呢位太歲前幾日已受玉皇大帝敕封，續咗五年新約，未來五年佢都會日夜陪伴住你哋，蟻民百姓食粥食飯都係靠佢㗎啦！&#13;<br> 如果你哋想未來五年順風順水，最好就請董太歲返屋企供奉，求佢老人家醒醒定定，唔好搞風搞雨，等大家有啖好食，有覺好瞓；但千祈要記住唔好喺佢老人家頭上動土，否則就會一身蟻！&#13;<br> 呢個由漫畫家尊子老兄創作嘅「董太歲供奉像」，𠵱家就可以喺《蘋果》訂購，每尊只賣二十蚊雞，抵到爛！但八方喺度提醒大家，聽日（星期一）就截止啦，欲購從速，有買趁手（訂購表格已刊登於三月四日及七日的《蘋果日報》），所有收益都會撥捐「蘋果日報慈善基金」，既保佑自己又做吓善事，何樂而不為？&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>