<html><header><meta charset="utf-8"><title>黃霑勁踩華仔星爺林夕歌詞唔掂</title></header><body><h1>黃霑勁踩華仔星爺林夕歌詞唔掂</h1><p>黃霑為港台劇《獅子山下》填的歌詞，上周被財政司司長梁錦松在財政預算案中引用。人氣急升的黃霑，昨日接受訪問時大肆批評周星馳、劉德華和林夕填詞、由楊千嬅主唱的歌曲。</p><p>黃霑昨日在港台接受節目《清談一點鐘》訪問，事後大肆批評時下唱作人的歌曲及電影質素。&#13;<br> 黃霑七八年為港台劇集《獅子山下》的主題曲填詞，上周財政司司長梁錦松引用這首歌的歌詞寄語市民要同舟共濟。黃霑說：「梁錦松係我學弟，不過佢後生好多。佢喺公布財政預算案前，都知會過我會引用《獅》歌歌詞，我受寵若驚，我叫佢哋知會EMI。」<br> &#13;<br> <spanclass>「唔知有乜嘢咁好笑」 &#13;<br> 黃霑的舊歌備受讚賞，他顯得很亢奮，黃霑又忽然批評時下的流行歌質素差。黃霑先彈由周星馳（星爺）填詞，並跟黃一飛合唱的電影《少林足球》歌曲。&#13;<br> 星爺把《CaliforniaDreaming》譜上搞笑歌詞，黃霑說：「我都有睇呢套戲，但唔知有乜嘢咁好笑，嗰隻歌又走晒音，真係戇居到無倫。我返去問個仔，佢話就係笑夠戇居。我都問過倪震嗰套戲點解咁好笑，佢話我因為冇呢啲文化背景，鄒文懷都同我講話睇唔明。」&#13;<br> 黃霑又提到由林夕為楊千嬅填詞的《如果東京不快樂》，他說：「我唔明林夕有句歌詞寫『如果東京不快樂……巴黎無快樂』，完全唔識欣賞，咁東京點樣唔快樂？林夕一向雙聲叠韻最好，唔明佢點解呢刻有咁嘅歌詞。」<br> &#13;<br> <spanclass>「唱歌又做第二啲嘢」 &#13;<br> 之後，講至興起的黃霑又談到劉德華多年前親自填寫的歌曲《情是那麼笨》，黃霑說：「唱歌又要做埋第二啲嘢。」&#13;<br> 當記者告訴黃霑歌曲是華仔親自填詞，他即補鑊說：「我好欣賞華仔嘅才華同勤力，但係唔使全能，點都要畀機會第二啲人，明知做得唔好就唔好試，點做都做唔到驚世傑作。我好錫華仔，唔想鬧佢。記得以前我都喺專欄鬧過佢呢隻歌，華仔話填詞前問過一位大前輩，但嗰個人一世都未填過詞。」<br> &#13;<br> <spanclass>千嬅反駁批評 &#13;<br> 楊千嬅對於黃霑批評她的歌曲，她昨日在電話中說：「其實歌詞唔係話個地方唔開心，係個當事人唔開心，就算去到東京或者巴黎，有世界各地名勝喺面前，一樣唔開心。」&#13;<br> 採訪、攝影：楊潔雯</spanclass></spanclass></spanclass></p></body></html>