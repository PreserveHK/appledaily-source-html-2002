<html><header><meta charset="utf-8"><title>用車報告：<br>標緻307車主至愛　造型突出售價吸引</title></header><body><h1>用車報告：<br>標緻307車主至愛　造型突出售價吸引</h1><p>標緻307車系自推出以來一直深受用家歡迎，皆因佢除咗擁有一個出眾嘅賣相、實用多變嘅車廂布局及設備配搭外，一台2.0公升直4引擎所發出嘅138匹馬力，更係佢嘅賣點之一；而今日《用車報告》嘅主角姜先生，就係以標緻307作座駕。大家係咪好想知道佢對307有何評價呢？係就唔好錯過今日呢份《用車報告》喇。&#13;<br>&#13;<br>記者：鄭達基　攝影：陳智良</p><p><spanclass><fontstyle>標緻307小檔案  &#13;<br> 自標緻代理引入206車系大收旺場後，於去年底又引入307車系；此車除取代原有306外，其極富RV個性嘅造型及設備配搭，更予人有一分新觀感㖭！307喺剛推出時嘅售價為$155,000起，至現時仍以呢個價錢發售，難怪新車一直備受用家追捧啦。</fontstyle></spanclass></p><p><spanclass><fontstyle>姜先生選擇標緻307兩大原因  &#13;<br> &#13;<br> <spanclass><fontstyle>原因1  &#13;<br> <spanclass><fontstyle>安全售價為重點  &#13;<br> 好多用家（包括小記在內）喺選擇自己嘅心水座駕前，都會親身到各大車行參觀試車；而姜先生亦唔例外，佢喺買車前亦曾到各大汽車代理嘅陳列室參觀，但點解姜先生到最後會決定選擇標緻307作座駕呢？據姜先生表示，佢揀車嘅先決條件除咗要賣相吸引、車廂實用多變外，對乘客嘅保護性及售價亦係重點之一；而去年底正式推出嘅307正好符合上述要求，加上佢備有掀背式嘅尾門設計，上落行李時十分方便。故此姜先生便於今年1月以接近17萬嘅價錢，購入大家眼前呢部307作座駕。</fontstyle></spanclass></fontstyle></spanclass></fontstyle></spanclass></p><p><br> &#13;<br> <spanclass><fontstyle>原因2  &#13;<br> <spanclass><fontstyle>車廂闊落操控性強  &#13;<br> 姜先生又認為307嘅車廂布局，可謂既多變又實用；除空間寬敞舒適外，車內座椅布局更係靈活多變，遇有需要時可將後排座椅收摺，以增加尾廂載物容量。另一方面，姜先生又覺得307嘅設備配搭齊全，使用時重好方便㖭。然而，新車出色嘅懸掛系統，加上四輪高性能輪胎配搭，從而令307喺日常行車或入彎時，都可以有平穩順暢嘅表現，兼可增強乘坐舒適性；姜先生又認為一台2.0公升直4引擎，喺一台4前速Tiptronic半自動波箱嘅輔助下，亦能令307有不錯嘅性能表現，無論起步或加速都予人有滿意之感㗎。</fontstyle></spanclass></fontstyle></spanclass></p><p><spanclass><fontstyle>缺點  &#13;<br> <spanclass><fontstyle>A柱較粗造成盲點  &#13;<br> 講到缺點方面，姜先生就覺得307嘅隔音表現略差，當行走一啲狀況較差嘅路面時，情況會尤為明顯；另外車子嘅A柱較粗，雖然旁邊設有一小窗，但轉向時仍會有盲點出現。相信廠方若能將上述問題改善過來，定能為307增添不少分數。</fontstyle></spanclass></fontstyle></spanclass></p><p><spanclass><fontstyle>售後服務  &#13;<br> 到最後，姜先生覺得代理方面所提供嘅售後服務，表現絕對能令人滿意；除維修服務中心嘅職員態度彬彬有禮、樂意而詳盡解答姜先生關於座駕嘅問題外，維修質素、價格、交車時間及整潔程度，都係令姜先生感到滿意嘅原因。</fontstyle></spanclass></p><p><center> <tableborder><tralign><tdcolspan><spanclass><fontstyle><b> 標緻307規格</b>    <tralign><td> 引擎：</td> <td> 1997cc直4DOHC</td>  <tralign><td> 馬力：</td> <td> 138ps/6000rpm</td>  <tralign><td> 扭力：</td> <td> 19.8kgm/4100rpm</td>  <tralign><td> 傳動：</td> <td> 4前速半自動波，前輪驅動</td>  <tralign><td> 輪胎：</td> <td> 205/55R16</td>  <tralign><td> 懸掛：</td> <td> （前）麥花臣支柱　（後）橫向連桿</td>  <tralign><td> 制動：</td> <td> （前）透氣碟　（後）碟式（ABS）</td>  <tralign><td> 尺碼：</td> <td> 4202×1730×1510mm</td>  <tralign><td> 軸距：</td> <td> 2608mm</td>  <tralign><td> 車重：</td> <td> 約1240kg</td>  <tralign><td> 2001年售價：</td> <td> $155,000起</td>  <tralign><td> 現時售價：</td> <td> $155,000起</td>   </tralign></tralign></tralign></tralign></tralign></tralign></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></center> </p></body></html>