<html><header><meta charset="utf-8"><title>譚玉梅搽國產面霜中毒變豬頭</title></header><body><h1>譚玉梅搽國產面霜中毒變豬頭</h1><p>內地超標水銀面霜肆虐，趙世光紅顏知己譚玉梅（Mary)亦成為受害者。前晚Mary出席保良局餐舞會時，透露上星期試用內地漂白面霜，引致中水銀毒，面痕紅腫。</p><p>趙世光紅顏知己譚玉梅（Mary）前晚與胞妹譚紅梅，出席灣仔舉行的保良局周年慈善餐舞會，譚玉梅穿着黑色法國晚裝，大露背低開至腰間以下，問她可有穿着內褲？Mary以笑帶過說：「總之我有做安全措施，唔走光就得啦！」<br> &#13;<br> <spanclass>又痕又乾 &#13;<br> 譚玉梅面部略見浮腫，原來是內地面霜所害，她說：「真係慘！我有個內地朋友見我皮膚黑，話介紹啲『筍嘢』畀我，係內地漂白霜，點知我搽咗兩日，塊面即刻又痕又乾、起粒粒，重腫到成面紅晒。醫生話我中水銀毒，好彩係輕微啫，唔係後果嚴重！搞到我幾日都唔敢見人，夜晚冇太陽我先敢去街咋！而家日日都要搽藥膏，食消炎藥，重要戒口㖭！真係慘！」&#13;<br> 據譚玉梅所講，該樽由友人所贈的面霜，名為「超天真白霜」的漂白去斑面霜，乃上海出產，包裝精美，原價數百人民幣。成分包括珍珠、花粉等高級用料，在內地亦屬高級護膚品。<br> &#13;<br> <spanclass>勸人切勿貪平 &#13;<br> 譚玉梅公開呼籲市民，勿輕信內地護膚品，她說：「真係好慘！我朋友都係好心做壞事，我唔會怪佢，亦唔會告嗰間公司！不過，我想大家以後要小心啲，唔好貪平，內地化妝品、護膚品，冇乜監管。女人塊面一世都要見人，搞壞咗好嚴重。」而對霍達被停牌至季尾，譚玉梅指沒與對方聯絡，但會精神上支持他。&#13;<br> 採訪：林妙萍　攝影：羅德光</spanclass></spanclass></p></body></html>