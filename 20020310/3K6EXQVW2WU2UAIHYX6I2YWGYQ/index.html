<html><header><meta charset="utf-8"><title>三大熱買潮流髮飾名牌NO.1</title></header><body><h1>三大熱買潮流髮飾名牌NO.1</h1><p>一對髮箍盛惠七百二，重要女士們流晒口水爭住買，相信只有名牌先做到，上年LV一對HairCube掀起髮飾熱，搞到周街都有四方果髮箍老翻。大收旺場當然有續集，大牌帶起玩髮飾，令今季無論名牌定雜嘜，短髮抑或長髮，統統頭上玩花臣，同時亦成為今季時裝的焦點。今日就總括熱賣頭飾三大款，揀啱心水後，再利用髮飾變化出不同造型，咁就算同一個髮型都可以變化萬千唔覺悶啦!&#13;<br>&#13;<br>記者：梁珮瑜　攝影：黃子偉、陳穎</p><p><spanclass><fontstyle>第一位:名牌髮飾  &#13;<br> 始終名牌無敵夠虛榮，頭夾髮箍都有炒價你話奇唔奇？所以供不應求的名牌髮飾當然穩佔熱賣第一位。</fontstyle></spanclass></p><p><br> &#13;<br> <spanclass><fontstyle>第二位:糖果色  &#13;<br> 潮流吹東瀛風，Cutie造型多擁躉，夠Sweet夠開心的糖果顏色就最多人揀。根據飾物店老闆講，得意搶眼又簡單的髮飾最得妹仔歡心，熱賣流行第二位係實至名歸。&#13;<br> </fontstyle></spanclass></p><p><spanclass><fontstyle>第三位:民族式  &#13;<br> EthnicStyle今季成為時裝主流，富有民族色彩的頭飾亦自然入選。而就算唔玩民族Look，七彩夾仔襯淨色衫都一樣見特色，所以榮升熱賣季軍位置。</fontstyle></spanclass></p><p><spanclass><fontstyle>㗎妹熱門髮飾頭  &#13;<br> 㗎妹玩髮型絕對有心思，加個髮夾或紮條辮仔就會令髮型變化多端，以下精選三個較易掌握的「變髮」，加點創意更可舉一反三，自己變化出不同的髮飾頭。&#13;<br> &#13;<br> &#13;<br> <spanclass><fontstyle>香港街頭髮飾頭  &#13;<br> &#13;<br> Stella紮辮兼夾髮夾，佢話名牌頭飾如果好靚都會買，而Stella𠵱家用緊嘅珠仔髮箍係D.I.Y.，「響深水埗用幾蚊買珠仔自己整。」果然款靚又實惠。</fontstyle></spanclass></fontstyle></spanclass></p><p><br> &#13;<br> 學生兼Model的Betty亦湊四方果熱，不過認為LV的HairCube唔多值，呢個$10平平哋玩吓都唔錯。</p><p>Rachel至愛Hysteric，經已忘記價錢，可見只要鍾意就唔會計較金錢，你話名牌唔值亦有大把捧場客。</p><p><spanclass><fontstyle>售賣點:  &#13;<br> &#13;<br> C	ChristianDior&#13;<br> (25227938)&#13;<br> 金鐘太古廣場347號舖&#13;<br> &#13;<br> I	IndexWorkshop&#13;<br> (91205049)&#13;<br> 尖沙嘴UpdateMall58A舖&#13;<br> &#13;<br> L	LouisVuitton&#13;<br> (25232915)&#13;<br> 中環置地廣場7-9號舖&#13;<br> &#13;<br> P	peachesandcream&#13;<br> (28826802)&#13;<br> 銅鑼灣銅鑼灣地帶143舖&#13;<br> &#13;<br> Z	Zimmone&#13;<br> (23116138)&#13;<br> 尖沙嘴利時商場4樓26舖</fontstyle></spanclass></p></body></html>