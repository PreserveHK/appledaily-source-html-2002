<html><header><meta charset="utf-8"><title>泰國曼谷周末市集一日遊</title></header><body><h1>泰國曼谷周末市集一日遊</h1><p>下次計劃到泰國的朋友，不妨將停留曼谷的行程安排在星期六、日，因為除了集中在PhloenChitRoad及SilomRoad兩旁的ShoppingMall之外，上星期親身探訪周六、日開檔的Jatujak周末市場，先明白旺角與銅鑼灣已不算擠擁了，而且規模之大相信花整天也逛不完，再加上最近SilomRoad實施了周日封路的措施後，地攤、街頭Show不絕，到曼谷又豈止探佛廟、睇人妖呀？！&#13;<br>&#13;<br>記者、部分攝影：朱維達　&#13;<br>鳴謝：國泰航空、BanyanTreeBangkok</p><p><spanclass><fontstyle>Jatujak周末市場當地人推介店舖  &#13;<br> 去到Jatujak周末市場門口就心知不妙，除了有34oC嘅高溫之外，重多人到經常有肌膚之親，再問一問接待我們的導遊小姐，先發覺我來遲了，皆因這裏大大小小攤檔已經超過千間，點可以喺日落時份前行勻？識飛都睇唔晒啦？！索性問問最地道嘅泰國人，佢推介咗幾間店舖畀我。&#13;<br> &#13;<br> <spanclass><fontstyle>1)　好鬼香蠟燭  &#13;<br> 好鬼香！唔係身邊嘅金髮靚女，原來係……蠟燭？除了遠處已聞到好香嘅香葉味，最吸引的莫過於底部的香葉設計，將之融入蠟燭內，就成為不一樣的手信，就算放喺屋企一樣咁靚，畀我就唔捨得燒咗佢啦！其實除了蠟燭，呢間Art&amp;Steel重有香精、香葉及裝飾用的蠟燭鐵架，同樣值得推介。&#13;<br> &#13;<br> <b> Art&amp;Steel</b> &#13;<br> Shop1地址：JatujakSection26soi1&#13;<br> 電話：(66)2-6183020&#13;<br> Shop2地址：JatujakSection9soi15&#13;<br> 電話：(66)1-8467753</fontstyle></spanclass></fontstyle></spanclass></p><p><spanclass><fontstyle>2)　正斗Hand-made燈飾  &#13;<br> 經過多番穿插，先嚟到第2間舖頭，雖然呢度有成千幾間，但呢間賣燈嘅Silpakhom你一定會認得，皆因門口有部好大嘅留聲機做招徠，裏面無論吊燈、坐枱燈甚至復古電話都有得賣，花款多不在話下，而且愛上其類似大教堂彩色玻璃的主調設計，再問老闆娘，原來絕大部分燈飾都係Hand-made，可說是獨一無二，眼見就有好多外國人幫襯，即使泰國人亦然，有一位旅客更在清邁專程來到曼谷這個周末市場逛逛有無筍嘢執。&#13;<br> &#13;<br> <b> Silpakhom</b> &#13;<br> 地址：Section26soi2lock4&#13;<br> 電話：(66)2-6186521</fontstyle></spanclass></p><p><spanclass><fontstyle>3)　搶眼Cutie瓷器  &#13;<br> 呢檔Marche賣嘅水杯、茶壺、碗碗碟碟絕不單調，圖案Cutie之餘，店內你不會找到灰灰黑黑的杯碟，皆因全是用上色彩鮮豔的顏料繪製，店員推介的更有卡通公仔突出在水杯耳背的設計，同時不要走漏放在很高處的扭紋樽玻璃汽水，有齊可樂、雪碧同芬達等，鍾意收藏汽水樽嘅朋友就要留意啦！呢度所有貨品都係手做，與別不同，但係若果你驚打爛，可以通知店員你會把貨品空郵國外，他們便會將佢包到密密實實，無有怕！&#13;<br> &#13;<br> <b> MarcheCo.,Ltd</b> &#13;<br> 地址：Jatujak618-4471Section26&#13;<br> 電話：(66)2-6184471&#13;<br> &#13;<br> <b> Jatujak周末市場</b> &#13;<br> 開放時間：逢周六、日9:00a.m-9:00p.m（個別店舖開放時間並不相同）</fontstyle></spanclass></p><p><spanclass><fontstyle>推介行程  &#13;<br> <spanclass><fontstyle>上午：  搭SkyTrain由SalaDaeng站→於Siam（CentralStation）轉車→MoChit站（車程約20分鐘）→步行約10分鐘→Jatujak周末市場&#13;<br> <spanclass><fontstyle>車費：  35泰銖（約6港元）&#13;<br> &#13;<br> <spanclass><fontstyle>貼士：  &#13;<br> <spanclass><fontstyle>1.  選擇由SalaDaeng站出發，是因為該站鄰近酒店區，而且即使是周六、日，部分Cafe仍然開門營業，就算你10點幾起身11點鐘離開酒店，可以在這裏食個晏先至起行（街邊食肆免得就免啦，污穢嘛！）。&#13;<br> &#13;<br> <spanclass><fontstyle>2.  並不建議選擇坐的士，最近市區的士才裝上咪表，但仍然好興講價，見你一副遊客Look，實屈你！若果你係都要搭，大概價錢為300泰銖，太離譜嘅真係要落車！&#13;<br> &#13;<br> <spanclass><fontstyle>3.  有很多巴士站都沒有英文，似乎巴士只是當地人專利。&#13;<br> <spanclass><fontstyle>4.  曼谷直至現在都未解決到塞車嘅問題，除了坐的士去市集勁唔化算外，你亦要預鬆啲時間。</fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>曼谷市最新蒲點SilomRoad行人專用區  &#13;<br> 旺角有行人專用區，SilomRoad亦有，最近更成為遊曼谷市的最新蒲點，每逢星期日，警察便會在道路兩盡頭處架起鐵馬，設置警崗和救傷站，並將整條SilomRoad封閉，讓遊客可盡情而安全地Shop個夠。除了有帳篷式的小攤檔，亦有過百個地攤，主要售賣手工藝品如乾花、首飾、皮包，甚至占卜星相都有，完全可以滿足你嘅購物癮。</fontstyle></spanclass></p><p><spanclass><fontstyle>推介行程  &#13;<br> <spanclass><fontstyle>下午：  Jatujak周末市場→步行約10分鐘→MoChit站→SalaDaeng站→沿車站樓梯落即到SilomRoad&#13;<br> <spanclass><fontstyle>貼士：  &#13;<br> <spanclass><fontstyle>1.  最好是在5時後前往，我上星期約5時30分到SilomRoad時仍有小部分地攤仍未擺檔。&#13;<br> <spanclass><fontstyle>2.  由於周日整條SilomRoad都封閉作為行人專用區，所以部分店舖及食肆會關門，但仍有便利店繼續營業。</fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>出門提一提  &#13;<br> <spanclass><fontstyle>簽証：  持BNO、特區護照者免簽證，CI持有者則須辦理，查詢電話：25216481（泰國旅遊局）。&#13;<br> &#13;<br> <spanclass><fontstyle>機票：  乘國泰航空往曼谷，21日有效期來回票價$3,250，查詢電話：23900421（學聯旅遊）。&#13;<br> &#13;<br> <spanclass><fontstyle>住宿：  BanyanTreeBangkok，房租非旺季為每人每晚300美元（約2,340港元）。地址：21/100SouthSathonRoad,Bangkok10120,Thailand，電話：（66）2-6791200，網址：<ahref http:>www.banyantree.com </ahref></fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>每日一句  &#13;<br> 今次去呢個曼谷市集，發現與當地大部分的店員講英文，都叫做溝通到，但學埋以下兩句，就唔使雞同鴨講啦！&#13;<br> &#13;<br> <spanclass><fontstyle>泰語讀音：  SuehaPahaoaTaoaLayee&#13;<br> &#13;<br> <spanclass><fontstyle>意思：  請問呢件衫幾多錢呀？</fontstyle></spanclass></fontstyle></spanclass></fontstyle></spanclass></p></body></html>