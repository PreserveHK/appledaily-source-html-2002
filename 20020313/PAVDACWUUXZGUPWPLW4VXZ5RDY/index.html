<html><header><meta charset="utf-8"><title>談富豪性史非常雀躍<br>何鴻燊：鹹濕可以醫風濕！</title></header><body><h1>談富豪性史非常雀躍<br>何鴻燊：鹹濕可以醫風濕！</h1><p>羅兆輝日前爆富豪和女星的性史，鬧得滿城風雨，賭王前晚出席灣仔君悅酒店一個活動時，「雀躍地」大談羅兆輝口中另一個富豪的秘聞，還發表「鹹濕可治風濕」的理論。</p><p>由協康會主辦的「第十一屆全港名廚精英大滙演」，前晚於灣仔君悅酒店舉行。大會邀請特首夫人董趙洪娉出席主持，而城中名人包括何鴻燊與二姨太藍瓊纓、郭炳湘夫人、陳方安生胞弟方曼生等均有到場品嘗美食。<br> &#13;<br> <spanclass>邊講邊笑甚興奮 &#13;<br> 賭王何鴻燊、二姨太藍瓊纓、兒子何猷龍及女兒何超蕸前晚亦有出席。賭王除即席試食外，更笑談有關羅兆輝爆富豪性史的報道，賭王談及這些富豪性史時，顯得非常雀躍，還發表「鹹濕可治風濕」的理論，妙趣橫生，以下是賭王談富豪性史的內容：&#13;<br> 記：記者	何：何鴻燊&#13;<br> 記：有報道指富豪打針催谷噃？&#13;<br> 何（狂笑）：需唔需要呀！我冇聽過，咁水皮。&#13;<br> 記：報道指係你啲老友。&#13;<br> 何：唔係嘛，咁丟架！&#13;<br> 記者告知何鴻燊報道中暗喻的某富豪，賭王聞言反應甚大說：「嘩，唔好嚇我！佢幾多歲呀？（記者即告之賭王）哦，佢有好多girlfriend（女朋友）！」&#13;<br> 記：有否教他「有心有力」的心得呢？&#13;<br> 何（開懷地笑）：呢啲搵女人教啦！佢啲girlfriend好後生，級數好犀利，全部十九至二十一歲！<br> &#13;<br> <spanclass>首次聽「起雙飛」 &#13;<br> 記：報道更指他愛「起雙飛」。&#13;<br> 何（眉飛色舞）：咁犀利！今晚我第一次聽。&#13;<br> 記：報道亦說他不愛用安全套。&#13;<br> 何（亢奮地說）：唔好笑死我啦！&#13;<br> 記：會否向他求證？&#13;<br> 何：唔會。我會教佢兩道板斧。我同你哋講，一個人想風濕好番，鹹濕啲就得，我會教佢！&#13;<br> 記：賭王有風濕嗎？&#13;<br> 何（自豪地說）：我一滴都冇！&#13;<br> 採訪：林妙萍、顏英儀&#13;<br> 攝影：黃文成</spanclass></spanclass></p></body></html>