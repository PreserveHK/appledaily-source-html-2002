<html><header><meta charset="utf-8"><title>清新滋潤燕窩菜式</title></header><body><h1>清新滋潤燕窩菜式</h1><p>燕窩可以話係一種天然護膚補品，其營養價值高，深得女士歡喜，不過花得起錢食也未必有時間去處理，因為燉燕窩頗為費時，無時間燉煮即食燕窩都唔錯，除可以即食外，即食燕窩隨時重可以變化出唔同味道嘅菜式。以下由有二十多年入廚經驗的梁志雄師傅，為大家示範兩味以即食燕窩為主嘅菜式，初春時份無乜胃口，清清哋嘅鮮果龍蝦燕窩沙律係其中一個唔錯選擇，配以黃金西米燕窩，唔會過分飽滯，卻能滿足口癮。&#13;<br>記者：陳冰麗&#13;<br>攝影：伍慶泉&#13;<br>示範：金泰皇暹羅燕窩顧問梁志雄師傅&#13;<br>地址：九龍佐敦道6-8號全順大廈9樓世昌隆有限公司&#13;<br>電話：23021877</p><p><b> 大廚小檔案：</b> &#13;<br> 姓名：梁志雄師傅&#13;<br> 入行：超過二十年&#13;<br> 撚手菜式：意、美、法菜式&#13;<br> 嗜好：釣魚、睇書</p><p><spanclass><fontstyle>鮮果龍蝦燕窩沙律  &#13;<br> 全個沙律精髓唔係龍蝦，而係個汁，沙律汁用咗新鮮橙汁、新鮮香草、燕窩糖水等所做成，味道好清新，個汁無話蓋過龍蝦嘅鮮味，相反，少少酸但又帶微辣令食慾大增。&#13;<br> &#13;<br> <b> 材料：(2人分量)</b> &#13;<br> 即食燕窩2樽&#13;<br> 新鮮BB龍蝦1隻&#13;<br> 自選鮮果適量&#13;<br> 沙律汁料：&#13;<br> 白汁或沙律汁適量&#13;<br> 新鮮香草(切碎)少許&#13;<br> 鮮橙（揸汁用）1個&#13;<br> 燕窩糖水（隔去燕窩肉）</fontstyle></spanclass></p><p><b> 大廚教路：</b> &#13;<br> 1.龍蝦以一斤重以上至有肉食，烚熟後即好易起出肉。&#13;<br> 2.香草以新鮮貨配合較佳，city'super有售，沖過水後要索乾水至容易切碎。</p></body></html>