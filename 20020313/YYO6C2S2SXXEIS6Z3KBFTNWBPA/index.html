<html><header><meta charset="utf-8"><title>當年非卿不娶成空話<br>林曉峰離棄傷面女友</title></header><body><h1>當年非卿不娶成空話<br>林曉峰離棄傷面女友</h1><p>林曉峰昨日親口承認，他已和拍拖十年的女友潘菁華分手兩個月。潘菁華前年曾燒傷面部，當時林曉峰表示會對女友不離不棄，但二人如今卻分手收場。</p><p>林曉峰（阿Lo）昨日在商台節目《茶煲裏的查篤撑》中，公開承認已與拍拖十年的女友潘菁華分手兩個月。<br> &#13;<br> <spanclass>討厭自己轉變 &#13;<br> 阿Lo昨日在商台訪問中說：「我哋兩個係分咗手，係個幾兩個月前嘅事，兩個人之間嘅感情好難同外人交代。」問及分手的原因時，他似乎不願多提，只說：「我哋係和平分手，唔係因為第三者。佢喺我十年嘅人生中好似阿媽湊仔咁，乜都係佢幫我諗，但係人會長大，會轉變到另一個階段，我都好憎自己轉變，但係又唔可以唔轉變。」&#13;<br> 提到在女友受傷時，阿Lo曾揚言一定會與對方結婚，他對此回應：「今日你問我，我都會係咁講，但環境嘅問題係有時自己都控制唔到。我都覺得好可惜，但係𠵱家我都好關心對方嘅健康同生活。」<br> &#13;<br> <spanclass>婚期一拖再拖 &#13;<br> 阿Lo與女友的情路可謂幾經波折，前年潘菁華因以小型石油樽噴火燒玻璃時發生意外，灼傷面部及手部，有毀容之危，當時阿Lo不但在醫院守候及照顧對方，更揚言無論對方變成怎樣，定必迎娶她並對她不離不棄。至女友出院後，當時的阿Lo更表示在去年往澳洲舉行婚禮，可惜婚期一押再押。&#13;<br> 此外，林珊珊昨日談及弟弟林曉峰與女友分手一事說：「我知阿Lo心情唔好，由佢女友受傷到𠵱家分手，大家都好難過。之前喺聖誕同農曆年，阿Lo返到屋企都好唔開心，其實佢都大個仔，感情係雙方嘅，個決定係佢自己選擇。」</spanclass></spanclass></p></body></html>