<html><header><meta charset="utf-8"><title>女士荷包有難　名牌開倉二折起</title></header><body><h1>女士荷包有難　名牌開倉二折起</h1><p>女人對「減價」兩個字永無話厭倦，對「勁減」兩個字更是絕對瘋狂，而遇到「名牌勁減」就當然唔使講，仆到去！明日開始，一連3日舉行的名牌開倉勁減，所有貨品低至二折起，品牌全屬女士心愛牌子。抱住唔買都要睇的精神，相信到時場面必定擠擁，今日不妨先睹為快睇住部分靚貨先，揀定心水就可以入場即掃無執輸！&#13;<br>&#13;<br>記者：梁珮　攝影：周旭文　模特兒：Betty(Stareasy)</p><p><spanclass><fontstyle>開倉品牌明星熱捧  &#13;<br> 是次開倉中，日本的A/T有楊千嬅力捧，法國品牌Anteprima有莫文蔚、楊崢捧場，另減價牌子尚有及本地設計HeroicRenvezdous、日本品牌O.Z.O.C.、INDIVI等。</fontstyle></spanclass></p><p><spanclass><fontstyle>OL返工精選  </fontstyle></spanclass></p><p><br> &#13;<br> <spanclass><fontstyle>Casual必掃  </fontstyle></spanclass></p><p><br> &#13;<br> <spanclass><fontstyle>精選貨品百多元  &#13;<br> 今次開倉勁減的品牌，全屬簡約易襯之選，所以入場必能掃到正貨，而以下精選大部分百多元有交易，平平哋又可以Mix&amp;Match，買定幾時都啱。</fontstyle></spanclass></p><p><br> &#13;<br> <spanclass><fontstyle>長青必入配件  &#13;<br> 每逢減價大清貨，配件如鞋袋及飾物，必屬最先掃清貨。事關配件有畫龍點睛之效是襯衫必備品，所以揀唔啱衣衫都要執番一兩件配件，包保啱用。</fontstyle></spanclass></p><p><br> &#13;<br> <spanclass><fontstyle>貼士  &#13;<br> ●為期三日接受現金及EPS付款，3月14日只接受渣打信用卡，3月15日及16日買滿$1,000亦接受其他VISA及Master卡。(用渣打信用卡買滿$3,000有額外9折優惠)&#13;<br> ●不設試身，無着開以上牌子唔知自己應該着幾號碼，不妨今日去其專門店睇定尺碼先。</fontstyle></spanclass></p><p><spanclass><fontstyle>開倉小資料  &#13;<br> 日期：2002年3月14日至16日&#13;<br> 時間：上午11時至晚上8時(星期六上午11時至晚上7時)&#13;<br> 地點：尖沙嘴廣東道11號世界商業中心3字樓&#13;<br> 查詢電話：29569052</fontstyle></spanclass></p></body></html>