<html><header><meta charset="utf-8"><title>一味窩輪：9160目標價40仙</title></header><body><h1>一味窩輪：9160目標價40仙</h1><p>北水南調發展，又向前跨進一步。早段，股民撲落紅籌國企，埋單計，國企仍有進帳，紅籌則有個別打回原形有突。如中信泰富（267）見16.75元後回頭，收16.40元，反跌20仙。&#13;<br> 啱晒，趁正股跌，低價撈中信Call輪。中信Call輪主角一向係9037，交投最旺係佢，但近日已由9160取代。&#13;<br> 9160數據又的確唔錯，9月到期，現價22.5仙，溢價只係2.3%，槓桿率7.3倍。槓桿率大而溢價低嘅Call輪，爆炸力相當強勁。舊主角9037，本身亦有吸引之處，溢價（3.6%）同槓桿率（6.6倍）係比唔上9160，不過勝在壽命長多兩個月。中信炒落後，重見1月高位18.25元，唔係冇機會，見呢個價，9160見40仙。&#13;<br> 華創（291）開市冇耐鏟上7.75元，午後回吐，收7.60元，有10仙進帳，叻過中信。<br> &#13;<br> <spanclass>9059未升得夠 &#13;<br> 華創Call輪9059，每份兌1股正股，只係升得3仙，冇乜點跟正股，升得唔夠。7月到期，溢價2.5%，槓桿率4.9倍，條件好靚。正股向8字推進，9059向1.90元推進。</spanclass></p></body></html>