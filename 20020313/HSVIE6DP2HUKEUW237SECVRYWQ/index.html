<html><header><meta charset="utf-8"><title>董建華謝票茶會富豪動氣<br>賭王斥楊受成：不要拖我落水</title></header><body><h1>董建華謝票茶會富豪動氣<br>賭王斥楊受成：不要拖我落水</h1><p>【本報訊】對於三富豪何鴻燊、鄭裕彤及楊受成前日在酒店早餐密斟事件，賭王何鴻燊昨日炮轟英皇集團主席楊受成「拖佢落水」感到極度不滿，他又劃清界線澄清無約楊「早餐會議」擺平地產神童羅兆輝的言論風波，他暗示楊受成是不請自來，楊受成則指是鄭裕彤安排。另方面，羅兆輝今日在報章刊登啟事，為他近期「編造」故事對受到傷害的人士公開道歉。　記者：羅綺萍、馮美茵、顏英儀、朱芷瑩</p><p>何鴻燊昨午參加董建華的謝票茶會時公開澄清，前日早上根本沒有約會楊受成到君悅酒店食早餐，並形容對方恍如「搭枱」。<br> &#13;<br> <spanclass>澄清沒有一齊坐 &#13;<br> 他直斥楊想「拖佢落水」：「我同彤叔（鄭裕彤）昨（前）日朝早係傾過嚟，但冇同楊生（楊受成）傾過一分鐘，我去到見佢（楊）坐喺處同彤叔傾偈，佢一見到我即刻起身話『你兩位傾啦，我走嘞』，我冇同佢一齊坐。」&#13;<br> 何鴻燊續稱：「我同彤叔傾到咁上下，佢就走番嚟坐低話：『我留低咗個信封喎』，呢個唔係事實，啲夥計都話冇喎，楊生你冇信封喎。咁佢就行咗去，可能佢坐喺處就搵人嚟影相。」<br> &#13;<br> <spanclass>一句無講羅兆輝 &#13;<br> 至於他與彤叔談話內容，他說：「我哋傾生意唔使同你哋（記者）講，總之我一句都冇同佢（楊）講過嘢，亦一句都冇講過羅兆輝。」&#13;<br> 說到這裏賭王顯得異常動氣：「我講得清清楚楚，只係見過一面，冇生意來往，亦未同佢（羅兆輝）去過街或者食過嘢，故此冇用嘅，唔好拉埋（我）一齊講，拉唔到我落水嘅。」對於會否介入「擺平」這次羅兆輝風波，他斷然地說：「我絕對唔會牽涉呢件事。」&#13;<br> 但有周刊影射他兩位女兒吸食可卡因，何鴻燊更加氣憤，滿臉通紅地說：「我都好唔高興，所以我今（昨）日打電話畀楊生（楊受成）叫佢唔好拉我哋落水，今次都拉唔到落水！」&#13;<br> 亦有出席謝票茶會的鄭裕彤對於「早餐會」事件表現極不耐煩，他說：「我成日都有同佢（楊受成）食早餐，昨（前）日冇傾羅兆輝。」但沒有解釋為何前日同時相約楊與何二人。</spanclass></spanclass></p><p><spanclass>楊受成指鄭相約 &#13;<br> 對於羅兆輝大爆富豪風流史，彤叔稱：「都唔關我事，又唔係講我，我冇嬲佢（羅兆輝），因為又唔係話緊我。」&#13;<br> 而被賭王斥責的楊受成昨日表示：「當日唔係何生約我，係鄭生約咗我，之後又約咗何生。」至於何鴻燊直斥楊不要拉他落水，楊受成就辯稱：「我打電話畀何生，佢（何生）話係叫你哋（傳媒）唔好將羅兆輝單嘢拖埋佢落水，我諗你哋誤會咗佢嘅意思啦！」&#13;<br> 作為澳門旅遊娛樂有限公司的股東之一的鄭裕彤，昨日回應傳媒提問，表示無意出售旗下的百分之十八的股權，並強調和何鴻燊是好朋友。&#13;<br> 而澳娛大股東何鴻燊則坦言：「和彤叔好一致，係好拍檔」。對於十姑娘何婉琪要售百分之七點三的股權一說，他則表示自己擁有百分之五十一的股權，「使乜擔心」。</spanclass></p></body></html>