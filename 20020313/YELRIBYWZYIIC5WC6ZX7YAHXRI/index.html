<html><header><meta charset="utf-8"><title>波鞋新富豪：高Ｌ</title></header><body><h1>波鞋新富豪：高Ｌ</h1><p>行內傳聞日本關刀專利合約已滿，唔能夠再霸住啲特別款作獨家售賣，加上香港關刀發神功，新返行貨鞋確比以前勁好多。星期五關刀行失驚無神湧批Force1Mid，唔使做宣傳，唔似紅色DunkProB咁高調，所以冇乜街客知返咗貨。花園街班新一代買手就可食勢掃貨，以高Ｌ為首嘅花園街排隊黨聯同「加記」（唔係桑拿，係波鞋舖）一個上晝就掃斷花園街全批近400對Force，原價$599，成批掃走更可享有折頭，轉手以$650作起點散貨，袋袋平安話咁易。&#13;<br>靚仔店長Ｓ話𠵱家喺花園街買靚關刀比以前難，大家都知波鞋係新一代靚仔共同話題，更加係一隻金雞蛋，所以𠵱家有啲細路都費事打工受氣，得閒排隊搞吓炒作已搵到食，其中高Ｌ更因此掘出一桶金，睇嚟就快晉升為波鞋富豪。&#13;<br>&#13;<br>主持人：大食Jack&#13;<br>八卦熱報：<ahref>tai_sick_jack@yahoo.com.hk</ahref></p></body></html>