<html><header><meta charset="utf-8"><title>人氣流行線：<br>趁低吸納　潛水表海底大激鬥</title></header><body><h1>人氣流行線：<br>趁低吸納　潛水表海底大激鬥</h1><p>10件日本原宿名牌Tee就可以買到隻見得人、戴成世嘅靚表，小弟始終認為後者更有價值。事關幾千蚊手表一樣可以好Pro！Bell&amp;Ross夥拍拆彈專家齊作研究，推出關乎生死的深海王BombSquad，製作有板有眼，價位才賣數千！市道差，眼見名表靚表價位齊回落，大家做嘢實行唔再「潛水」，努力賺錢去投資隻有潛力嘅潛水表。&#13;<br>&#13;<br>記者：陳嘉文　攝影：伍慶泉</p><p><spanclass><fontstyle>深海拆彈王——Bell&amp;RossBombSquad  &#13;<br> $7,800（各大表店有售）&#13;<br> 早期的Bell&amp;Ross產品均交由德國軍表專家Sinn代製，但隨着品牌成熟發展，於02開始，其時計系列均在全球名表生產地——瑞士的LaChaux-de-Fonds之自設廠房設計及生產。新作深海拆彈專家BombSquad更是夥拍法國國家拆彈組合作完成，真巴閉！</fontstyle></spanclass></p><p><br> &#13;<br> <spanclass><fontstyle>深海拆彈專家規格：  </fontstyle></spanclass></p><p><br> &#13;<br> <spanclass><fontstyle>潛水表精選名器  &#13;<br> 邊隻潛水表至堅至值租？環顧二手市場就略知一二。市道唔好，各款名表明顯有回落迹象外，連帶二手市場收表亦比從前謹慎好多（隻表唔Hit寧願唔收！免責貨也！）；故留得喺二手表舖的潛水表都係渴市型號。</fontstyle></spanclass></p><p><spanclass><fontstyle>(No.1)Rolex「深潛」（Sea-Dweller）  &#13;<br> 㗎仔真瘋狂！為測試各名牌潛水表之底蘊，特登租隻遊艇作「魚絲釣表」地獄測試。賽後結果：最堅的潛水表依然係眾望所歸的Rolex「深潛」（Sea-Dweller）。</fontstyle></spanclass></p><p><spanclass><fontstyle>70's「深潛」最渴市！（1575機芯）  &#13;<br> 二手價$38,000（a）&#13;<br> 從前市道好，70's的「深潛」就算有貨亦要收埋賣，免班客仔爭崩頭！不過，縱使各款名表有回落迹象，但「深潛」依然有市有價，除㗎仔長期追捧外，還因為Rolex生產10隻Submariner才有一隻Sea-Dweller（比Submariner潛得更深）；重有，全新企理的「深潛」才賣$25,780，反觀舊款重企住$38,000（從前起碼過$40,000）！原因非常簡單，就是數量少。</fontstyle></spanclass></p><p><spanclass><fontstyle>(No.2)RolexSubmariner　現行Submariner（3135機芯）  &#13;<br> （二手價$18,000（b）全新定價$24,690）&#13;<br> 手工更見精緻，由原先防水200米進展到達300米，犀利！</fontstyle></spanclass></p><p><spanclass><fontstyle>80's與現行Submariner分別大！  &#13;<br> 80's以後的Submariner全數棄用膠面，改用更堅固的水晶玻璃面；且由原先防水200米進展到300米，但令「勞」迷介懷的是新款無日曆款竟沒有了達天文台級數的字樣，故一般Fans如買新款，大都會揀有日曆版本。</fontstyle></spanclass></p><p><spanclass><fontstyle>(No.3)占士邦武器——70'sOmegaSeamaster  &#13;<br> 二手價$18,000（a）&#13;<br> 當年為Rolex的勁敵就是Omega，這款大膽設計的Seamaster，堪稱深潛之霸，其深潛600米的數據確實嚇窒當時的Rolex，故其後Rolex發表「深潛」（Sea-Dweller）就是擺明要剃Omega眼眉——比它潛深了60米！</fontstyle></spanclass></p><p><spanclass><fontstyle>(No.4)&#13;<br> 潛水火麒麟——IWC  &#13;<br> 咪以為IWC淨係玩飛行時計，早於PorscheDesignbyIWC時代已有成名作Ocean2000，及後BoySizeOcean500到近年的GST系列Aquatimer鋼版（比鈦金屬版更受歡迎）都被㗎仔點名為傑作！</fontstyle></spanclass></p><p><spanclass><fontstyle>未出先轟動——OfficinePaneraiLuminorMarina1950  &#13;<br> 限量版$46,600（各大表店有售）&#13;<br> 今年於瑞士BasilFair初曝光，即轟動整個表壇的LuminorMarina1950，證明大有升值潛質！直徑達47mm的Luminor為50年前意大利海軍指定的標準設計。復刻版採用嶄新的OPXI手動上鏈機芯，防水100米，限量生產1950隻。</fontstyle></spanclass></p><p><spanclass><fontstyle>售賣點：  &#13;<br> &#13;<br> （a）古魯店（23978809）&#13;<br> 旺角皆旺商場2樓212舖&#13;<br> &#13;<br> （b）復興古董表店（25109512）&#13;<br> 銅鑼灣留仙街3號雅景樓A3地下</fontstyle></spanclass></p></body></html>