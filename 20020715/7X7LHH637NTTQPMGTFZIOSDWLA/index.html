<html><header><meta charset="utf-8"><title>熾熱消費：<br>搬倉清貨　消暑家電減得震撼</title></header><body><h1>熾熱消費：<br>搬倉清貨　消暑家電減得震撼</h1><p>家陣市道唔好，唔少生意人都會用租約期滿、結束營業等作為號召進行促銷，但事實上通常都係口號居多，幾年都未必會搬走。不過呢個電器倉已鐵定8月搬遷，於今日起進行真正搬倉清貨，力谷冷氣機、電風扇、雪櫃等消暑電器，最新日立冷氣機唔使$1,700再送贈品，絕對係平通全港。&#13;<br>&#13;<br>記者：張穎倫　攝影：黃子偉　ImageGirl：Kiji</p><p><spanclass><fontstyle>2年保用電風扇  &#13;<br> 香港人到內地購物已經成為習慣，每逢周末都會見到唔少港人捧部電風扇返嚟。價錢雖然平，但質素良莠不齊，買錯冒牌貨，隨時會引起意外。想安全的話，不妨考慮呢把AIRMATE座地扇，事關佢符合香港HKSI/GS/CCEE嘅安全規格，而且更有首年換機，次年維修嘅原廠保用，非常體貼。功能方面，有齊紅外線遙控、睡眠風、8小時時間掣同360度送風，夠晒齊備，絕非平價貨可比。&#13;<br> &#13;<br> 型號：AIRMATETFS412DR&#13;<br> 扇葉直徑：14吋&#13;<br> 貨量：100&#13;<br> 街價：$598&#13;<br> 搬倉價：$399</fontstyle></spanclass></p><p><spanclass><fontstyle>強力座枱扇夠寧靜  &#13;<br> 假如覺得座地扇太大部，呢部座枱扇就值得推介，事關佢嘅風力達到每分鐘1,300-1,365轉，比一般風扇多300轉，但操作聲亦冇明顯增加，夠晒涼快寧靜。另一方面，佢採用新設計手柄，再加埋可拆式底座，容易搬動之餘，更方便收納慳地方。&#13;<br> &#13;<br> 型號：三菱D12-GD&#13;<br> 扇葉直徑：12吋&#13;<br> 貨量：100&#13;<br> 街價：$298&#13;<br> 搬倉價：$199</fontstyle></spanclass></p><p><spanclass><fontstyle>新型號日立冷氣機  &#13;<br> 最新型號嘅日立窗口機，由獨有嘅左右出風，改用番傳統機頂出風模式，但冷凍效能一樣咁強。其他功能好似防霉抗菌、寧靜操作、一級能源標籤等全部有齊，更有埋原廠3年全機及5年壓縮機免費保用，質素毋庸置疑。清倉價$1,680已經平通全港，更有象印電飯煲或電水壺贈送，真係平到你唔信！&#13;<br> &#13;<br> 型號：日立RA-08AS&#13;<br> 匹數：3/4匹&#13;<br> 製冷量：6,996BTU/h&#13;<br> 尺寸：W470×H345×D520mm&#13;<br> 貨量：10&#13;<br> 街價：$2,280&#13;<br> 搬倉價：$1,680</fontstyle></spanclass></p><p><spanclass><fontstyle>陳列冷氣二千有找  &#13;<br> 唔少人對陳列品都好抗拒，無可否認電視機、Hi-Fi呢類影音產品，可能被人長期Demo兼試機，會有一定程度損耗。但講到大型家電，好似冷氣機、雪櫃、洗衣機就一定冇人試過。所以呢部陳列冷氣機就近乎新機一樣，除咗有齊LCD無線遙控、120度自動送風等基本功能外，更有埋除菌嘅茶精隔塵網同電腦除濕功能，最啱香港嘅潮濕天氣。&#13;<br> &#13;<br> 型號：三菱電機MWD-07TV&#13;<br> 匹數：3/4匹&#13;<br> 製冷量：7,300BTU/h&#13;<br> 尺寸：W450×H345×D570mm&#13;<br> 貨量：3&#13;<br> 街價：$2,980&#13;<br> 搬倉價：$1,888</fontstyle></spanclass></p><p><spanclass><fontstyle>4星級夠凍雪櫃  &#13;<br> 30幾度高溫，若然屋企部老爺雪櫃唔夠凍，餸菜食物隨時可能會變壞孳生細菌。雖然呢部三洋雙門雪櫃係陳列品，但就絕對新淨，售價夠晒平，雖然佢冇自動除臭、多風口出風等新Function，但冷凍量卻達到4星級，而且容量更達到190L，普通家庭一定夠用。&#13;<br> &#13;<br> 型號：三洋SR-F209&#13;<br> 尺寸：W525×H1469×D560mm&#13;<br> 貨量：3&#13;<br> 街價：$2,798&#13;<br> 搬倉價：$1,999</fontstyle></spanclass></p><p><center> <spanclass><fontstyle>其他好介紹  </fontstyle></spanclass></center> </p><p><spanclass><fontstyle>微波爐質優價平  &#13;<br> 之前同系嘅M-308A微波爐雖然憑住可愛嘅外形而大賣，但只得8.5L嘅容積，就未必夠用。因此呢部容積達到17公升嘅M1610N就真正適合主婦使用，就算蒸魚都一樣夠位。火力方面有600W功率輸出，加上5段火力控制，能配合烹調各種食物嘅需要，而且加上內部樹脂塗層，增加抗菌效能，更加耐用。&#13;<br> &#13;<br> 型號：三星M1610N&#13;<br> 尺寸：W460×H247×D336mm&#13;<br> 貨量：100&#13;<br> 街價：$598&#13;<br> 搬倉價：$399</fontstyle></spanclass></p><p><spanclass><fontstyle>筍價電子琴  &#13;<br> 暑假流流長，小朋友最好學吓彈琴陶冶性情，但動輒幾萬蚊一部鋼琴，唔係個個負擔得起。退而求其次，呢部富士達電子琴只賣$199的確抵玩。小記試過琴音同一般電子琴差唔多，都算幾準，音量調校亦有15級，更採用立體聲喇叭，重抵玩過玩具電子琴。&#13;<br> &#13;<br> 貨量：100&#13;<br> 街價：$499&#13;<br> 搬倉價：$199</fontstyle></spanclass></p><p><spanclass><fontstyle>讀碟王兼容性大  &#13;<br> 香港用家買DVD機最緊要係兼容性夠大，乜碟都讀得，呢部兼容DVD、VCD、CD、CD-R/RW、MP3-CD嘅東芝SD-1300就夠晒厲害，事關佢連DVD-R都一樣播到，平價機之中唔係部部掂。再加上採用192kHz/24-bit音頻D/A轉換器，無論睇戲聽歌嘅失真亦盡量減少，畫質嘅層次感、色彩都係同級機之中數一數二，真正又平又靚。&#13;<br> &#13;<br> 型號：東芝SD-1300&#13;<br> 尺寸：W430×H81×D225mm&#13;<br> 貨量：50&#13;<br> 街價：$1,598&#13;<br> 搬倉價：$999</fontstyle></spanclass></p><p><spanclass><fontstyle>開倉資料：  &#13;<br> 電器倉（24938228）&#13;<br> 地址：荃灣沙嘴道29-35號科技中心10樓1007室&#13;<br> 開倉日期：即日起至7月22日&#13;<br> 時間：星期一至五（9:00AM-7:00PM）星期六及日（11:00AM-4:00PM）&#13;<br> 交通：葵芳葵涌廣場302小巴直達科技中心。&#13;<br> ＊特價貨品只接受現金，每件貨品如要送貨，須加$80（東涌市再另加$40，離島不設送貨）。</fontstyle></spanclass></p></body></html>