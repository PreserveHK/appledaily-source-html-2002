<html><header><meta charset="utf-8"><title>　　曾繁光教負資產感激阿董 - 李八方</title></header><body><h1>　　曾繁光教負資產感激阿董 - 李八方</h1><p>對付逆境有冇秘笈？有！青山醫院高級精神科醫生曾繁光有套「心法」，若果能夠參透，佢話就算連負資產一族，都會微笑對董特首講：「多謝董先生以負資產將我留喺香港！如果唔係，我買樓賺到錢，可能就會移民離開香港嘞。」&#13;<br> 嘩！可以令負資產向特首講多謝，呢套心法都算唔簡單，曾醫生噚日向八方過咗三招：一係幽默感；二係用正面嘅角度去諗嘢；三係關心朋友、家人。總之要識得苦中作樂，將尊嚴放低，咁樣，就算俾人踩到好似地底泥咁，你都會話：「衰到咁，一定冇得再衰啦！」&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>