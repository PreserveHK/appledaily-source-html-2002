<html><header><meta charset="utf-8"><title>新車速報：<br>強化富豪S60跑格十足</title></header><body><h1>新車速報：<br>強化富豪S60跑格十足</h1><p>一向予人豪邁至極、又富安全性嘅瑞典富豪汽車，最近引入有強化包裝嘅S60車系，除可提供客人額外加裝之餘，只要你選購2002年新版S60，重可以獲贈全套配件㖭！從而令部車望落去，無疑增添有多一分活力感㗎！&#13;<br>記者、攝影：陳偉林</p><p><spanclass><fontstyle>車廂豪邁見安全  &#13;<br> 至於車廂陳設，仍維持有一分豪邁格調；全套高級真皮座椅響桃木裝飾配襯下，盡顯貴氣之餘；闊落嘅車廂空間，重畀到你有愜意享受。除電窗、電鏡、中央門鎖及電天窗外，重有恒溫冷氣連9個揚聲器嘅高級音響；當然唔少得，重有前後6個安全氣袋及充氣簾幕嘅組合啦！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>車架穩妥可靠安全  &#13;<br> 目下呢部S602.4，配備上一台2.4公升直5DOHC偈，輸出表現不過不失，惟改換上雙出式尾喉配搭，聲響雄渾有勁外，配合一套5前速自動波編排，轉檔反應順滑敏捷，重有唔錯行車同循迹感㗎！當中功不可抹，重有一套STC、ABS連EBD電子裝置㖭！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>加裝包圍倍添跑意  &#13;<br> 呢部外形獨特嘅富豪S60型號，保持有一貫車廠嘅豪華轎車風格外，賣相亦來得有多一分動感；然而，今趟加裝埋全套包圍配件，重予人倍添有房跑個性㖭。另外，新車更備有四輪時款16吋合金胎軨，望落同樣突出吸引㗎！&#13;<br> &#13;<br> <b> S60升級有價</b> &#13;<br> 1﹒車頭泵把連整流器&#13;<br> 2﹒車身兩邊裙腳&#13;<br> 3﹒車尾擾流器&#13;<br> 4﹒車尾整流器連雙出式Racing尾喉&#13;<br> 售價：$30,000&#13;<br> 註：以上價錢連裝工及噴油；而選購2002年新版S60車系，更可免費獲贈全套包圍。</fontstyle></spanclass></p><p><spanclass><fontstyle>富豪S602.4規格  &#13;<br> 引擎：	2435cc直5DOHC&#13;<br> 馬力：	170ps/5900rpm&#13;<br> 扭力：	23.5kgm/4500rpm&#13;<br> 傳動：	5前速自動波，前輪驅動&#13;<br> 懸掛：	（前）麥花臣支柱　（後）多連桿&#13;<br> 制動：	（前）透氣碟　（後）碟式（ABS）&#13;<br> 輪胎：	215/55ZR16MichelinPilotHX&#13;<br> 尺碼：	4576×1804×1428mm&#13;<br> 軸距：	2715mm&#13;<br> 車重：	1440kg&#13;<br> 0-100公里：	9.6秒&#13;<br> 極速：	210km/h&#13;<br> 新車售價：	$329,900&#13;<br> 車輛提供：	太古汽車（29273488）&#13;<br> &#13;<br> <b> 記者試後簡評</b> &#13;<br> 優點：加裝全套包圍連配件，令新車看來更見活力；車廂鋪排及陳設豪邁吸引，重好富安全感㖭！&#13;<br> 缺點：一台2.4公升偈輸出未見突出；而較大車體略嫌欠缺靈活感。</fontstyle></spanclass></p></body></html>