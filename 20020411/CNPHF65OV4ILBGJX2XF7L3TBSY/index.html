<html><header><meta charset="utf-8"><title>股海實戰錄：長實64元可以吼</title></header><body><h1>股海實戰錄：長實64元可以吼</h1><p>繼IBM後，市場又傳出思科將發出盈利警告，美股前晚先升後跌，納指大跌2.4%，搞到港股10700亦宣告失守，將考驗10400支持位。&#13;<br> 周二趙飛雲已經講過市勢偏淡，有胡要食。前日見到佑威（627）走勢先高後低，有啲不妙，噚日平開後走勢向下，惟有喺0.71元先計數，無謂空手而回。雖然有消息話只係震倉，但目前市底虛浮，有得賺都係賺咗先。賭仔信邪，有胡唔食倒輸會有排衰。<br> &#13;<br> <spanclass>伺機吸納Call輪 &#13;<br> 沽清貨自然等撈底，從恒指嘅技術指標來推斷，10400水平守穩機會大，可小注買藍籌輪博反彈。如果本周港股持續調整，下試10400獲支持，下周可能趁賣地利好，由地產股帶動反彈，其中以長實（001）較值得留意，因為5月份大摩指數執位，長實很大機會重新入選。&#13;<br> 技術上，長實64至65元水平支持力不俗，可伺機吸納。趙飛雲本錢小，到時買番些少長實輪以小博大。&#13;<br> 重鋼（1053）噚日逆市造好，升1仙，收1.17元，似係旗形整固，如果以大成交升破1.20元要追入，或者回至1.13元附近亦可撈番。&#13;<br> 趙飛雲</spanclass></p></body></html>