<html><header><meta charset="utf-8"><title>碭山梨清甜多水</title></header><body><h1>碭山梨清甜多水</h1><p>碭山梨係近兩、三年至由河南安徽打入本港市場，佢Size都幾大，外形圓而色澤帶青綠，表皮上有細而幼嘅啡點，食味清甜，肉質鬆化，水分多，大大個都幾抵食，十蚊份有五個。&#13;<br> 碭山梨一到夏天即蒲頭，家陣已經可以喺部分果檔搵到佢，有興趣可買份返去食，味道唔錯，而且價錢經濟。我肥媽係水果擁躉，當然唔會錯過啦！</p><p><spanclass><fontstyle>龍蝦燒賣餡料豐富  &#13;<br> 以前喺凍肉舖買到嘅燒賣大多數只有豬肉燒賣，後嚟陸續有不同口味嘅燒賣推出市面，而且一款比一款更有心思。&#13;<br> 呢種顏色咁搶眼橙黃相配嘅燒賣，係加入咗較矜貴嘅龍蝦肉在其中而製成。雖然龍蝦分量唔多，但足以令燒賣變得更惹味，更美觀。&#13;<br> 我肥媽間唔中都會買呢啲凍肉返屋企，煮畀屋企啲小朋友當下午小食㗎！</fontstyle></spanclass></p><p><spanclass><fontstyle>九肚魚肥美大條  &#13;<br> 九肚魚其實好多時都可以買到，但唔同時間買到嘅九肚魚都會有分別。&#13;<br> 最近嘅九肚魚大約賣十二蚊一斤，賣得呢個價錢嘅九肚魚都比較大條，約有六吋長。大條九肚魚肉質更為肥美嫩滑，千萬唔可以錯過。不過九肚魚味帶腥，最好以薑辟腥再煮。&#13;<br> &#13;<br> 文：肥師奶</fontstyle></spanclass></p></body></html>