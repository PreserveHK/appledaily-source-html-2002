<html><header><meta charset="utf-8"><title>一味窩輪：買中移動Call輪博反彈</title></header><body><h1>一味窩輪：買中移動Call輪博反彈</h1><p>恒指又跌多90點，收10643。火種係中移動（941），收22.95元，唔見45仙，跌至上月26日低位，應屬超賣。&#13;<br> 中移動上次見22.95元之後，兩日內彈番上24.50元。&#13;<br> 中移動下跌，中移動Call輪跟住散，9029收22.6仙，下跌11.4%。9044收27仙，散10%。兩隻輪都已經創出新低。&#13;<br> 正股超賣，博反彈，短炒可以諗些少中移動Call輪，望正股帶番上去。&#13;<br> 恒指跌，恒指Put輪9049收22.9仙，升4.6%。恒指Call輪9045收16.7仙，跌4%。&#13;<br> 若然睇個市繼續踩落去，當然應該揸Put輪9049。不過恒指9RSI已經落到去30邊邊，好似中移動咁，有啲超賣迹象，再落嘅幅度都會有限。買大市反彈好過買大市繼續落去。<br> &#13;<br> <spanclass>恒指Call輪揀9045 &#13;<br> 大市買反彈，揀恒指Call輪9045，隻輪7月夠鐘，溢價5.2%，槓桿率14.1倍，唔算貴。&#13;<br> 恒指Call輪有3件，正路係9045；另外兩隻9174同9201，壽命稍長，但成交少，唔啱炒。&#13;<br> 章　盛</spanclass></p></body></html>