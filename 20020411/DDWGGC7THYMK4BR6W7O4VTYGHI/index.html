<html><header><meta charset="utf-8"><title>7500呎名牌集中營一折有交易</title></header><body><h1>7500呎名牌集中營一折有交易</h1><p>名店通常一到換季就會來個大減價，清貨後重有得剩或會搞個開倉來散貨，價格勁平誓要你買晒返屋企。如果唔開倉又點？原來這些名牌月下貨會被送到一些「集中營」。昨天才剛開張的3838，就絕對係至Hit名牌集中營之霸，位於購物旺區銅鑼灣，佔地約7,500呎，低至一折的價錢，再睇埋貨品來源，你就知有幾筍！	&#13;<br>記者：梁珮瑜&#13;<br>協力：馮彥彰&#13;<br>攝影：陳盛臣</p><p>老闆AlfredSiu其實早已於北角有間同類舖頭，「發覺除了夠平，地點方便亦很重要，所以選擇在旺區再開一間。現以每月續約形式租用，如反應好就會長期開業。貨源除了由名店供應，有部分是自己入貨。未來更可能與一些名牌合作，在這裏搞Fashionshow或Function。」而點解叫3838？因店舖位於38號38樓，包記得。</p><p><spanclass><fontstyle>強勁名牌陣  &#13;<br> 3838店內有勁多名店月下貨，而且有很多更是剛過季的衫或配件，價錢勁抵由一折起，供貨單位就包括D-Mop、UrbanSoul、Baboon、LuLuCheung、Spy、anthen、pop’、Magenta及C.O.Sbycostume等，一睇就知店內所賣必屬名牌。而全店更以種類分區，顧客可各適其適，包有一區啱你行。</fontstyle></spanclass></p><p><spanclass><fontstyle>性感睡衣  &#13;<br> 店內有專賣性感睡衣的一角，有絲質吊帶裙、套褲及睡袍，感覺類似出口店貨色，但勝在款式夠多有得揀，價錢由$80~$110。</fontstyle></spanclass></p><p><spanclass><fontstyle>生活雜貨  &#13;<br> 店內更設有LifestyleSection的位置，主要售賣生活雜貨，型仔鬧鐘、計數機、水壺等等家居物品都會有。而相中的玫瑰系列就包括有筆、簿、髮夾及手表等產品，售$32~$220。</fontstyle></spanclass></p><p><spanclass><fontstyle>童裝  &#13;<br> 3838感覺好似百貨公司，就連童裝衫亦有得賣。而款式唔少幾多選擇，名牌包括有DKNY。全部售價約由$60~$80。&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <spanclass><fontstyle>必掃名牌  &#13;<br> 牌子包括miumiu、Marni、Cacharel、VivienneTam、Mint、BOYD及Valentino等，衫褲鞋袋均有得賣，絕對入舖必睇屬旺區。</fontstyle></spanclass></fontstyle></spanclass></p><p>&#13;<br> &#13;<br> &#13;<br> <spanclass><fontstyle>OL必到  &#13;<br> 大量名牌返工套裝畀你揀，款式簡單易着包你搵到心水貨。而且大部分全套只賣六百幾蚊，長襟款式買定幾套都有着數。</fontstyle></spanclass></p><p>&#13;<br> &#13;<br> &#13;<br> 售賣點：3838(29702272)&#13;<br> 銅鑼灣羅素街38號38樓&#13;<br> (營業時間：中午12時~晚上10時)&#13;<br> &#13;<br> &#13;<br> <center> <spanclass><fontstyle>北角店同樣筍  </fontstyle></spanclass></center> </p><p>&#13;<br> &#13;<br> &#13;<br> &#13;<br> 售賣點：ShoponSixth(25756522)&#13;<br> 北角屈臣道2-8號海景大廈A座601室</p></body></html>