<html><header><meta charset="utf-8"><title>獲配公屋　既喜且憂<br>母女愁遷費缺家電</title></header><body><h1>獲配公屋　既喜且憂<br>母女愁遷費缺家電</h1><p>三十七歲的黎女士，年前與夫離婚後，飽受貧病煎熬，曾患直腸腫瘤的她，年來帶着七歲女兒過着漂泊流離的生活，近日她獲通知將於六月編配公屋，然而僅靠綜援金過活的她，卻因沒法負擔搬遷費及購買一室家電而傷透腦筋。</p><p>三十七歲的黎女士，年前與夫離婚後，飽受貧病煎熬，曾患直腸腫瘤的她，年來帶着七歲女兒過着漂泊流離的生活，近日她獲通知將於六月編配公屋，然而僅靠綜援金過活的她，卻因沒法負擔搬遷費及購買一室家電而傷透腦筋。&#13;<br> 「𠵱家我限住自己每日只可以用四十蚊伙食費，買餸都會等街市臨收檔時去買，因為價錢平啲，如果我用多過呢個數就會好彷徨，唔知點算。」黎女士一語道出赤貧家庭普遍遇到的困境。<br> &#13;<br> <spanclass>患上直腸腫瘤 &#13;<br> 外表柔弱的黎女士，九○年嫁予任職水電的前夫，其後夫妻因為生活習慣不同，導致關係破裂。「佢食煙食得好犀利，食到個肺有事都照食，佢又可以五、六個月唔見人，一個電話都唔打番嚟，令我心裏面好難受。」年前，黎女士忍痛下了離婚的決定，帶着女兒小靜與一名女性友人分租天水圍一個單位，並靠從事船務文員一份微薄入息養活女兒。&#13;<br> 然而，厄運接踵而來，前年醫生驗出黎女士患上直腸腫瘤，雖屬良性，但已令她響起健康警號。「醫生幫我做手術，切咗一個十公分大嘅腫瘤出嚟，遲啲我要去覆診。」黎女士說。&#13;<br> 月前，因為友人搬離，黎女士又逢失業，無法獨力負擔租金，遂與小靜搬到唐樓一個套房暫住，並與業主簽訂四個月租約。豈料不久她接獲房屋署通知編配白田邨一個公屋單位給她，令她大感無奈。</spanclass></p><p><spanclass>吃剩餸常腹瀉 &#13;<br> 「業主話我住唔夠四個月就唔會畀番九千蚊上期同按金我，呢啲錢係我問親戚借嘅，所以我冇得揀，惟有被迫放棄嗰間公屋。」黎女士歎道，現時她要分期還款予親戚。為了減省開支，她很多時都會帶同小靜到住所附近的公眾浴室洗澡，藉以慳回水費，一日三餐亦以粗茶淡飯為主，家中就連雪櫃亦欠奉，無法冷藏吃剩的餸菜。&#13;<br> 小靜更對記者說，她試過數次因為吃下變壞的食物而肚屙。&#13;<br> 「早幾日食完晚飯冇幾耐個肚好痛，跟住就屙咗幾次，以前都試過。」小靜腼腆地說。<br> &#13;<br> <spanclass>最後一次機會 &#13;<br> 近日，房屋署初步通知黎女士將於六月編配另一所公屋給她，此乃最後一次機會，頓令黎女士既憂且喜。&#13;<br> 「以後我同囡囡唔使再居無定所當然開心，不過搬屋要使好多錢，社署又唔會有津貼畀我，到時都唔知點算。」黎女士希望善長援手；另外，她亦盼獲贈雪櫃、洗衣機、煤氣煮食爐及熱水爐，讓她搬進新居時用。&#13;<br> 捐款編號：C0537&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>