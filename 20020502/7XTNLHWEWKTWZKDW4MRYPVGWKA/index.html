<html><header><meta charset="utf-8"><title>一味窩輪：中信Call輪買9160</title></header><body><h1>一味窩輪：中信Call輪買9160</h1><p>禮拜二晚美股大勇，3大指數都有唔錯升幅，昨晚如果繼續硬淨，今日港股又會有一番作為。港股如果高開，冒高搶進藍籌Call輪，小心跟住有回吐壓力。&#13;<br> 港股形勢仍然向上，但上升過程中難免有時有輕微調整。暫時不妨諗吓啲落後大隻股，搵佢哋嘅Call輪玩吓。&#13;<br> 中信泰富（267）前日除息，收15.80元，實際微跌5仙。中信落後，有機會追番上去，至少如果大市調整，中信都有較大嘅抗跌力。正股除息後，啲Call輪數據反映實際情況，唔係好似先排咁，有負溢價或者幾乎平水。&#13;<br> 中信Call輪最多人買賣嘅係9037，年底到期，現價21.5仙，溢價5.4%，槓桿率7.3倍。第2多人買賣嘅係9160，現價18.4仙，溢價同槓桿率都靚過9037，壽命就短啲。揀中信Call輪玩，呢件最啱。<br> &#13;<br> <spanclass>吼低位買9059 &#13;<br> 華創（291）近期喺7.30元與7.60元之間反覆，個勢可以睇好啲。吼低位買Call輪9059，7月夠鐘，現價1.29元，負溢價0.2%，槓桿率5.9倍。&#13;<br> 章　盛</spanclass></p></body></html>