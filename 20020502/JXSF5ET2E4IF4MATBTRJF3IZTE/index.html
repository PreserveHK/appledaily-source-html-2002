<html><header><meta charset="utf-8"><title>行貨Motorola388變身流動監察器</title></header><body><h1>行貨Motorola388變身流動監察器</h1><p>第三代太極Motorola388，水貨已於農曆新年前蒲頭，今勻終於輪到行貨登場。新機比上兩代太極增添不少功能如EMS、編輯圖像、以SMS傳送行事曆資料等。同舊作A6288一樣，388可下載J2ME應用程式，今回更利用此功能將手機變成一個流動監察器。究竟係乜東東？新機新程式一併送上。&#13;<br>記者：招佩珊&#13;<br>攝影：伍慶泉</p><p><spanclass><fontstyle>硬件Hardware  &#13;<br> <spanclass><fontstyle>機面開窗修身兼減磅  &#13;<br> 同重155克及厚28.5mm的上一代太極A6288相比，388輕了20克及薄了4.5mm，唔單止修身兼減磅，機面更加設小窗口，可以睇到來電顯示。另外，388更改用有如跑車的流線型設計，再加上銀河灰及宇宙藍呢兩種顏色，睇落確實比舊太極更加靚仔，而香港更是首個推出宇宙藍色機款的地方，份外覺得矜貴。</fontstyle></spanclass></fontstyle></spanclass></p><p><spanclass><fontstyle>軟件Software  &#13;<br> <spanclass><fontstyle>強化短訊加圖加動畫  &#13;<br> 用觸碰式屏幕寫短訊固然方便，今回388更加入EMS功能，即傳送SMS時可加埋圖像、聲音及動畫，而且亦可利用圖畫編輯器，自畫心水圖案。而388的個人行事曆內的資料可以SMS形式傳送出去，配合埋群組短訊功能，通知大家開會時就毋須逐個短訊Send，慳時慳力。</fontstyle></spanclass></fontstyle></spanclass></p><p><spanclass><fontstyle>應用Application  &#13;<br> <spanclass><fontstyle>流動上網遙距監察  &#13;<br> 所謂流動監察器，即是經互聯網將WebCAM與手機作無線聯繫，而WebCAM所拍到的影像，可透過手機即時睇到。方法是將一個名為「e-Eye」的J2ME程式下載到388，然後開啟家中的WebCAM，以388經互聯網接通WebCAM，就算身不在家，亦可遙距睇到屋企情況。現時用家可免費使用e-Eye一個月，而下載程式就須付$238。</fontstyle></spanclass></fontstyle></spanclass></p><p><spanclass><fontstyle>程式隨Load隨刪  &#13;<br> 388可經紅外線、Cable或OTA站（Over-the-airSite）下載各種以Java語言編寫的程式，用家可因應喜好隨時增加或刪除，而388約有1.5MB的記憶容量供用家下載程式。以本港其中一個提供J2ME程式的OTA站MyMobileSoft.com作參照，免費或收費應用程式記憶容量最細約15kb，最大約160kb。</fontstyle></spanclass></p><p><spanclass><fontstyle>Motorola388Profile  &#13;<br> 制式：GSM900/1800/1900三頻&#13;<br> 尺寸：98×58×24mm&#13;<br> 重量：135克&#13;<br> 通話時間：5小時&#13;<br> 備用時間：160小時&#13;<br> 功能：WAP1.1、GPRS、接發電郵、記事簿、個人行事曆、EMS、下載及自編鈴聲</fontstyle></spanclass></p></body></html>