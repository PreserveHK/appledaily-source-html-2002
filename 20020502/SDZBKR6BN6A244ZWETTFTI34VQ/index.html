<html><header><meta charset="utf-8"><title>名車鑑賞：1949年<br>勞斯萊斯SilverWraith昔日風采重現</title></header><body><h1>名車鑑賞：1949年<br>勞斯萊斯SilverWraith昔日風采重現</h1><p>歲月流逝，舊有汽車工藝嘅精巧性，現今新一代車迷已不易看到，更難想像到響21世紀嘅今天，竟會有一部產自1949年嘅勞斯萊斯SilverWraith（總產量不過1,247台），會給香港人保存下來；倍感彌足珍貴之外，車主更不惜花上多年時間及金錢，修復原車嘅面貌，身為香港一分子嘅你，又會否感到自豪呢？&#13;<br>&#13;<br>記者：陳偉林　攝影：陳偉強　</p><p><spanclass><fontstyle>車廂陳設現今難比擬  &#13;<br> 最難得會係車廂內裏嘅陳設，表板、天窗及活動桌几，重有車廂四周嘅門壁皆以原塊桃木修飾而成，既典雅又見高貴之餘，前後兩排有厚厚坐墊鑲嵌，看似是家居嘅梳化組合，更給人帶來有暖暖嘅親切感。尤其係那個原塊桃木製嘅天窗檔，又可會是現今高級轎車可比擬呢！現今汽車嘅門窗，全用上向前開拉式設計，但原來呢部屬40年代嘅SilverWraith，後拉式車門組合會有更方便嘅上落感㗎！莫非真係新不如舊，定係人們以習慣性作取向呢？</fontstyle></spanclass></p><p><spanclass><fontstyle>古董車盡現汽車工藝  &#13;<br> 現今汽車科技日新月異，全電腦化嘅操控及其高性能一面，經已蓋掩晒一班設計師及工匠，曾經花上不少血汗同心思呢！惟有典雅嘅古典車，我哋才可以細味出汽車嘅製作；每個細節同項目，均流露出汽車工匠嘅一番心血㗎！正如呢部給全面修復嘅SilverWraith，全個電鍍銀白鬼面罩，重有獨到嘅車燈及方向指揮燈，更不可不提會係車身兩旁嘅弧形門枕，完全予人看透出當年技師縝密嘅心思同工藝呢！</fontstyle></spanclass></p><p><spanclass><fontstyle>底盤懸掛修復需時  &#13;<br> 而據車主透露，呢部有近53年歷史嘅古董SilverWraith，最難修復會係一台年事已高嘅4.2公升直6偈配搭，更曾花上不菲嘅時間同金錢，運返英國作全面重新裝嵌㖭！其次，懸掛及傳動系統亦係修復嘅重點之一；皆因呢部SilverWraith，原車重高達4705kg，若然想操駕行駛順暢的話，確實不修復不可㗎！而車主更直言，花上多年時間及金錢於呢部SilverWraith身上，惹來街上兩旁行人嘅豔羨目光，嗰份自豪感真係非筆墨可形容㗎！</fontstyle></spanclass></p><p><spanclass><fontstyle>勞斯萊斯SilverWraith4.2L檔案  &#13;<br> 引擎：4257cc直6SOHC&#13;<br> 馬力：122ps/3750rpm&#13;<br> 傳動：4前速手波，後輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）鼓式（後）鼓式&#13;<br> 尺碼：5360×1550×1800mm&#13;<br> 軸距：3220mm&#13;<br> 車重：4705kg&#13;<br> 0-100公里：24.0秒&#13;<br> 極速：約127km/h&#13;<br> 製造年期：1946-1951年&#13;<br> 產量：約1,247台</fontstyle></spanclass></p></body></html>