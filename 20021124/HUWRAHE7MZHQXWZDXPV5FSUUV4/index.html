<html><header><meta charset="utf-8"><title>陳雅倫真命天子將現</title></header><body><h1>陳雅倫真命天子將現</h1><p>有線電視昨日為宣傳新劇《怪談》，特別於上環大笪地舉行宣傳活動，並請來幾位玄學師傅包括李丞責及麥玲玲等為市民看相，只象徵式收取五十元。<br> &#13;<br> <spanclass>過份重感情 &#13;<br> 李丞責昨日在台上為陳雅倫睇相，他說：「陳雅倫佢眉生得濃，即係話佢早年過份着重感情，眼大本應早婚，但眼神唔夠銳利，所以錯失咗姻緣，而鼻位生得直，會有個好丈夫，而呢幾年佢嘅真命天子會出現，要記住好好把握。」&#13;<br> 陳雅倫聽完李丞責一番說話後說：「我以前好迷信，乜都睇一餐，乜嘢掌相、紫微、三世書都睇勻晒，但係𠵱家人大咗，就發覺好多嘢始終要靠自己，師傅雖然話呢幾年會有真命天子出現，但其實我都唔心急，反正我都兩年冇拍拖，都幾享受𠵱家自由自在嘅生活。」&#13;<br> 採訪、攝影：林妙萍</spanclass></p></body></html>