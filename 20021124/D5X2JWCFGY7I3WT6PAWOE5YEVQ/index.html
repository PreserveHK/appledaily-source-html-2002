<html><header><meta charset="utf-8"><title>飲食人誌：<br>新晉調酒師盧巧音一溝即掂</title></header><body><h1>飲食人誌：<br>新晉調酒師盧巧音一溝即掂</h1><p>盧巧音Candy外形硬朗，重係玩Band出身，以為甚好杯中物，原來「我飲酒唔掂㗎」！不過只係烈酒唔掂，Cocktails重可飲到幾杯。最近愛上自己調校威士忌，將咁啃嘅酒，變成甜味濃郁易入口，最緊要唔會咁易醉，當場示範，重一試即成功，果然有潛質。&#13;<br>&#13;<br>記者：梁佩芬　攝影：伍慶泉&#13;<br>服裝：Ztamps&#13;<br>髮型：MattfromHeadquarters&#13;<br>化妝：AngelYip&#13;<br>逢星期一至日刊出</p><p>原來Candy飲好少酒，不是要顧形象，不是要保護聲線，而是覺得酒好苦好難入口，就算同Friend落吧傾偈，都係飲果汁式Cocktails。雖然酒齡淺，但她也記得上一次飲醉酒的深刻經歷……&#13;<br> &#13;<br> <spanclass><fontstyle>上次被黎明灌醉  &#13;<br> 「我都唔係滴酒不沾㗎，亦都唔係飲少少就變醉貓，但我自制力好好，唔會有事。咁耐以嚟，最記得上次唱片公司聚會，老前輩黎明話同我乾杯喎，你知啦，大佬叫到點都要頂硬上，我以為飲兩杯啤酒就過骨，最多都係白蘭地，點知係酒精五十幾度嘅五糧液！真係縮沙都嚟唔切，劈咗兩杯之後，開始眼『擎擎』、面紅紅、手震震、喉嚨㷫，之後發生乜事都唔記得晒咯！」&#13;<br> &#13;<br> <spanclass><fontstyle>Candy調酒一次成功  &#13;<br> Candy覺得有時盛情難卻，避無可避，飲兩杯在所難免，有見及此，就開始嘗試調校威士忌Cocktails，不過每次校到配料多過酒。究竟威士忌原味是甚麼，到𠵱家都唔知道。&#13;<br> &#13;<br> &#13;<br> <center> <spanclass><fontstyle>盧巧音調酒5部曲  </fontstyle></spanclass></center> </fontstyle></spanclass></fontstyle></spanclass></p><p><br> &#13;<br> <spanclass><fontstyle>Corner  &#13;<br> 地址：跑馬地山村道一號怡豐大廈八號地下&#13;<br> 電話：25727070</fontstyle></spanclass></p><p><spanclass><fontstyle>清涼威士忌$65（MusicRoom）薑啤辟去苦澀味  &#13;<br> 自古以來，薑已是一種重要商品，新鮮磨成粉再製成的薑啤，但出奇地唔帶辣味，Candy覺得，薑啤可以沖淡威士忌的苦澀味道，不過就好易飲到成肚氣，切記勿飲得太快。</fontstyle></spanclass></p><p><spanclass><fontstyle>蜂蜜綠茶威士忌$55（Corner）張曼玉帶頭發起  &#13;<br> 前陣子，由張曼玉帶起飲威士忌加綠茶，掀開玩威士忌撈嘢的序幕。今次Candy覺得冬天天氣乾燥，最好可以加滋潤的配料就更易入口，初頭加一大匙蜂蜜入酒，但原來好難完全溶於酒內。幾經嘗試，最後選擇蜂蜜綠茶。</fontstyle></spanclass></p><p><spanclass><fontstyle>黃糖威士忌$65（MusicRoom）先舔後隊  &#13;<br> 先舀一匙糖放在手背上，舔完再飲一Shot威士忌，這飲法好多次被人用作劈酒用，始終一Shot威士忌都幾啃。Candy試飲後，「搞到成手都係糖，有啲麻煩」。</fontstyle></spanclass></p><p><spanclass><fontstyle>MusicRoom  &#13;<br> 地址：德己笠街24-26號二樓&#13;<br> 電話：28458477&#13;<br> &#13;<br> &#13;<br> <spanclass><fontstyle>試味結果  &#13;<br> Candy炮製的四種Cocktails，話最啱女士享用，愛蒲吧的女仔覺得又如何呢？</fontstyle></spanclass></fontstyle></spanclass></p></body></html>