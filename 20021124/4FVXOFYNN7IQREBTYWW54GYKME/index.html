<html><header><meta charset="utf-8"><title>潮流Express：<br>創作人推介　03年香港藝術節必睇節目</title></header><body><h1>潮流Express：<br>創作人推介　03年香港藝術節必睇節目</h1><p>雖則03年香港藝術節要到二、三月間才舉行，但預訂門票經已開始，而且反應熱烈，今屆唔少節目無論你係鍾意時裝、音樂、抑或各項表演藝術嘅愛好者，都係屬於必睇項目，當中更有不少是亞洲首演；我哋請來幾位時裝、音樂各方面的內行人講講他們的心水推介，睇定好撲飛嘞，唔係走咗寶咪怨我呀。&#13;<br>&#13;<br>記者：吳小明&#13;<br>逢星期日刊出</p><p>03香港藝術節官方網頁：<ahref http:>www.hk.artsfestival.org ，預訂門票至11月30日止，門票公開發售日期為12月7日。</ahref></p><p><spanclass><fontstyle>設計師ThomasChan推介快樂王子  &#13;<br> ThomasChan（阿菲演唱會設計師）剛剛忙完許志安演唱會，仍未有空細睇藝術節節目簡介，但就誠意推薦《快樂王子》，他覺得OscarWilde的原著本身就已經非常感人，快樂王子不惜獻上身上所有寶石及黃金救濟窮人，連要飛往南方避寒的燕子亦受感動為他留下來奔波，最終亦獻上寶貴生命，本身個故事雖然好Sad，但放諸今日的香港，個個喊着要拯救積弱的經濟、怨氣沖天的時刻，這種高尚的情操本身對比今時今日就依然有好重要的啟示。Thomas係《快樂王子》的服裝指導，不免有賣花讚花香之嫌，但見佢又講得頭頭是道，就信佢一次咁多啦。</fontstyle></spanclass></p><p><spanclass><fontstyle>吳彥祖舞台處男演出  &#13;<br> 超級靚仔的吳彥祖首次粉墨登場現身舞台，字正腔圓的英語搵佢演王爾德名著實不作他人想，加上有著名專欄作家陶傑作文本及AV演出，難怪八場預訂門票截稿前已經滿咗五場。&#13;<br> &#13;<br> <b> 非常林奕華《快樂王子》</b> &#13;<br> 2月21-24日、2月26-28日及3月1日　晚上8時　文化中心劇場&#13;<br> 票價：$180、$140</fontstyle></spanclass></p><p><spanclass><fontstyle>樂評人黃志淙音樂推介  &#13;<br> 志淙的音樂天空廣闊，找他推介今屆藝術節音樂及視像實在搵對人，佢嘅推介個個均屬精選，大家細心聽住嘞。</fontstyle></spanclass></p><p><spanclass><fontstyle>LaurieAnderson走前廿載  &#13;<br> 喺80年代開始鍾意LaurieAnderson到今日的志淙，雖則喺外國經已睇過她的演出，但在香港則屬首次，所以心情依然極為興奮，志淙說：「LaurieAnderson二十年來一直以千變萬化的創作，衝擊觀眾思維，無論是簡單的獨白，抑或燦爛奪目的多媒體場面，無一不經精心設計，令人歎為觀止。」雖然今次她的演出會着重訴說911事件後的個人心路歷程，相信會較為個人化，但志淙說其視野的前瞻性實是當代藝術家中數一數二，一定要睇。&#13;<br> &#13;<br> <b> LaurieAnderson《Happiness》</b> &#13;<br> 2月21-22日　晚上8時　香港大會堂音樂廳&#13;<br> 票價：$280、$240、$200、$140</fontstyle></spanclass></p><p><spanclass><fontstyle>HerbieHancock向先師致敬  &#13;<br> 不用志淙多講，都識MilesDavies、JohnColtrane這兩位爵士大師，今次由「爵士變色龍」鍵琴大師HerbieHancock聯同兩位樂手MichaelBrecker及RoyHargrove，以嶄新演繹經典作品向先師致敬，又係嗰句：唔睇走寶。&#13;<br> &#13;<br> <b> 《DirectionsinMusic》</b> &#13;<br> 2月14-16日　晚上8時　文化中心音樂廳&#13;<br> 票價：$540、$440、$340、$240</fontstyle></spanclass></p><p><spanclass><fontstyle>SteveReich錄像歌劇《ThreeTales》  &#13;<br> 志淙：「三位當代簡約音樂大師當中，有幸聽過PhilipGlass來港兩次演出，但SteveReich則是首次，Reich以現場音樂與人聲，配合錄像編輯而成科技歌劇《ThreeTales》，借三樁二十世紀矚目事件，在新世紀初與大家反思科技的影響。加上著名錄像藝術家BerylKorot精心剪輯，相信會是難忘的實驗劇場經驗。」&#13;<br> &#13;<br> <b> 《ThreeTales》</b> &#13;<br> 2月19日-20日　晚上7時30分　文化中心大劇院&#13;<br> 票價：$250、$200、$150</fontstyle></spanclass></p><p><spanclass><fontstyle>龍植池推介JeromeBel  &#13;<br> 作為一個舞者，龍植池推介法國著名舞蹈家JeromeBel，其實他受法國哲人羅蘭巴特影響甚深，對舞蹈這種表演形式作出反思及挑戰，龍說Bel的表演簡直是PostPost-modern的典範，唔睇盞自己蝕底。&#13;<br> 今次喺亞洲首演的JeromeBel，話到明係Anti-dance，唔好期望睇到彈跳32次大迴旋。Bel一早喺歐洲引起舞壇大分裂，作者藝高人膽大，至尊金曲至Cult物事TechnoFolkRock逐樣拆骨，各位觀眾做好心理準備等住接招。&#13;<br> &#13;<br> <b> JeromeBel《TheShowMustGoOn》</b> &#13;<br> 2月20-22日　晚上7時45分　演藝學院戲劇院&#13;<br> 票價：$260、$200、$140</fontstyle></spanclass></p><p><spanclass><fontstyle>胡恩威推介《戀人論語》  &#13;<br> 胡恩威推介，自然唔少得由佢做導演的《戀人論語》，今次概念由羅蘭巴特名作《戀人絮語》開始，展開一段段戀人對白戀人的歌，多媒體論說情、愛、想像、慾望、情淚、嫉妒、溫柔……心水清者一早知今勻又有人山人海班底造音樂，黃耀明特別演出，重有新紮偶像何韻詩，加埋來自法國國家青年劇院及上海戲劇學院全女班演員客席演出，陣容足夠引大家入場嘞啩。&#13;<br> &#13;<br> <b> 《戀人論語》</b> &#13;<br> 2月14-17日　晚上8時　演藝學院歌劇院&#13;<br> 票價：$240、$180、$140</fontstyle></spanclass></p></body></html>