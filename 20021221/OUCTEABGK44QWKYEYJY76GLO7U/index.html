<html><header><meta charset="utf-8"><title>觀塘家電開倉抽濕分體冷氣機二千有找</title></header><body><h1>觀塘家電開倉抽濕分體冷氣機二千有找</h1><p>經濟差加上市道疲弱，批發商們都大歎生意難做，所以近年不少工廠區，都興起一股Outlet散貨場自救熱潮。觀塘區出名Outlet林立，早兩日行過，竟然發現有個貼近半價聖誕家電倉做緊Setup，上至唔過萬嘅43”後投大電視，下至$99恒溫電熱水壺都有得賣，咁筍當然要搶先曝光，等大家第一時間鎖定目標，Call定貨Van去掃貨！&#13;<br>記者：朱崇德&#13;<br>攝影：陳盛辰、朱崇德&#13;<br>ImageGirl：Rain</p><p>為咗驗證吓呢個倉嘅貨係咪真係咁抵，所以特別情商附近途人客串測試大使，揀選佢哋最想要而又覺得最抵嘅貨品，睇吓係咪又係你嘅心水！</p><p><spanclass><fontstyle>大使1號：阿鬼（文員）  &#13;<br> 「想買分體機好耐，不過價錢比較貴，呢度平過半價就買到，好吸引；不過呢度買機唔包安裝，要自己諗吓計！」&#13;<br> 呢度冷氣機選擇約有6、7款，唔算多，但最搶眼肯定係呢部SAMSUNGAS09A8ME一匹分體式機，內置抽濕功能，香港天氣最啱使。&#13;<br> &#13;<br> 抽濕分體冷氣平到震&#13;<br> 開倉價：$1,999&#13;<br> 原價：$4,280</fontstyle></spanclass></p><p><spanclass><fontstyle>大使2號：阿業（倉務經理）  &#13;<br> 「本來想買部Plasma，不過起碼要3、5萬；後投大電視雖然畫質差啲，但睇影碟時都有影院效果；價錢唔過萬，必買！」&#13;<br> 其實呢部SAMSUNGSP43T6HF後投大電視嘅畫質一啲都唔差，佢內置數碼100Hz無閃爍功能，所以畫面特別穩定，加上有色差及VGA輸入，所以不論睇DVD或駁電腦打機都冇問題。&#13;<br> &#13;<br> 43吋後投大電視唔過萬&#13;<br> 開倉價：$9,999&#13;<br> 原價：$17,980</fontstyle></spanclass></p><p><spanclass><fontstyle>大使3號：Rain（學生）  &#13;<br> 「重有幾日聖誕節，價錢唔算貴，用嚟做聖誕禮物送畀親愛嘅朋友都唔錯。」&#13;<br> 今次嚟做模特兒嘅Rain，喺拍攝期間都睇中咗部三用MiniHi-Fi—VenturerCD1301，呢部機有CD、收音機同錄音帶播放功能，最啱用嚟做睡房床頭唱機。&#13;<br> &#13;<br> 三用MiniHi-Fi送禮好&#13;<br> 開倉價：$299&#13;<br> 原價：$598</fontstyle></spanclass></p><p><spanclass><fontstyle>大使４號：王太  &#13;<br> 「近排想買雪櫃，所以周圍格價，同級機種點都過千，呢度$999係暫時見過最平，有得諗！」&#13;<br> 今次開倉雪櫃係重點推介之一，有數十款任揀，當中以呢部SAMSUNGSRG-132雙門無霜雪櫃價錢最平，一般4-6人家庭絕對夠用，而且體積細，廚房唔大都放得落。&#13;<br> &#13;<br> 至抵雙門雪櫃&#13;<br> 開倉價：$999&#13;<br> 原價：$1,799</fontstyle></spanclass></p><p><spanclass><fontstyle>記者心水推介  &#13;<br> <spanclass><fontstyle>買微波爐送來電顯示電話  &#13;<br> 對於我哋呢類工資微薄，又請唔起菲傭嘅孤家寡人，相信一定好想請個MicroWave做御廚！呢部SAMSUNGM1630N嘅17公升電子微波爐，$499有齊三段火力調校同自動解凍功能，懶人用就最啱；跟機重送一部ACL-600C來電顯示電話，有4種鈴聲選擇同免提對講功能，一句講晒：抵！&#13;<br> 開倉價：$469&#13;<br> 原價：$798</fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <center> <spanclass><fontstyle>其他筍貨  </fontstyle></spanclass></center> </p><p>&#13;<br> &#13;<br> &#13;<br> &#13;<br> &#13;<br> &#13;<br> &#13;<br> 聖誕家電倉&#13;<br> 電話：25541618&#13;<br> 地址：鴻圖道37號鴻泰工業大廈地下</p><p><spanclass><fontstyle>其他特價場  &#13;<br> <spanclass><fontstyle>工廠區高球蛇竇  &#13;<br> 淨睇名以為呢度只係高球用品平價場，大家又點估到喺工業大廈裏面，竟然會有高爾夫球室內練習場！&#13;<br> 本來呢度係做室內設計生意，但幾千呎單位做辦公室實在太大，所以老闆Silky便忽發奇想，間出二千多呎單位做室內練習場，一來自己係高球迷，每星期上兩次大陸打波都止唔到波癮，有咗個練習場，就可以成日打；加上又有球類用品賣，可以聚集到一班波友吹水打躉，切磋球技，絕對雙贏！由於屬興趣性質，所以球道收費只係每個鐘$25。&#13;<br> &#13;<br> ICHIBANGOLFOUTLET&#13;<br> 觀塘鴻圖道32號榮興利工業大廈B座3樓（27903366）</fontstyle></spanclass></fontstyle></spanclass></p><p><spanclass><fontstyle>經典波鞋集中營  &#13;<br> 觀塘嘅Outlet文化，已發展到五步一樓，十步一閣嘅地步！唔信？喺聖誕電器倉過少少，就有一個SportOutlet，呢度嘅特價波鞋、運動服等，不乏PUMA、Reebok同Timberland呢啲大牌子，而且大部份都係一啲Classic款式，聽老闆娘講，其實佢原身係間批發公司，但生意難做，惟有間半個舖做門市，所以呢度啲貨嘅價錢都好貼近成本價。&#13;<br> &#13;<br> PUMA經典淨色波鞋&#13;<br> 特價：$159原價：$499（左）&#13;<br> 特價：$299原價：$479（右）&#13;<br> &#13;<br> SportOutlet&#13;<br> 觀塘鴻圖道33號地下B舖（27900604）</fontstyle></spanclass></p><p><spanclass><fontstyle>半價洗髮用品  &#13;<br> 扮靚Zone係區內出名嘅化妝品冧價場，每逢Lunch時間都有好多OL掃貨；由於公司本身做批發，冇咗中間人，所以價錢可以做到好平。最多人揀係呢隻Neutrogena洗髮水護髮素，兩支合共價$60，出面隨時貴一倍。&#13;<br> &#13;<br> 扮靚Zone&#13;<br> 觀塘開源道63號福昌工業大廈地下停車場大堂（23579998）</fontstyle></spanclass></p><p><spanclass><fontstyle>鹹蛋超人之家  &#13;<br> 呢間鹹蛋超人玩具Outlet，有好多市面上非常少見嘅貨，例如呢個超人七吋限量版人像，全金屬日本製造；而經典七星俠、超人太郎同尼奧都有齊，重隻隻都有跟冧巴出世紙，好有珍藏價價！&#13;<br> &#13;<br> Q-MarkOutlet&#13;<br> 觀塘開源道79號鱷魚恤大廈10樓B舖（25159925）</fontstyle></spanclass></p><p><spanclass><fontstyle>$99.8中型保溫壺  &#13;<br> 呢個家庭用品倉，主力賣保溫水壺同水杯，當中最精選都係呢隻Eagle牌保溫壺，容量有750毫升，跟埋一對金屬杯，夠兩人用；雖然係中國製造，但個款本來係為賣過日本而設計，規格好高，可保溫6小時。&#13;<br> &#13;<br> 家庭用品倉&#13;<br> 觀塘觀塘道410號地下</fontstyle></spanclass></p><p><spanclass><fontstyle>加大碼海南雞飯  &#13;<br> 呢間潮記喺觀塘工廠區都算出名，當中嘅海南雞飯最耍家。而海南雞飯餐上碟件雞，足有四分一隻咁大，飯則用最傳統嘅真雞油加椰汁煮，味道正，夠風味，難怪近4,000呎樓面，幾百座位，都一樣長期爆滿。&#13;<br> &#13;<br> 潮記&#13;<br> 觀塘鴻圖道51號地下（25913822）</fontstyle></spanclass></p><p>A﹒聖誕家電倉&#13;<br> B﹒ICHIBAN&#13;<br> C﹒SportOutlet&#13;<br> D﹒扮靚Zone&#13;<br> E﹒Q-Mark&#13;<br> F﹒Outlet家庭用品倉&#13;<br> G﹒潮記&#13;<br> </p></body></html>