<html><header><meta charset="utf-8"><title>紅顏生日趙世光識做<br>譚玉梅等收冇銀碼支票</title></header><body><h1>紅顏生日趙世光識做<br>譚玉梅等收冇銀碼支票</h1><p>趙世光紅顏知己譚玉梅昨日出席名牌Chloefashionshow賀生日，被問到最希望收到甚麼禮物時，她表示最好收到一張沒寫銀碼的支票。同場另一富商何柱國的紅顏知己羅麗莎，則表示現全力打理家具店，生意好好。</p><p>名牌Chloe昨日假半島酒店GardenSuit，舉行二○○三春夏新裝fashionshow，城中Chloe擁躉包括楊千嬅、章小蕙、譚玉梅及富商何柱國紅顏知己羅麗莎均有出席。<br> &#13;<br> <spanclass>派對好友埋單 &#13;<br> 趙世光紅顏知己譚玉梅昨日姍姍來遲，她透露昨日是其生日，剛與父母及胞妹吃飯慶祝，晚上則與朋友度過。問譚玉梅今年生日希望收到甚麼禮物？她笑說：「最好收到張冇銀碼嘅支票啦。」&#13;<br> 再問譚玉梅其好友趙世光有否送過沒有填上銀碼的支票給她？她則笑說：「有都唔奇㗎，你哋唔好成日提住趙生啦。」記者追問兩人是否已分手？她一聽即很大反應的說：「未，我哋係好朋友嚟。」她更笑稱昨晚生日派對已有好友負責埋單。問她父母有沒有向她催婚？她說：「二十幾歲嗰時就有，𠵱家就順其自然啦，加上我又冇心儀對象。」<br> &#13;<br> <spanclass>羅麗莎獲贈表 &#13;<br> 此外，羅麗莎昨日一身粉紅色Chanel亮相，她表示今年聖誕會留港與家人度過，至於男友是否送了聖誕禮物給她？她則笑說：「唔講呢啲呀，我今年收到第一份聖誕禮物係我好友毛玉萍送嘅，佢好有我心，送咗隻卡地亞手表畀我，我就送番個雙魚設計嘅琉璃擺設畀佢，寓意如意吉祥呀。」&#13;<br> 羅麗莎現正主力打理其家具店的生意，她滿意地說：「多得大家幫忙宣傳，舖頭生意好好，我近來重主力同啲地產商合作，好似擎天半島第二期同司徒拔道一幢豪宅，將我舖頭嘅家具放落示範單位，我重買咗擎天半島第二期嘅一個單位送畀媽咪㖭。」</spanclass></spanclass></p></body></html>