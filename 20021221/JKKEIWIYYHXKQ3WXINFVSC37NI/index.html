<html><header><meta charset="utf-8"><title>廣東道蒲吧有酒任你溝</title></header><body><h1>廣東道蒲吧有酒任你溝</h1><p>愈夜愈精采，個心梗係唔想返屋企，睇戲買唔切飛、唱K唱到厭，重有乜好搞作？落Bar劈通頂又點睇？雖然大部份酒吧要到平安夜或者聖誕節正日先有Function，但廣東道的StopPub，喺今日已經有個調酒比賽，得閒咪上去癲番晚囉。</p><p><spanclass><fontstyle>比賽之選  <spanclass><fontstyle>StopPub  &#13;<br> 身兼老闆與BarTender的Kenny說：「我間場已經搞咗幾Round調酒比賽，今晚係最後一Round，勝出者可以喺平安夜嗰晚，同之前咁多Round嘅冠軍嚟多次總決賽！」就現場所見，吧枱放滿20多支酒，任參賽者左溝右溝，即是說，你可以溝一杯超過20隻酒的超級Cocktail，當然，能否下肚是另一回事。獎品呢？Kenny說：「我做評判，今晚勝出者得StopPub現金券$1000，平安夜嘅全場總冠軍，全年8折。」&#13;<br> &#13;<br> 店名：StopPub&#13;<br> 地址：廣東道82至84號百惠大廈3樓&#13;<br> 電話：23174400&#13;<br> 節目：8:00pm開始調酒比賽，參加人數不限&#13;<br> 座位數目：52個&#13;<br> 營業時間：4:00pm至4:00am</fontstyle></spanclass></fontstyle></spanclass></p><p><spanclass><fontstyle>Cocktail推介  &#13;<br> 女仔劈酒劈唔起，不如試吓以下推介的4款聖誕特飲，勝在酒精成份少，至啱女仔飲。&#13;<br> &#13;<br> 右圖：&#13;<br> 1.火辣椒（$55）&#13;<br> 成份：龍舌酒+甜橙酒+辣椒仔汁+自製酸辣汁&#13;<br> &#13;<br> 2.紅燈區（$55）&#13;<br> 成份：Ging酒+金巴利酒&#13;<br> &#13;<br> 3.甜蜜平安夜（$50）&#13;<br> 成份：青檸汁+石榴糖水+糖水&#13;<br> &#13;<br> 4.白色聖誕（$55）&#13;<br> 成份：杏仁酒+拖肥酒+椰子酒+鮮奶</fontstyle></spanclass></p><p><spanclass><fontstyle>蒲友試調酒  </fontstyle></spanclass></p><p><spanclass><fontstyle>Kenny試飲  &#13;<br> 難為了Kenny，縱有心理準備，但淺嘗過後，也不禁說一句：「見到都驚，名副其實鬼五馬六；飲完重驚，味道無以名之，因為講唔出咁難飲！」</fontstyle></spanclass></p><p><spanclass><fontstyle>避靜之選  <spanclass><fontstyle>修士吧  &#13;<br> 修士吧是間清吧，老闆Ken講到明一明：「無歌你唱、無枚你猜、無骰盅你玩，無話嘈喧巴閉。」女仔靜靜哋想搵個地方飲杯嘢傾偈，此乃必然之選。&#13;<br> &#13;<br> 店名：修士吧&#13;<br> 地址：廣東道7號海港城新電訊中心G121&#13;<br> 電話：23177308&#13;<br> 座位數目：60個&#13;<br> 營業時間：11:00am至3:00am</fontstyle></spanclass></fontstyle></spanclass></p><p><spanclass><fontstyle>Cocktail推介  &#13;<br> &#13;<br> 左圖：&#13;<br> 1.聖誕竹（$48）&#13;<br> 成份：薄荷酒+甜橙汁+鮮奶+青檸汁+伏特加&#13;<br> &#13;<br> 2.平安夜之幽靈（$48）&#13;<br> 成份：藍橋甜酒+Rum酒+Ging酒+鮮奶&#13;<br> &#13;<br> 3.雪印（$48）&#13;<br> 成份：椰子酒+Rum酒+青檸汁+鮮奶</fontstyle></spanclass></p><p><spanclass><fontstyle>靚女試味  &#13;<br> Jennifer與Iris異口同聲：「呢度格調唔錯，幾好Mood，啲Cocktail甜甜哋，易入口一啲都唔嗆喉。」</fontstyle></spanclass></p><p><spanclass><fontstyle>劈酒之選  <spanclass><fontstyle>鸚鵡吧  &#13;<br> 有LiveBand駐場的劈酒場，老闆小敏姐是這裏的琴師，你點佢彈一齊唱，問有何新歌，佢答：「容祖兒《爭氣》、盧巧音《好心分手》、謝霆鋒《從前以後》，最新㗎喇，劈到醉醺醺上台唱，一定好Mood。」OK啦，始終不是卡拉OK，劈酒場嚟講算係咁。&#13;<br> &#13;<br> 店名：鸚鵡吧&#13;<br> 地址：廣東道7號海港城世界商業中心G120&#13;<br> 電話：27353033&#13;<br> 座位數目：180個&#13;<br> 營業時間：4:00pm至4:00am</fontstyle></spanclass></fontstyle></spanclass></p><p><spanclass><fontstyle>小食推介  &#13;<br> &#13;<br> 右圖：&#13;<br> 1.蝦膠釀皮蛋（$42左上）&#13;<br> 勁脆勁爽口，小敏姐話飲到貓貓哋，這款小食可以解酒喎！&#13;<br> &#13;<br> 2.辣椒膏炒青口（$40下）&#13;<br> 無想像中辣，大大隻青口，一啖一隻，佐酒一流。&#13;<br> &#13;<br> 3.炭燒羊腩肋（$40右上）&#13;<br> 可能經過炭燒的關係，羊腩肋無羶味。</fontstyle></spanclass></p><p><spanclass><fontstyle>聖誕節目巡禮  &#13;<br> 今年廣東道，沒有璀璨燈飾，沒有明星大滙演，兩大商場也不遺餘力，務求吸引更多人來逛逛尖沙嘴。由今日起，全街再度瀰漫節日氣氛，聖誕老人日日來派禮物。平安夜，更會封路表演，希望將近來沉寂的香港，搖身變成普世歡騰的愉快都市。</fontstyle></spanclass></p><p><spanclass><fontstyle>聖誕老人派禮物  &#13;<br> 日期：21-25/12&#13;<br> 時間：5:00pm-6:00pm</fontstyle></spanclass></p><p><spanclass><fontstyle>海港城高蹺聖誕老人  &#13;<br> 日期：21/12&#13;<br> 時間：3:00pm-4:00pm</fontstyle></spanclass></p><p><spanclass><fontstyle>聖誕精采表演  &#13;<br> 日期：21-27/12&#13;<br> 時間：3:00pm-7:00pm&#13;<br> 地址：海港城新域大堂II&#13;<br> 表演節目：鋼琴演奏、聖詩頌、聖誕迷你音樂會</fontstyle></spanclass></p><p><spanclass><fontstyle>朗文聖誕嘉年華  &#13;<br> 日期：21-24/12&#13;<br> 時間：11:00am-7:00pm&#13;<br> 地點：海運大廈展覽大堂&#13;<br> 表演節目：聖詩迎聖誕、趣怪小丑魔術表演、互動遊戲全接觸、親親聖誕老人、故事姐姐講故事、兒童創意工作坊及多媒體遊戲天地。</fontstyle></spanclass></p><p><spanclass><fontstyle>平安夜大派對  &#13;<br> 當晚廣東道將列作行人專用區，並分成兩個區域，由海防道作分界，分別設有「HotSalsa」歌舞表演及「XBOX&amp;MSN廣東道倒數迎聖誕」。&#13;<br> 日期：24/12&#13;<br> 時間：9:30pm開始&#13;<br> 地點：尖沙嘴廣東道&#13;<br> 表演節目：Salsa熱舞女郎熱辣辣舞蹈表演、萬人同歡齊跳Merengue拉丁舞、中國鼓樂表演、萬人打氣XBOX機甲先鋒擂台陣、沙灘排球美少女真人騷、熱舞嘉年華、花式滑板表演及萬人聖誕齊倒數。</fontstyle></spanclass></p></body></html>