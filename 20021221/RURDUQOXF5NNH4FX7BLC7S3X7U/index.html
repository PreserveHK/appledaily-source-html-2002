<html><header><meta charset="utf-8"><title>西灣河太康街食盡高尚地踎兩極風味</title></header><body><h1>西灣河太康街食盡高尚地踎兩極風味</h1><p>西灣河鯉景灣係香港區新食力地點：要食得好兼有靚景觀送飯，有太康街的蘇豪東，食盡歐、日、泰各地名菜，附加180度全維港景色伴碟，簡直有如食之「天堂」；不過，只是一橋之隔的太康樓地下商埸，又是另一番景象，如廟街式的推車仔檔，感覺絕對是天壤之別。同是一條太康街，卻能讓你嘗盡至High和至地踎的兩極風味！&#13;<br>&#13;<br>記者：朱崇德　攝影：Wing　&#13;<br>ImageGirl：王穎</p><p><spanclass><fontstyle>吹水站  <spanclass><fontstyle>太古OL最愛海景「瓊天」  &#13;<br> 第一次去吹水站，是於太古坊工作的OL朋友介紹；他說太古坊那邊的餐廳酒吧已經蒲到爛，所以便發掘了這個食Lunch的新「瓊天」！&#13;<br> &#13;<br> <spanclass><fontstyle>午餐抵食  &#13;<br> 不少人會用中環蘇豪跟鯉景灣比較，但到過的人會覺得這裏像赤柱酒吧街多一點。就像吹水站的位置，與維港只是一條馬路之隔，開放式的舖面，讓你全無阻隔欣賞180度全海景觀，最緊要價錢合理，午飯時間大約$40-$60一個餐，確是消費平、享受高。&#13;<br> &#13;<br> <spanclass><fontstyle>愈夜愈旺  &#13;<br> 這裏的晚市又是另一格調，基本餐都以泰菜為主；散叫每人平均消費約$200，食套餐較化算，一百應該有找。但這裏特別之處是愈夜愈旺，是區內出名的劈酒場，很多人半夜三更專誠驅車前來飲兩杯，好此道者要留意時間。&#13;<br> &#13;<br> 地址：西灣河鯉景灣觀峰閣地下GA4-7號舖	（25699981）</fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>海鮮招牌菜  &#13;<br> 泰式明爐蒸魚（$128）是招牌菜首選，而新出的青檸蒸肉蟹($148)酸酸辣辣，也值得一試。</fontstyle></spanclass></p><p><spanclass><fontstyle>全泰式送酒小食  &#13;<br> 這裏的佐酒小食以全泰式供應，泰式炸春卷（$48）、糯米釀雞翼（$50）和乾炒咖喱蝦球（$78）都是搶手貨；而要強力推介的必數這個新出炸蝦薄餅（$25），香荽配蝦膠作餡料夠香口，再加錦鹵雲吞做法，送酒一流。</fontstyle></spanclass></p><p><spanclass><fontstyle>船長茶座  <spanclass><fontstyle>維港靚景零距離  &#13;<br> 坐落西灣河碼頭，今個星期才新開張的船長茶座，老闆Gordon和他的兄長們原來是真的船長兼有大偈牌，開一間船長茶座，絕對名副其實！他坦言覷了這舖位足有5年，但一直輾轉易手都落入士多老闆手中，感覺實在浪費了一個靚位，最後終於在今年得到船公司及政府首肯，投得舖位開茶座式酒吧！&#13;<br> 這裏最煞食的地方是與維港零距離，加上露天設計，論景觀自是全鯉景灣最正！早午市都是小食，但下午茶餐一定要推介，$25一客任坐；黃昏時段到達，還送你一個歎為觀止的黃金海面景色，再加一杯熱飲配小點，甚有外國度假感覺！&#13;<br> &#13;<br> 地址：西灣河太康街（往三家村小輪碼頭側）（25130201）</fontstyle></spanclass></fontstyle></spanclass></p><p><spanclass><fontstyle>情侶特飲  &#13;<br> 這兩杯一對的亞當夏娃（各$38），是新張推介飲品，兩杯都屬低酒精雞尾酒，亞當用鮮奶、蛋及Corolla製成，Creamy得來像蛋糕，夏娃用椰子酒、菠蘿汁、石榴汁溝成，酸酸的夠醒胃！</fontstyle></spanclass></p><p><spanclass><fontstyle>味自慢  <spanclass><fontstyle>$520豪華海鮮2人餐  &#13;<br> 去鯉景灣，好多朋友叫我必到味自慢，這裏出名服務好，而且海鮮選用上價料，夠新鮮，絕對一分錢一分貨，難怪很多明星都鍾意光顧；據知王傑同阿倫都是常客！&#13;<br> &#13;<br> 地址：西灣河太康街45號逸華閣地下GB19-20號舖（25390098）</fontstyle></spanclass></fontstyle></spanclass></p><p><spanclass><fontstyle>二人套餐夠三人分  &#13;<br> 今個聖誕前夕，味自慢會有一個聖誕2人套餐推出，食品包括明太子沙律、牡丹蝦吞拿魚喜靈魚子油甘三文魚刺身、飛魚子海鮮卷、燒新西蘭羊架、鯛魚湯、野菜手打烏冬……等，共8-9道菜，價錢只是$520；睇見所有魚生都新鮮到發出銀光，食品擺設重靚過大酒店，而且份量十足，同行有三個人都夠食！</fontstyle></spanclass></p><p><spanclass><fontstyle>太安樓地踎  <spanclass><fontstyle>食文化  &#13;<br> 位於太安樓的地下商場卻是另一番風味，兩邊擠滿一車車煎釀三寶、車仔麵、臘味飯、咖喱魚蛋等主力「美食」，跟碼頭的高尚格調成強烈對比。&#13;<br> &#13;<br> 太安樓　筲箕灣道57-87號</fontstyle></spanclass></fontstyle></spanclass></p><p><spanclass><fontstyle>乾炒牛河鑊氣夠  &#13;<br> 不過如果你用心聞，你會發覺一股乾炒牛河的香氣四溢，原來香味來自其中一檔中興乾炒牛河，已有十幾年歷史，在附近非常出名。基本材料離不開牛肉河粉，但炒手一流，鑊氣十足，所以河粉夠乾身又夠入味。雖然我之前已經食到8、9成飽，但都忍不住全數往肚裏送！</fontstyle></spanclass></p><p><spanclass><fontstyle>楊枝甘露材料足  &#13;<br> 食完熱氣十足的炒河，可以到筲箕灣道出口近滙豐的糖水檔，品嘗冰鎮楊枝甘露，柚和芒果肉勁多，$16一大碗，超值！最特別是柚肉夠酸，芒果夠甜，兩種對比強烈，過癮！</fontstyle></spanclass></p><p><spanclass><fontstyle>睇張徹紀念展覽  &#13;<br> 去開西灣河，點可以唔去香港電影資料館走走，最近這裏搞了個張徹大導紀念展覽，展出他生前拍過的電影海報及劇照資料，例如《金燕子》、《刺馬》同《西安殺戮》等。&#13;<br> &#13;<br> 香港電影資料館&#13;<br> 地址：西灣河鯉景道50號	（27392139）</fontstyle></spanclass></p><p><spanclass><fontstyle>好立克蛋糕夠地道  &#13;<br> 太康街有間叫YesBAKERY的麵包店，區內大部份餐廳的麵包都是出於此店，所以質量特別高。據街坊講，附近東區法院之前負責審謝霆鋒個法官，每朝都來買早餐；另外值得推介的是好立克蛋糕$8，好有香港風味！&#13;<br> &#13;<br> YesBAKERY&#13;<br> 地址：太康街35號GC22A舖（25357884）</fontstyle></spanclass></p><p><spanclass><fontstyle>水警總部碼頭釣大魚  &#13;<br> 不少釣友貪西灣河碼頭夠舊，很多時都有5-6斤大魚出沒，但據聞魚窩其實是在水警總部的碼頭下面，所以大家出釣時要特別小心，因為經常會有釣友不小心打爛水警大樓的玻璃，無端惹官非就唔好啦！</fontstyle></spanclass></p><p><spanclass><fontstyle>明星至愛  <spanclass><fontstyle>鯉景灣蒲吧  &#13;<br> 這裏常有電視台來拍戲，拍完後明星中多會留低順便飲兩杯，據附近商舖講，他們最近就遇過方中信、江華。</fontstyle></spanclass></fontstyle></spanclass></p></body></html>