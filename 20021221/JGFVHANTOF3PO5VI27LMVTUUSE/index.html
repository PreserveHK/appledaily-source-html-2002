<html><header><meta charset="utf-8"><title>廣東道BoBo一小時狂掃聖誕禮物</title></header><body><h1>廣東道BoBo一小時狂掃聖誕禮物</h1><p>距離聖誕只得四日，緋聞多多的BoBo陳文媛重未買禮物畀佢至愛，以為太忙無時間？其實係未諗到買乜禮物至真，今日突然有空檔，立即飛奔到尖沙嘴廣東道大肆搜索，不消一小時內連掃五間舖，買晒所有禮物，果然手急眼快。不過佢今次好似買嘢畀自己重多過畀屋企人，你想收到BoBo嘅禮物，就要等下年喇！&#13;<br>&#13;<br>記者：梁佩芬　攝影：陳穎</p><p>&#13;<br> <spanclass><fontstyle>最鍾意波鞋一口氣掃三對  &#13;<br> 外表甚斯文的BoBo成日話自己好粗魯，唔鍾意着裙，T恤牛仔褲成屋都係，屋企有成四十對波鞋。一入商場就嚷着要買波鞋，重要即買即着，貪可以行得快又舒服。BoBo原來最鍾意深色波鞋，容易襯衫又襟污糟，今勻一口氣買咗三對，Skechers今季最新款式。</fontstyle></spanclass></p><p>&#13;<br> <spanclass><fontstyle>汽水蓋手鏈本地創作  &#13;<br> BoBo係歌星(但又唱過乜歌呢？)，從遠處聽到有間潮流概念店，又有DJ現場打碟，一個箭步就跑入內，店內所有物品都五顏六色，眼花撩亂，在數千件物品中，揀了一條是香港DesignerRubyLi設計，利用汽水蓋外形做成的銀手鏈。</fontstyle></spanclass></p><p><spanclass><fontstyle>啤啤熊暖水袋　拍外景最啱使  &#13;<br> 前陣子氣溫得十度，夜晚出外景凍到震騰騰，BoBo正搜羅一個外形Trendy又實用的暖水袋。終於搵到喇！呢個啤啤熊暖水袋，可以當玩具公仔，又可以攬實取暖，一買三個，一個隨身用、一個放喺車、一個擺喺屋企，去到邊都暖笠笠啦！</fontstyle></spanclass></p><p><spanclass><fontstyle>真皮日記簿最緊要大格  &#13;<br> 雖然有經理人服侍周到，但BoBo都要自己Mark低好多事，好似邊日返屋企食飯、約咗老死去飲嘢等濕碎事，所以每年都要買一本新的日記簿。款式方面最緊要有大大格的內頁，可以寫多幾個Appointment，側邊要多橫格位以放卡片、有齊年、月、日曆、最重要是外表用皮做，耐看又高貴。</fontstyle></spanclass></p><p><spanclass><fontstyle>墨水筆送爹哋　鑽石表贈媽咪  &#13;<br> 貴為歌星，由朝到晚都大把Fans爭住問佢攞簽名，BoBo就想要一支又輕、寫得順暢的墨水筆，於是一見有舖頭賣墨水筆，就急不及待一試究竟。結果BoBo選了支鍍銀帶有磨砂筆身的墨水筆。</fontstyle></spanclass></p><p><spanclass><fontstyle>廣東道其他筍嘢  &#13;<br> &#13;<br> <spanclass><fontstyle>大熱淺色太陽眼鏡  &#13;<br> 日日去尖嘴Shopping的阿比：「今年興戴淺色太陽眼鏡，淺紫、粉紅、黃甚至透明都大受歡迎，我最勁試過一連買五種不同顏色，日夜都可以用，襯衫或遮太陽都得。」&#13;<br> &#13;<br> Mudd&#13;<br> 地址：新港中心Shop111-113&#13;<br> 電話：23750991</fontstyle></spanclass></fontstyle></spanclass></p><p><spanclass><fontstyle>五吋長Rollei35SE$2,800  &#13;<br> 70年代的骰之作，光圈2.8，有全黑及銀黑兩色，有二十多年玩古董相機的張先生稱，這款德國古董相機，最啱女仔送畀男朋友做聖誕禮物，可𠱁男友又有得拍靚相，價錢相宜，比最新的同類型單鏡反光機平近倍。&#13;<br> &#13;<br> 名鏡檯攝影器材公司&#13;<br> 地址：新港中心二樓237舖&#13;<br> 電話：23770120</fontstyle></spanclass></p><p><spanclass><fontstyle>全港獨賣福字木門鐘$99  &#13;<br> 木板是從木門拆下來的，再用人手把福字寫在木板上，外形像極一道木門，店主從中國內地幾經辛苦搜尋回來，非常罕有，全店共有八款。以一粒2A電作電源。&#13;<br> &#13;<br> E&amp;KWorkshop&#13;<br> 地址：新太陽廣場地庫B16&#13;<br> 電話：27303198</fontstyle></spanclass></p><p><spanclass><fontstyle>$888買$2,188護膚品  &#13;<br> 聖誕節日蒲夜蒲，皮膚質素直線下降，要加倍努力做護膚。行勻全廣東道，我發現有一套不含人造色素、香料及防腐劑的純天然去死皮護膚品，超級抵買，原價$2,188，由今日起只需$888有齊去角質層美白酵素粉末、水份面膜及護膚膏，更連一個價值$1,080的Facial。&#13;<br> &#13;<br> LeonardDrake&#13;<br> 地址：新港中心GA-GB舖&#13;<br> 電話：27356368</fontstyle></spanclass></p><p><spanclass><fontstyle>買化妝品送聖誕化妝  &#13;<br> 去Ball一定要化個鬼火咁靚嘅妝去𠝹仔，最好有專人同我做埋就好喇。今日起到這間化妝品專賣店，只要買一個聖誕化妝禮盒，有眼影、睫毛液、閃粉及唇膏，原價$514，現售$395，就有人為你化個甚具X'masFeel的靚妝。&#13;<br> &#13;<br> SHIMMERNewYork&#13;<br> 地址：新港中心G19-20　&#13;<br> 電話：27362235</fontstyle></spanclass></p><p>店舖&#13;<br> ClubX&#13;<br> 地址：海港城LCX　電話：31023668&#13;<br> &#13;<br> Skechers&#13;<br> 地址：海港城LCX　電話：31023668&#13;<br> &#13;<br> LinksofLondon&#13;<br> 地址：海港城Shop239　電話：23171613&#13;<br> &#13;<br> Marks&amp;Spencer&#13;<br> 地址：海港城Shop102,254,355　電話：29263346&#13;<br> &#13;<br> KateSpade&#13;<br> 地址：海港城Shop214-215　電話：31040855</p></body></html>