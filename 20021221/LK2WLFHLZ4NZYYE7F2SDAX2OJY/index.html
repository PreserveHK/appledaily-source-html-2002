<html><header><meta charset="utf-8"><title>周末遊車河：拍拖踩入北區<br>訪古迹觀鳥食盆菜</title></header><body><h1>周末遊車河：拍拖踩入北區<br>訪古迹觀鳥食盆菜</h1><p>今日行程集中新界北，先去屏山文物徑走番轉，訪古迹；再到隔鄰元朗市鎮公園百鳥塔，觀鳥；最後一站粉嶺蘆薈天地，觀蘆薈田兼食盆菜。難得一日假期，去埋啲鬼五馬六嘅地方？話明遊車河，梗要去平時唔會去嘅地方，山長水遠睇文物、睇雀仔兼落田又如何？咁先有遊車河Feel嘛！&#13;<br>&#13;<br>記者：陳彩記　攝影：Wing&#13;<br>模特兒：Vicki、阿博</p><p><b> 第一站</b> &#13;<br> <spanclass><fontstyle>屏山文物徑鄧氏最大  &#13;<br> 下車，Vicki先皺眉：「文物徑，有乜好行？」&#13;<br> 沿着路牌與地標指示，先參觀有七百多年歷史的鄧氏宗祠，Vicki忽然興奮，嚷着阿博要扮門神拍照。入內，三進兩院，前院有展覽板介紹鄧氏源流與宗祠資料，尾院是祖龕，供奉鄧族祖先靈位，Vicki多嘴：「啋！乜咁多神主牌棟喺度……」阿博即截停她：「咪亂噏，呢度姓鄧嘅大晒㗎！」說得對，「南洋承世澤，東漢啟勳名」，長1公里的文物徑蜿蜒於坑尾村、上璋圍間，現在村內居民佔了九成是鄧氏後人，又豈容你口沒遮攔？</fontstyle></spanclass></p><p><spanclass><fontstyle>老牌花生糖  &#13;<br> 到隔鄰愈喬二公祠取了本介紹文物徑的小冊子後，二人喊肚餓，還好，一出門口就有間「合興花生糖」，甚麼白芝麻糖、黑芝麻糖、南糖、花生酥、米通，大包小包也不過十元八塊，老闆芳姐賣糖讚糖香：「舖頭開朝七晚六，唔好食唔收你錢！」實情如何？Vicki付錢，一包二包的塞入背囊，說要買回家給爹娘試試，這就是答案！</fontstyle></spanclass></p><p><spanclass><fontstyle>古井勿投幣  &#13;<br> 行行重行行，見古井，Vicki童心未泯，欲投幣許願云云，年僅7歲的鄧文軒小朋友見狀，即飆着三輪車趕至並大喊：「阿爸話呢個井係二百年古董（古物），唔好擲嘢入去，你無公德心。」姓鄧大晒，果然沒錯。Vicki認錯，文軒答應充當小嚮導，帶一行人到文物徑的尾站聚星樓，聚星樓高三層，有木梯通往二三樓，是香港現存唯一的古塔，最上一層供奉着主宰文運的「魁星」，參拜之，保佑你學業進步、仕途順利。&#13;<br> &#13;<br> 小資料&#13;<br> 地點：屏山屏廈路坑尾村入口&#13;<br> 泊車：附近有公眾車位約10個，另屏廈路有間「鴻興食家」提供免費泊車服務，有幫襯就准你入村泊車。</fontstyle></spanclass></p><p><b> 第二站</b> &#13;<br> <spanclass><fontstyle>百鳥塔嘈喧巴閉  &#13;<br> 「嘩！嘈到拆天！」這是阿博踏入百鳥塔說的第一句話，也難怪，這塔採開放式設計，基本上是個大型鳥籠，最低三層是養鳥區。鳥不怕人，經常在你頭頂低飛掠過，和你來個最親密的接觸，人卻怕鳥，Vicki說笑：「帶定頂帽穩陣啲，至驚啲雀仔放炸彈！」觀鳥有癮頭，因為有展覽板介紹塔內超過50種不同的雀鳥，助你認識雀鳥的名堂。</fontstyle></spanclass></p><p><spanclass><fontstyle>塔頂吹吹風  &#13;<br> 「行到扯蝦。」平時少運動的Vicki登上塔頂，不禁氣喘如牛，相反在旁的小孩卻有用之不完的精力，在四樓與塔頂那五層觀景台間走來走去，還嚷着要拍照。阿博底子好，沒扯蝦，邊吹風邊欣賞四圍風景，臨走還說：「好舒服！山長水遠入嚟吹吹風都抵。」</fontstyle></spanclass></p><p><b> 第三站</b> &#13;<br> <spanclass><fontstyle>蘆薈天地食盆菜  &#13;<br> 驅車直入粉嶺，老闆湯生出門迎接：「快啲入嚟！我個場加咗兩項新玩意。」細問，原來是免費任玩遙控飛機與遙控船，不過免費還免費，玩遙控飛機時一定要聽湯生指導：「雖然係幾嚿水貨仔，但個場咁大，一墮機就執唔番。」最佳人辦Vicki，試玩5次也不能成功起機，直至阿博一句：「你咁蠢，咪玩啦！」才悻悻然改玩遙控船，可惜又是翻艇收場，連湯生也不禁說：「乜你咁渣。」</fontstyle></spanclass></p><p><spanclass><fontstyle>捧住個肚走  &#13;<br> 落田觀蘆薈後，Vicki先餵白兔後釣魚，拋絲放餌才不過2分鐘，居然有魚上釣，開心得手舞足蹈，但她力弱，扯不起那差不多半斤重的鯽魚，阿博出手相助時不忘揶揄：「你咁蠢都釣到魚，證明呢個塘啲魚勁蠢！」釣完蠢魚，到土窰烤雞，香噴噴，全熟上碟，開飯時間到，原來是大圍食盆菜，只吃了幾粒花生糖的Vicki不顧儀態，搶着吃，滿嘴油。飲飽食醉，天已黑，二人摸着肚皮說：「好飽！好玩！好飽！好玩……&#13;<br> &#13;<br> 小資料&#13;<br> 地點：粉嶺丹竹坑新屋仔村35號&#13;<br> 節目：聖誕土窰烤雞會2002&#13;<br> 電話：26747812&#13;<br> 日期：12月25及26日&#13;<br> 收費：成人$98，小童78（包土窰烤雞、燒薯、盆菜、飲品1罐）。&#13;<br> 泊車：附設近20個車位</fontstyle></spanclass></p><p><spanclass><fontstyle>型人四驅車日產X-Trail  &#13;<br> CityRV車款愈出愈多。日產去年下半年推出的CityRV款車X-Trail，以年輕車迷為針對目標，車款富時代感，車頭一對Xenon大燈照明度又高，而車廂內座椅用真皮鑲嵌，還可按需要收摺放平，增加尾廂載物容量，而中控台上的高級音響兩旁，置有飲品冷凍櫃裝置，方便利落。一台2.5公升V6引擎亦有強勁動力輸出，匹配一套4前速自動波及四驅系統，亦能切合不同路面需要。&#13;<br> &#13;<br> <b> 日產X-Trail小檔案</b> &#13;<br> 引擎：2488cc直4DOHC&#13;<br> 馬力：180ps/6000rpm&#13;<br> 扭力：25.0kgm/4000rpm&#13;<br> 尺碼：4510×1765×1750mm&#13;<br> 軸距：2625mm；車重：1490kg&#13;<br> 新車售價：$229,800&#13;<br> 車輛提供：合誠汽車（28035333）&#13;<br> </fontstyle></spanclass></p><p><b> 行車路線</b> &#13;<br> 1屏山文物徑：由荃灣出發，沿青山公路往屏山段方向一直行，直至見屏廈路左轉，沿路直行便見坑尾村即到。&#13;<br> 2百鳥塔：沿屏廈路出青山公路左轉行經元朗段，右轉元朗體育路，再右轉入公園北路即達。&#13;<br> 3蘆薈天地：由公園北路出青山公路，右轉往上水方向，駛至粉嶺後再沿沙頭角公路往馬尾下段直駛，見「丹竹坑」路牌轉入直達。</p></body></html>