<html><header><meta charset="utf-8"><title>一味窩輪：恆地Call輪炒即市</title></header><body><h1>一味窩輪：恆地Call輪炒即市</h1><p>大市冇受美國股市下跌拖累，恒指收市有70點進帳，有啲年底Windowdressing味道。&#13;<br> 10大威水輪榜上，有兩件係恒地Call輪9615同9473。恒地（012）收25元，升70仙，跑贏晒其他地產股。&#13;<br> 9615收12.7仙，彈升21%，9473收8.1仙，進帳17%。&#13;<br> 兩隻輪都有唔小成交，炒即市最啱。事前冇人知道正股點走，炒輪炒即市，留意正股成交、走勢，見有異動，撈輪可也，有錢賺之時則計數，等過夜至計數可能唔化算，都唔知夜晚中東局勢同美股會點樣發展。&#13;<br> 9615明年5月到期，溢價19.1%，槓桿率19.7倍。9473明年3月夠鐘，溢價10.8%，槓桿率30.9倍。凡係壽命唔太長而溢價又高嘅Call輪，千祈咪揸得太耐，宜炒不宜揸。<br> &#13;<br> <spanclass>電盈Call輪揀嚟炒 &#13;<br> 電盈（008）忽發神威，由1.21元殺上1.29元，5隻電盈Call輪打入10大龍虎榜，升幅由20%至32%。電盈以往嘅走勢，係升之時一條氣咁升，唔興透透氣。若然認為歷史會重演，搵電盈Call輪短炒，本來最佳對象係9639，年期、溢價、槓桿率都唔錯，最唔好嘅地方係成交唔多；9637交投多，呢隻比較啱。&#13;<br> 章盛</spanclass></p></body></html>