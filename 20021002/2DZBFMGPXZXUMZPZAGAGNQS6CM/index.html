<html><header><meta charset="utf-8"><title>　　阿松訪加被窒計錯財赤 - 李八方</title></header><body><h1>　　阿松訪加被窒計錯財赤 - 李八方</h1><p>噚日國慶，但財爺阿松冇喺香港陪國寶夫人歡度佳節，而係去咗加拿大訪問，據遠方線人報料，阿松噚日行程匆匆，連走幾場，重搞到「心情起伏」。&#13;<br> 話說阿松噚日一早喺多倫多出席記者會，原本幾開心，點知啲老外唔畀面猛質香港嘅財政赤字，懷疑政府計錯數，激到阿松面燶燶，即刻將原本二十分鐘嘅記者會縮短到十五分鐘，草草答咗幾個問題就走人。&#13;<br> 不過，阿松跟住去同一班加國香港留學生真情對話，就俾啲學生𠱁番，因為啲學生第一時間恭喜阿松就快做老竇，阿松欣然接受祝賀。&#13;<br> （圖）有個咁靚女嘅留學生喺身邊，阿松梗開心啦！&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>