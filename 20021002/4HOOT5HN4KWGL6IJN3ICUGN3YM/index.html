<html><header><meta charset="utf-8"><title>新車速報：型+豪=辣<br>紳寶9-52.3tVector</title></header><body><h1>新車速報：型+豪=辣<br>紳寶9-52.3tVector</h1><p>早陣子，我哋率先披露過瑞典紳寶汽車，響國內中山首展全新9-5車系之後，最近香港代理亦經已運嚟右軚Facelifted新版嘅9-5型號；入門版9-52.0TurboLinear（馬力154匹）不過賣31萬8千，而頂級9-52.3tVector加埋原廠Aero包圍，亦不過定價36萬8千元。車價較前便宜一截之餘，設備更見精益求精，加上鞏固富安全性嘅車體結構同豪邁外形，響一眾同級車中亦見有一份吸引力噃！&#13;<br>&#13;<br>記者、攝影：陳偉林</p><p><spanclass><fontstyle>車廂講究用料出眾  &#13;<br> 造型討好外，車廂內部用料講究，前後兩排高級皮椅有剪裁貼身富承托嘅結構外，重有多項被動式防護設計，以減低遇上車禍時，對乘客構成嘅傷害。除四門電窗、門邊電鏡連摺叠功能外，重有原廠電天窗、左右獨立恒溫冷氣同高級CD音響組合，唔少得重有前排四個安全氣袋、前後獨立房燈跟前置全方位電控功能啦！</fontstyle></spanclass></p><p><spanclass><fontstyle>2.3公升Turbo偈低轉好突出  &#13;<br> 新車本身一台2.3公升直4DOHCTurbo偈，1800rpm低轉下可有峯值28.6kgm扭力輸出，令起跑加速變得強勁，動力有源源不絕之感外，新加入5前速半自動波箱，既慳油之餘又有駕駛手波車嘅樂趣。再者，四輪高效能碟煞，匹配電子TCS循迹控制系統，重有ABS連EBD裝置，都畀到人有平穩暢順且收放自如嘅可靠性㗎！</fontstyle></spanclass></p><p><spanclass><fontstyle>豪邁有型不落俗套  &#13;<br> 呢部紳部9-5車系推出至今，經已有一段日子，然而新版2.3tVector趨時嘅外形設計，加上新車增添嘅Xenon頭燈、Aero版嘅跑車化包圍同時款17吋跑車合金胎軨組合，重有Facelifted鬼面罩同門邊電摺鏡設計，均予人有時款不落俗套嘅觀感㗎！</fontstyle></spanclass></p><p><spanclass><fontstyle>試完車，有咩評價呀  &#13;<br> 呢部紳寶9-52.3tVector係屬於Facelifted新版，造型既時尚又見有台型之餘，另外重加有Aero包圍，要來得更見有一份活力感，但仍略嫌外形稍欠一份吸引力；而新加入嘅5前速半自動波箱，除能倍添駕駛樂趣外，引擎加速亦見凌厲。另外由於同級歐洲車對手有更多選擇，相比下品牌效應欠奉，可算係難以招徠呢！</fontstyle></spanclass></p><p><spanclass><fontstyle>紳寶9-52.3tVector規格  &#13;<br> 引擎：2290cc直4DOHCTurbo&#13;<br> 馬力：190ps/5500rpm&#13;<br> 扭力：28.6kgm/1800rpm&#13;<br> 傳動：5前速半自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：225/45R17MichelinPilotPrimacy&#13;<br> 尺碼：4805×1792×1449mm&#13;<br> 軸距：2703mm&#13;<br> 車重：1665kg&#13;<br> 0-100公里：8.8秒&#13;<br> 極速：225km/h&#13;<br> 平均耗油：10.0L/100km&#13;<br> 新車售價：$368,000&#13;<br> 車輛提供：福方汽車（25080000）</fontstyle></spanclass></p></body></html>