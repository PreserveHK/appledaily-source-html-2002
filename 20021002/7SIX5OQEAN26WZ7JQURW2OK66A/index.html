<html><header><meta charset="utf-8"><title>扺玩5.1DVD機影院組合$2,000奢侈享受</title></header><body><h1>扺玩5.1DVD機影院組合$2,000奢侈享受</h1><p>睇DVD影碟，差唔多已成為最平民嘅娛樂消遣，但有冇諗過可以玩得「奢侈」啲，閂埋房門個人獨享「部屋」5.1DVD機影院組合呢？現時市場上有不少國產DVD機組合，真係平到$2,000，就可以畀你隨時成套搬入房；$2,000買個「奢侈」夢，都唔算係太過份啫！&#13;<br>&#13;<br>記者：朱崇德　攝影：黃子偉</p><p><spanclass><fontstyle>甚麼是5.1聲道？  &#13;<br> 所謂的5.1聲道，5代表了前中置、前置左及右、後置左及右共5個喇叭，.1則是指重低音聲道，整套系統由6隻喇叭組成，將聽者團團包圍在中間，所以5.1聲道的環迴立體聲效果特別逼真，並能做出強勁的包圍感。</fontstyle></spanclass></p><p><spanclass><fontstyle>ShincoDMA-760做埋MiniHi-Fi  &#13;<br> Shinco呢套新機除咗有一般嘅DVD播放功能，重加入FM/AM收音機、MP3播放同擴音機功能（例如駁PS2作5.1聲效輸出），連買MiniHi-Fi嘅錢都可以慳埋。此機最重要賣點，是那套1100W輸出的5.1喇叭系統，使用全木製喇叭箱，非常落本，整體聲效表現唔錯，唔似膠製喇叭開大聲啲就會又散又拆，尤以低音表現最出色，聲音重而實淨，音效包圍感可以媲美一些中檔日本機組合。</fontstyle></spanclass></p><p><spanclass><fontstyle>步步高BBK-917（002）傳說中嘅「老翻」讀碟王  &#13;<br> BBK-91雖然比較舊款，但去貨情況非常穩定，事關佢對應好多難讀「老翻」都完全冇問題，可能因此成為佢熱賣嘅原因，不過孰真孰假，無從求證。此機本身基本功能齊備，內置dts、AC-3解碼功能，雷射頭採用Panasonic第5代DVD頭設計，質量有一定保證，喇叭組合有1100W輸出，重低音表現唔錯，但5個衞星喇叭聲效唔多夠實淨，有點美中不足。</fontstyle></spanclass></p><p><spanclass><fontstyle>ATECSDVD-989最平5.1DVD部屋享受  &#13;<br> 呢套機係暫時是較抵玩的部屋DVD影院組合，Mini機身，放喺房夠慳位，內置dts及DOLBYDIGITAL5.1聲道輸出，如果電視夠靚，用埋ProgressScan（逐行掃描）功能，可以令你進一步體驗高清晰畫像的享受。&#13;<br> 對應碟種格式好全面，DVD、DVD-R、SVCD、VCD、DVCD、MP3、HDCD、AudioCD、CD-R/W及KodakPictureCD全部玩齊；連埋套逾580W輸出的5.1喇叭組合，就算用嚟睇VCD或聽MP3同AudioCD，都可以用ProLogic功能模擬5.1聲效，享受絕非一般。還附有VGA插口，方便接駁電腦以芒輸出，方便得無話可說。</fontstyle></spanclass></p><p><spanclass><fontstyle>靚聲靚畫　日本機享受之選  </fontstyle></spanclass></p><p><spanclass><fontstyle>SONYDAV-S550睇碟兼玩超靚聲SACD  &#13;<br> SONY今次非常豪氣，為呢套機加入ProgressScan同超靚聲效嘅SACD功能，現時有齊以上功能機種唔多，$4,280玩到，真係值回票價。聲效方面，dts及Pro-LogicII只屬基本配置，最強之處是加入了SONY新開發的S-Master數碼放大器技術，可以有效地減少模擬訊號產生的錯誤，以及因熱力而對音色造成的影響，雖然只是500W的總輸出功率，卻能締造出穩定及高原音的效果。試機時還發現就算用耳筒聽，都可以做出摸擬環迴立體聲效果（HeadphoneTheatreMode），真係好用得無話可說。</fontstyle></spanclass></p><p><spanclass><fontstyle>ONKYOL-MS5AX發燒級影院組合  &#13;<br> L-MS5AX是一套發燒級5.1DVD影院級組合，擴音機及DVD機分開，DVD機備有靚畫質的ProgressiveScan，令影像更細緻、清晰及穩定。擴音機部份具有目前最流行的dts、DOLBYDIGITAL及DolbyProLogicII解碼功能，不論用來接駁任可普通音效系統，都可以模擬5.1聲道的環繞立體聲效果，還內置5種聲場模式。&#13;<br> 5隻衞星喇叭採用了8cmOMF錐盆式鐘域單元，靈敏度達83dB，重低音喇叭以低音反射式設計，並用上20cm高剛度輕質紙錐盆低音單元（30Hz~200Hz），可以有效地令低頻訊號的音色更加清晰，絕非一般一體化機能及！</fontstyle></spanclass></p><p>A.旺角電器倉&#13;<br> 地址：旺角洗衣街81號地下&#13;<br> 電話：23911239&#13;<br> &#13;<br> B.新科影音&#13;<br> 電話：23437775&#13;<br> &#13;<br> C.華仁會電器&#13;<br> 地址：旺角花園街75-77號花園大廈5、6樓&#13;<br> 電話：23980280&#13;<br> &#13;<br> D.尖沙嘴PlasmaProshop&#13;<br> 地址：尖沙嘴漢口道8號漢中大廈1樓&#13;<br> 電話：23693809&#13;<br> &#13;<br> E.Hi-Fi舖&#13;<br> 地址：旺角花園街75-77號花園大廈4樓403室&#13;<br> 電話：23801822</p></body></html>