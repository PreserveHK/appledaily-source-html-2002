<html><header><meta charset="utf-8"><title>桌球場似街市鬼咁嘈</title></header><body><h1>桌球場似街市鬼咁嘈</h1><p>今屆釜山亞運係第二次舉辦桌球比賽的亞運，但大會似乎欠缺舉辦桌球賽經驗，比賽場館細之餘，又安排「造馬」打氣團不斷吶喊，令場館猶如街市般喧鬧。<br> &#13;<br> <spanclass>「打氣團」亂嗌球手皺眉 &#13;<br> 桌球比賽安排喺沒有冷氣的東州大學體育館，放滿八張桌球枱後，只得幾條狹窄通道，感覺非常侷促；而且大會為增加人氣，徵召了住在附近的中小學生同「阿豬媽」（師奶），幫澳門、汶萊等國家擔任「造馬」打氣團。可惜他們不懂桌球規則，不斷吶喊打氣，又傾手提電話，而大會工作人員又沒有阻止，令球場好似街市咁嘈，完全影響球手集中力；香港球手傅家俊就「皺起眉頭」說：「好似參加緊足球比賽咁。」&#13;<br> 好彩大部份打氣團中午離開球場「醫肚」，下午已沒有返回球場，四強和決賽總算在較寧靜的環境進行，未有影響到傅家俊同區志偉為香港爭奪獎牌。</spanclass></p></body></html>