<html><header><meta charset="utf-8"><title>長靴迫爆甲組腳<br>千嬅甩嘴重唱都唔掂</title></header><body><h1>長靴迫爆甲組腳<br>千嬅甩嘴重唱都唔掂</h1><p>楊千嬅前晚舉行音樂會表現欠水準，一首《楊千嬅》唱了兩次，首本名曲《野孩子》唱第三次時仍有甩嘴的情況出現。而她整晚穿着一條及膝裙襯黑色長靴，以致粗粗的甲組腳重現人前。</p><p>楊千嬅前晚在九龍灣展貿舉行「新城悠然空間楊千嬅音樂會」，ＤＪ葉文輝（啤梨）及鄧健泓任嘉賓，其中啤梨大受fans歡迎。&#13;<br> 千嬅整晚穿着一條紫紅色間條及膝裙襯黑色長靴，將其粗粗的甲組腳顯露人前。開場時千嬅首先獻唱《楊千嬅》，到完場結尾時，千嬅突然表示欲再一次唱該曲，她並說：「我對自己有要求，opening唱得唔好，𠵱家再唱一次。」結果一首《楊千嬅》共唱了兩次。<br> &#13;<br> <spanclass>播錯聲帶 &#13;<br> 音樂會中場時，千嬅先與啤梨一同合唱《野孩子》，後來她又獨自獻唱一次，誰知歌曲甫播出，即發現歌曲聲帶中有她的聲音，千嬅為免被指夾嘴形，她即喊停然後說：「唔好害我呀，聽日又做頭條呀。」工作人員再播一次，千嬅才開腔獻唱，不過她頻頻忘記歌詞，唱至中段尷尬地表示欲再由頭唱起，但她第三次演唱時仍有少許忘記歌詞的情況出現。唱罷千嬅在台上說：「死啦，玩創晒個心，我有老人癡呆症㗎。」<br> &#13;<br> <spanclass>語無倫次 &#13;<br> 千嬅事後接受訪問時更語無倫次地說：「細路仔唔可以玩到咁創，否則會發噩夢，最經典《野孩子》有兩把聲呀，以為有閃靈，其實係工作人員㩒錯帶，聽到有我把聲時，我重以為自己幻聽，嚇一嚇咪唔記得歌詞囉。」<br> &#13;<br> <spanclass>怕被淘汰 &#13;<br> 千嬅又解釋重唱《楊千嬅》原因，她說：「開場時有啲聽唔到，自己愈嚟愈腌尖。」問到是否上次個唱走音嚇驚自己？千嬅說：「我唱咗七年，一定對自己有要求，呢個圈好似玩淘汰賽咁，不進則退，我唔想潛水，做人要居安思危。」&#13;<br> 採訪：卓美娟&#13;<br> 攝影：黃文成</spanclass></spanclass></spanclass></p></body></html>