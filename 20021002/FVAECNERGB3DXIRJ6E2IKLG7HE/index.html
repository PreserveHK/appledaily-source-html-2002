<html><header><meta charset="utf-8"><title>釜山美女遇勁敵</title></header><body><h1>釜山美女遇勁敵</h1><p>釜山出名靚女多，十屆「南韓小姐」九屆來自釜山，代表人物包括南韓足球國腳安貞煥妻子李惠媛，還有「韓劇天后」宋慧喬；今次釜山亞運，究竟是佔「主場之利」的釜山美女，還是各國代表較有瞄頭呢？&#13;<br>本報記者李勇明釜山直擊</p><p><spanclass>釜山代表1：金考熙（20歲） &#13;<br> 師範學生的金考熙，趁放學時間，在亞運會場擔任義務電腦資料輸入員；雖然只得車馬費津貼，但既為國出力，又可認識各國朋友，犧牲休息時間亦無所謂。&#13;<br> 靚女度：★★★★★&#13;<br> 簡評：金考熙為人害羞，同小記傾多兩句重會面紅紅，令人「我見猶憐」。<br> &#13;<br> <spanclass>釜山代表2：朴善姬（23歲） &#13;<br> 擔任電訊公司推廣員的朴善姬，除樣子美艷外，重有五呎七吋高䠷身材，平時重擔任兼職模特兒㖭！&#13;<br> 靚女度：★★★★&#13;<br> 簡評：朴善姬除了有外在美，重耐心地協助小記解決上網問題，內在美兼備，值得加分。<br> &#13;<br> <spanclass>北韓代表：靚女打氣團 &#13;<br> 北韓精挑細選了二百八十多位靚女組成打氣團，到各個場館為北韓選手打氣，佢哋重有整齊制服，不斷唱歌及叫口號，令比賽增添熱鬧氣氛。&#13;<br> 靚女度：★★★★&#13;<br> 簡評：大會規定記者唔可以訪問打氣團，重唔可以行近十米範圍之內，令小記大歎「有得睇冇得問」。<br> &#13;<br> <spanclass>中國代表：尤文慧（22歲） &#13;<br> 來自上海的尤文慧，是中國沙灘排球二隊代表；她不但樣子清秀可人，還有五呎十吋「高不可攀」的身材，絕對有資格進軍模特兒和演藝界。&#13;<br> 靚女度：★★★★★&#13;<br> 簡評：一身古銅色肌膚的尤文慧，為天氣已開始轉涼的釜山帶來無窮「熱力」。<br> &#13;<br> <spanclass>香港代表：何嘉麗（33歲） &#13;<br> 被喻為「最靚香港運動員」的何嘉麗，面對各國佳麗當然毫不輸蝕。&#13;<br> 靚女度：★★★★&#13;<br> 簡評：何嘉麗在重劍個人賽十六強出局，心情麻麻，故笑容欠奉，希望她能收拾心情，在女團為香港劍擊隊重振聲威。&#13;<br> 註：以5★為最</spanclass></spanclass></spanclass></spanclass></spanclass></p></body></html>