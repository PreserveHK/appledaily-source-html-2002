<html><header><meta charset="utf-8"><title>$99掃紀香至愛卡通表</title></header><body><h1>$99掃紀香至愛卡通表</h1><p>今次呢個手表開倉，全場過千隻手表都係攞正Licence嘅出品，由荷蘭嘅Miffy、藤原紀香寵愛嘅日本BabyGa-ko同BabyKerotan都有齊。最正係除咗Cutie款之外，更有含蓄OL款，啱晒唔同階層嘅女士們。&#13;<br>&#13;<br>記者：張穎倫　攝影：陳盛臣</p><p><spanclass><fontstyle>可愛BabyGa-ko冧掂紀香  &#13;<br> 有睇開日本雜誌嘅朋友，都知道紀香姐近排勁冧BabyGa-ko同Kerotan呢隻鴨仔、青蛙仔，前途絕對無可限量。今次化身女裝鋼表，公仔頭喺正表面超級得意，配襯埋簡單嘅數字顯示及橡筋鋼帶，可愛又大方。</fontstyle></spanclass></p><p><spanclass><fontstyle>搞鬼表帶玩含蓄  &#13;<br> 惡名昭彰嘅賤兔，呢隻最新表款竟然玩含蓄，表面上嘅賤兔公仔只會喺強光下先隱約現身。其真皮表帶亦相當特別，除咗質地夠靚之餘，粗達25mm嘅表帶，襯起勁似腰帶嘅表扣，配搭極有心思。&#13;<br> &#13;<br> 貨量：50&#13;<br> 街價：$238&#13;<br> 開倉價：$99</fontstyle></spanclass></p><p><spanclass><fontstyle>曲面設計Miffy浮起  &#13;<br> 表面有大大隻Miffy騎住3隻大笨象，喺配合圓拱形嘅彎曲表面之下，Miffy就好似突出喺表殼之上一樣，極之富立體感。&#13;<br> &#13;<br> 貨量：100&#13;<br> 街價：$398&#13;<br> 開倉價：$160</fontstyle></spanclass></p><p><spanclass><fontstyle>表帶表面　一體成型  &#13;<br> 呢隻方形Miffy手表，表殼同表帶都採用相同闊度嘅一體成型設計，睇落有啲似浪X表，戴上手零舍成熟。&#13;<br> &#13;<br> 貨量：80&#13;<br> 街價：$298&#13;<br> 開倉價：$99</fontstyle></spanclass></p><p><spanclass><fontstyle>磨砂表殼　不易磨損  &#13;<br> 呢款黑面Miffy，雖然都似足XC嘅冇圈表款，但至正係磨砂表殼嘅設計。其磨砂面可以有效減低碰撞嘅損耗，再加埋50米防水，同夠晒穩陣嘅雙重表扣，做運動戴住佢都一樣冇問題。&#13;<br> &#13;<br> 貨量：70&#13;<br> 街價：$398&#13;<br> 開倉價：$160</fontstyle></spanclass></p><p><spanclass><fontstyle>Miffy勁玩Kelly表  &#13;<br> 驟眼望埋去，覺得呢隻表勁似Kelly嘅XC表，同樣都係採用小三圈計時設計，更有埋0秒計時，鋼水方面亦相當硬淨，至搞鬼係佢雖然冇Kelly簽名，但就換上Miffy嘅可愛嘜頭，夠晒抵死。&#13;<br> &#13;<br> 貨量：100&#13;<br> 街價：$680&#13;<br> 開倉價：$280</fontstyle></spanclass></p><p>開倉資料：卡通城特賣場&#13;<br> 地址：旺角登打士街58號栢裕商業中心17樓1735室&#13;<br> 電話：23323088&#13;<br> 日期：10月2日至5日&#13;<br> 時間：12:00noon-7:00pm</p></body></html>