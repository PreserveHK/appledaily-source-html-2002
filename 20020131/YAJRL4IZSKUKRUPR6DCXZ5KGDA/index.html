<html><header><meta charset="utf-8"><title>股海實戰錄：南航候低博反彈</title></header><body><h1>股海實戰錄：南航候低博反彈</h1><p>美股突然急跌，安然事件燒到美國會計制度嘅監管問題，究竟係淡友借題發揮定係爆煲事件陸續有嚟？暫時都睇唔清。好友部署期指結算日大反攻觸礁，港股大跌257點，唔單止窩輪發行商失望，趙飛雲亦空歡喜一場。<br> &#13;<br> <spanclass>2.4-2.5元有支持 &#13;<br> 倉內所持嘅股票唔係大藍籌，加上先前冇點升過，又有些少消息跟尾，所以回吐幅度有限，可以繼續揸住先。國內航空業開始重組，南方航空（1055）噚日宣布打算收購母公司11億元人民幣資產及發行A股，由於隻股炒高在先，加上市況唔就，跌0.025元，收2.65元，跌近2.40至2.50元可以博反彈。&#13;<br> 噚日撞見個老友，講起隻海爾中建（1169）近期炒唔上嘅原因，佢講咗個好有趣嘅古仔：原來有個炒家喺最近一次配股前，胸有成竹可以喺0.30元攞到貨，於是喺0.36元先沽咗逾億股，點知配股價出嚟竟然係0.40元，炒家條氣唔順，於是力質希望質散再撈番，但另外一邊則喺配股價0.40元附近力守，形成好淡角力。佢重話近期成交趨降，睇嚟沽家貨源將盡，勝負快分。</spanclass></p></body></html>