<html><header><meta charset="utf-8"><title>唱片業蕭條兒歌歌手陳奕轉行做化妝師</title></header><body><h1>唱片業蕭條兒歌歌手陳奕轉行做化妝師</h1><p>首本名曲《何家公雞何家猜》的前兒歌歌手陳奕，出過八隻大碟拿過金唱片，好景時半小時登台出騷收兩萬，偏偏遇上「支持原創」的反改編歌風、唱片業蕭條，以及不斷下滑的經濟環境，對小眾的兒歌市場來說，簡直是雪上加霜。面對不明朗的兒歌市場，陳奕毅然隻身赴美學習化妝，當上全職化妝師。成功轉行的她，更希望能在化妝界打響名堂，有自己的化妝品品牌。看她能屈能伸的能耐，實在值得年輕人學習。&#13;<br>記者：陳文慧&#13;<br>攝影：陳盛臣、龍宇略</p><p>&#13;<br> &#13;<br> <spanclass><fontstyle>化妝生涯唔易捱  &#13;<br> 陳奕轉了行當Make-upArtist（化妝師）已經踏入第3年，自然體力勞動比從前當藝人辛苦很多，如果只是小病，亦會盡量開工。「上個禮拜同胡兵化妝，咳到死都做咗成日。因為做化妝太唔穩定，有Job做都會把握機會，起碼𠵱家每星期有5日有工開，終於覺得自己係一個全職Make-upArtist！」曾經試過為年紀比較輕的model化妝時，表示細細個已經聽她唱的兒歌，陳奕聽後感慨不已，卻沒有走回頭路的打算。&#13;<br> 「我𠵱家乜嘢化妝都做㗎，好似新娘結婚、Fashion、廣告片的Model、雜誌等，當中以結婚最辛苦，亦係可以搵到較多錢，而且重係收現金㖭。」由於結婚始終是人生大事，不太受經濟因素影響，為了美麗，新人都願意花錢。近日便有一對澳門朋友找陳奕化妝一整天，收費約$6000-$7000。「其實做結婚的Job好辛苦，新娘容易緊張，由試裝到結婚當日，差不多做足16小時，而且病咗都唔可以搵人替你。」&#13;<br> 累積了兩年經驗，現時陳奕多了不少機會為藝人化妝。曾經當了六年歌手，會不會對現在工作有幫助呢？陳奕蠻有信心地說：「我會明白Artist有自己嘅Image同習慣，同佢化妝唔可以有太多改變，所以我會盡量喺之前問清楚。」</fontstyle></spanclass></p><p>&#13;<br> &#13;<br> &#13;<br> <spanclass><fontstyle>初做化妝奀到唔使交稅  &#13;<br> 回憶第一年的化妝師生涯，陳奕顯得相當感慨。當年去紐約學化妝前，都推掉了五場騷，那裏少說也有數萬元吧。可是回港後第一年當化妝師的收入，她輕聲地回應：「唉，稅都唔使交，你話有幾多吖！」&#13;<br> 入行之初，單是買一整袋化妝品都要二萬元，可是一星期也未必有一個Job。當時由於不是太多人知道陳奕轉了行，找她工作的人並不多。加上為雜誌Model化妝，大部分都是一至兩個月後才出糧。有時碰巧雜誌經營有問題或負責的記者離職，陳奕便因此失去數千元收入。&#13;<br> 轉了當化妝師後，收入始終不及唱歌時，雖然仍有人找她登台，不過陳奕對化妝工作的興趣相當濃厚，而且考慮到希望別人明白自己已轉為化妝師，若又再唱歌會讓人有混淆，遂堅持只做化妝工作。</fontstyle></spanclass></p><p><spanclass><fontstyle>紐約讀書食蕉頂肚餓  &#13;<br> 98年8月底，陳奕推掉了兒歌金曲頒獎禮及五場登台騷，乘着唱片合約結束，拿着幾期儲蓄隻身跑到紐約學化妝十個月。陳奕憑甚麼寧願放棄表演機會，都要離開香港呢？她側了側頭想了想，堅決表示：「如果我嘅決定係早啲實行，即係早啲可以有一個新開始。」&#13;<br> 到美國讀書，慳錢是每天的大前提。在紐約生活，甚麼都比香港貴，陳奕極少去Shopping買新衫，反而問她有甚麼比香港便宜，知慳識儉的她一口便答上了。「去唐人街的超市買蟹啦，十蚊美金買到三至四隻。那邊一個漢堡包餐都要三、四十元，為了慳錢，我會帶住好多條蕉放喺背囊，用紙巾包住，肚餓就攞出來食。」</fontstyle></spanclass></p><p><spanclass><fontstyle>藝人前途不穩定  &#13;<br> 92年年底入行的陳奕，出過八隻兒歌大碟，其中與小柏林合唱的《兒歌新天地》更拿過金唱片成績。說到登台搵真銀，當年超過半小時的出騷錢已經有$15,000-$20,000，以每月7-8場騷計算，單是騷錢月入也有十數萬。不過在陳奕心目中，對於當藝人的收入一點安全感也沒有。&#13;<br> 「作為一個歌手，其實可以做嘅嘢好少！」陳奕詳細解釋當年的處境，原來早年香港有電台大力推動原創歌曲，對於本地樂壇，當然是值得推動的，卻害苦了較小型製作公司。皆因聘用著名幕後創作人的費用高昂，對於小型製作公司如當年陳奕的唱片公司，無疑加重整體的成本。加上電台減少播放改編歌，直接影響宣傳機會。&#13;<br> 90年代唱片業蕭條、盜版猖獗，以及其後金融風暴帶來的經濟不景，對於不是必需品的兒歌事業，絕對是影響深遠。事業膠着狀態之時，對化妝的興趣日濃，身邊的朋友無論去Party或結婚，都愛找陳奕幫忙，化妝帶來的滿足感與自信漸增，才開始了認真考慮化妝師這一行。</fontstyle></spanclass></p></body></html>