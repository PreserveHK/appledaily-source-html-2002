<html><header><meta charset="utf-8"><title>辦年貨：<br>新品種賀年盆栽意頭十足</title></header><body><h1>辦年貨：<br>新品種賀年盆栽意頭十足</h1><p>好快到農曆新年，唔少人都會買啲年花返屋企應吓節，唔想擺桔仔桃花咁老套，小記就帶你哋去睇吓幾款今年才引入香港的新款賀年盆栽，佢哋嘅名全部都意頭十足，夠晒應節，而且樣靚襟擺，絕對係今年的好選擇！&#13;<br>記者：何麗儀&#13;<br>攝影：陳偉強、林柏鈞</p><p><spanclass><fontstyle>福祿壽全源源不絕  &#13;<br> 一提到今年最正賀年花，打理花店的李小姐就全力推介這盆今年最新品種的福祿壽全，皆因福祿壽全衣食足係傳統中國人的最大心願。此盆景來自日本及泰國等地，屬仙人掌類植物，不但賣相特別，容易打理亦是賣點之一，只需每10天至兩星期淋水一次即可，打理得宜更可擺放數年，認真長壽！&#13;<br> 花價：$650&#13;<br> 連盆售價：$1,080（樂天派）</fontstyle></spanclass></p><p><spanclass><fontstyle>五代同堂全新造型  &#13;<br> 大家認識嘅五代同堂通常都係一枝莖上面掛有五隻五代果，但你又有無見過一堆堆嘅五代同堂呢？全新品種嘅五代同堂外貌有趣，每株花莖上都生長了無數細小的五代果，睇落又真係幾似五代同堂一齊影大合照！這盆花不用淋水亦不用施肥，皆因它的根部已被拔掉，作擺設可放三個月。&#13;<br> 一棵花價：$30&#13;<br> 連盆售價：$280（樂天派）</fontstyle></spanclass></p><p><spanclass><fontstyle>富貴金蓮商人必備  &#13;<br> 這盆叫富貴金蓮，是來自雲南西雙版納的亞熱帶植物，是今年新到品種。其花冠又大又有氣勢，直徑有8至10吋長，認真派頭十足。此花糖分高，常招惹金黃蜜蜂，喻意廣招財路。它會長年開花，花莖會不斷生長，花瓣脫落便會見到新生部分。只需每3、4天淋水一次即可，非常容易打理。&#13;<br> 連盆售價：$380（山城花藝）</fontstyle></spanclass></p><p><spanclass><fontstyle>旺財金獅旺丁旺財  &#13;<br> 旺丁又旺財是不少家庭的新年願望，這盆旺財金獅招財又補身，或許會令你願望成真。它的外形趣怪，有如一隻運財金獅，為人帶來源源不盡的財富。它除了名稱吉利外，本身亦有藥用價值。它是中國高山藥材，表面長有金毛，外敷有止血消腫功效，肉質部分則可作中藥使用，有壯腰補腎之效。種植方法十分簡單，只需每7天淋水一次即可。&#13;<br> 連盆售價：$28（細盆）（山城花藝）</fontstyle></spanclass></p><p><spanclass><fontstyle>紅果引路錦繡前程  &#13;<br> 紅色代表吉祥歡樂，過年在家擺放這盆有紅紅果實的錦繡前程就最吉利。這種花來自雲南原始森林，是今年新引入香港的品種。紅色果子配厚葉，葉上有紅毛，整盆花看起來有一層紅霞，大有鴻運當頭之意。果子於冬天最盛，和香港農曆年時的氣侯最夾。種植時需用中國唐泥，每5至7天淋水一次，直至泥土完全濕潤為止。&#13;<br> 連盆售價：$180（山城花藝）</fontstyle></spanclass></p><p><spanclass><fontstyle>其他選擇  &#13;<br> <spanclass><fontstyle>搖錢樹財運亨通  &#13;<br> 經濟不景，人人都希望有錢從天而降。如果你想來年財運亨通，不妨擺番盆搖錢樹喺公司幫幫手。呢盆來自荷蘭嘅搖錢樹洋名叫做MoneyTree，雖然小記搖過都唔見佢真係有錢跌過出嚟，不過飽滿嫩綠嘅花葉加上金色蝴蝶結作裝飾又的確幾貴氣。望佢幾眼人都精神啲，做嘢快手自然錢都搵多啲啦！&#13;<br> 連盆售價：$120（繽紛）</fontstyle></spanclass></fontstyle></spanclass></p><p><spanclass><fontstyle>海棠報春貌似桃花  &#13;<br> 唔少朋友都鍾意喺新年買桃花，不過放一棵桃花喺屋企會佔了很多位置，倒不如買盆貌似桃花嘅海棠報春應吓節。尚未開花的海棠報春有非常可愛的小花蕾，粉紅色的花蕾襯上形態古雅的花枝，有如小型桃花，非常標致。海棠報春可長年擺放，開花過後只需修剪及施肥，隔年春天又能再開花了。&#13;<br> 花價：$350&#13;<br> 連盆售價：$890（樂天派）</fontstyle></spanclass></p><p><spanclass><fontstyle>荷蘭洋水仙又大又搶鏡  &#13;<br> 傳統中國水仙味道芳香，不過花冠實在太過細少，新年擺放就略嫌不夠氣勢，今年不如揀盆荷蘭洋水仙。呢種水仙有別於中國彰州水仙，它的花香比較淡雅，花冠的直徑約有三吋，造型既清雅又搶眼。&#13;<br> 連盆售價：$510（綠與茶）</fontstyle></spanclass></p><p><spanclass><fontstyle>護理年花知多啲  &#13;<br> 土養的年花通常都比較容易打理，只需按時淋水便可。如想年花更耐看，便要留意個別花種的養植須知，例如搖錢樹必須放置在光猛地方但不能暴曬；而福祿壽全則屬仙人掌類，故不能淋水太多，故購買時宜查明養法。緊記年花開放期間不能施肥，花謝後可剪去枯萎部分，再次施肥，待次年再開花。&#13;<br> &#13;<br> &#13;<br> <b> 店舖資料</b> &#13;<br> 綠與茶（27898682）&#13;<br> 旺角太子道西186號A地下&#13;<br> &#13;<br> 山城花藝（23800703）&#13;<br> 旺角花墟道10號A地下&#13;<br> &#13;<br> 樂天派（23081868）&#13;<br> 旺角太子道西180號地下&#13;<br> &#13;<br> 繽紛（23815330）&#13;<br> 旺角花墟道28號地下</fontstyle></spanclass></p></body></html>