<html><header><meta charset="utf-8"><title>一味窩輪：9050挨近80仙上車</title></header><body><h1>一味窩輪：9050挨近80仙上車</h1><p>美國Enron事件餘波，搞到美股雞毛鴨血，港股又係。&#13;<br> 和黃（013）前日個勢靚絕，昨日敵唔過大氣候，回番3元，收72.75元。隻和黃Call9050，成交金額繼續排第1，收85仙，散15%。&#13;<br> 9050喺和黃Call中，溢價最低，槓桿率最細，但細極都有8.6倍。正股唔係成日定住，例有波動，所以9050亦必然上得快落得快。昨日成交78球，佔發行量7成，明顯好多人做即市，炒出炒入。&#13;<br> 正股72元有支持，估計除非美股繼續有事，否則正股反彈機會大過再跌。9050可以諗多少，喺挨近80仙嗰頭上車，接近1元落車。&#13;<br> 恒指跌257點，恒指Call9045散11.2%，恒指Put9066昨日則上升10.3%。&#13;<br> 睇埋昨晚美股點走，如果定得住或者只係微跌，細細注，吼吓9045無妨。<br> &#13;<br> <spanclass>細細注吼9045 &#13;<br> 9045今年7月到期，現價22.2仙，溢價6.4%，槓桿率10.8倍。大概咁計，指數升跌250點，隻輪有10%變化，論波幅，自然冇上便嗰隻9050咁大。</spanclass></p></body></html>