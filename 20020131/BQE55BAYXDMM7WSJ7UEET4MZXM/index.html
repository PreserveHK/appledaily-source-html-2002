<html><header><meta charset="utf-8"><title>諮詢會上搶閘發言<br>簡炳墀教特首「有殺錯冇放過」</title></header><body><h1>諮詢會上搶閘發言<br>簡炳墀教特首「有殺錯冇放過」</h1><p>【本報訊】有「牙擦練馬師」之稱的鄉議局選舉委員簡炳墀昨日向競選連任的特首候選人董建華「教路」，建議他「用晒聽話嘅自己人，唔聽話就out」，「對身邊嘅人有殺錯冇放過」；但面對民主黨立法會議員李華明及大律師公會主席梁家傑的挑戰，董建華則有備而戰，並拒絕就今後不再尋求人大釋法作出承諾。　記者：王惠芳、陳廣慧、許瓊霖</p><p>董建華競選辦公室昨在灣仔會展中心舉辦兩場特首選舉諮詢會，共有二百零八名選委出席。頭場先由政界選委提問，由於大部分民主派選委杯葛出席，其餘選委提問未見尖銳，會場氣氛平淡沉悶。&#13;<br> 不過，當大會主持抽籤決定最後一名提問者時，未獲抽中的簡炳墀突然搶閘發言。他先表示自己「唔似啲立法會議員做騷」，隨後即批評董建華過去幾年「太仁慈，用人不當」，更以「冠軍練馬師」管理馬房的經驗，建議董建華「要成功就要用自己人，用晒聽自己話嘅人，如果唔聽話就out咗佢！」他又認為，不能讓「亂港分子」日鬧夜鬧、擾亂香港，特首應該改變形象，「對身邊嘅人有殺錯冇放過，唔聽話嘅就out，聽話嘅就嚟做，你就會順風順水，社會好易執行，叫人行東就東！」<br> &#13;<br> <spanclass>引來全場大笑 &#13;<br> 簡炳墀的直率語言引起全場大笑，令沉悶會場平添一陣熱鬧，董建華則回應說「你同我做事方式唔同」，又表示喜歡外界稱許他是「好人」，及重申會善用人才及聽取不同聲音。&#13;<br> 不過，當唯一出席的民主派議員李華明以公屋租金超過入息中位數為例，挑戰董建華任內「有法不依」時，董建華明顯有備而戰，他借題發揮大談他對捍衞香港法治的重視，更手握拳頭敲打演講台強調：「你哋放心，我一定會捍衞法治。」<br> &#13;<br> <spanclass>拒保證不釋法 &#13;<br> 另外，大律師公會主席梁家傑在第二場諮詢會上發言，要求董建華公開承諾以後在終審法院作出終極裁決後，不會再尋求全國人大釋法，以挽救港人及外商對法治的信心，但董建華斷言拒絕說：「作為負責任的特首，我唔可以做呢個擔保，我點知一年、兩年、三年之後會發生乜事，但係我話畀你知，我唔會輕易用，我亦都唔想用！」&#13;<br> 梁家傑會後對董建華的理據不敢苟同，他希望政府盡快將釋法的「尚方寶劍」拿走，他說：「法治係咪被捍衞，唔係口講嘅，要用行動證實。」&#13;<br> 董建華今日將繼續進行另外兩場諮詢會，分別接受專業界及工商金融等界別選委的質詢。</spanclass></spanclass></p></body></html>