<html><header><meta charset="utf-8"><title>海外試車：<br>本報記者英國實地測試賓利ArnageT貴族跑車</title></header><body><h1>海外試車：<br>本報記者英國實地測試賓利ArnageT貴族跑車</h1><p>英國賓利（Bently）汽車，自納入德國福士集團旗下後，廠方即大事研製新型號，以迎合不斷改變口味嘅市場需求。有見及此，賓利在剛過去嘅美國底特律車展上，更宣布推出全新ArnageTSportTouring轎車，並有望於今年下半年抵港；而我哋《車天車地》版有幸獲得廠方邀請，成為唯一香港嘅汽車傳媒，遠赴英國Northamptonshire嘅RockinghamMotorSpeedway，一睹呢部配有TwinTurboV8偈嘅ArnageT。想唔到呢部車重達2.5噸有多嘅高級豪華轎車，0至100公里加速不過為5.8秒；響利曼冠軍車手DerekBell身旁，所能領略到嘅速度感，簡直有如置身於利曼賽車上一樣呢！&#13;<br>特派記者、攝影：RaymondLee</p><p><spanclass><fontstyle>豪華轎車平添跑味  &#13;<br> 往年，賓利GreenLabel及RedLabel嘅成功，加上後期RedLabel長陣版（LWB）嘅普及，已為不少商賈名人所追捧；反之，響賓利旗下卻少欠一款具跑意嘅SportTouring轎車。有見及此，在2001年底前，廠方終於研製出予人形象一新，別具活力感嘅ArnageT新車；佢除咗具備原有賓利RedLabel轎車風範之餘，廠方更給它多一分跑格。全新大型頭泵把組合。車身兩側裙腳，重有具穩壓性嘅鴨尾狀編排，均給人有一分新鮮感㗎！&#13;<br> &#13;<br> &#13;<br> &#13;<br> <spanclass><fontstyle>鑽石花紋添新氣象  &#13;<br> 想唔到車廂亦有全新布置，鑽石花紋嘅真皮，鑲嵌於整個車廂四周，重有前後兩排仿桶形座椅，均予人有妥貼富承托感。新車不僅用料、色調配襯講究外，而頂級版除備有電窗、電鏡及電動天窗之餘，重有恒溫冷氣連高級音響組合，還有Deck-top導航儀同免提式電話組合㖭！當然唔少得重有前後四個安全氣袋組合㗎！</fontstyle></spanclass></fontstyle></spanclass></p><p>&#13;<br> &#13;<br> <spanclass><fontstyle>多項新設備平穩可靠  &#13;<br> 據廠方透露，為要應付ArnageT一台6.75公升TwinTurboV8偈嘅強勁輸出，除車架有更強化嘅結構外，引擎嘅汽缸及活瓣亦有相類似嘅改動；然而，為要對應Turbo偈嘅長時間工作，兩個大型Intercooler更不可或缺㗎！重有，制動系統用上大口徑透氣煞車碟外，少不了重有ABS連EBD裝置，務求有更平穩順暢嘅制動反應嘛！其次，新車重加入電子ESP（ElectricStabilityProgramme）系統，以應付達89.3kgm嘅極強扭力，可能引發響彎中輪胎打滑嘅問題。咁多新設嘅項目中，筆者至為欣賞會係具備三段軟硬度調校嘅吸震筒，令人置身響呢部高級轎跑車當中，仍有一分舒適愜意感嘛！</fontstyle></spanclass></p><p><spanclass><fontstyle>利曼冠軍車手DerekBell點睇ArnageT  &#13;<br> 至今曾五奪LeMans24小時耐力賽嘅冠軍車手DerekBell，今趟響英國Corby以北Northamptonshire嘅RockinghamMotorSpeedway，其中一個1.5英里嘅賽道上，測試並載同傳媒乘坐於ArnageT內；佢認為呢部新車響芸芸賓利車款中最具跑車意識，高速馳騁下穩定性高，既有突出嘅加速爆炸力，而大口徑嘅透氣煞車碟，加上電子ESP系統，以及ABS連EBD裝置，制動反應容易掌握，每予人有力的一面。</fontstyle></spanclass></p><p><spanclass><fontstyle>賓利ArnageT規格  &#13;<br> 引擎：6750ccV8TwinTurbo&#13;<br> 馬力：450ps/4100rpm&#13;<br> 扭力：89.3kgm/3250rpm&#13;<br> 傳動：4前速自動波，後輪驅動&#13;<br> 懸掛：（前）下搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：255/50ZR18PirelliPZeroAsimmetrico&#13;<br> 尺碼：5400×1932×1515mm&#13;<br> 軸距：3116mm&#13;<br> 車重：2585kg&#13;<br> 0-100公里：5.8秒&#13;<br> 極速：270km/h&#13;<br> 平均耗油：20.6L/100km&#13;<br> 新車售價：約港幣280萬&#13;<br> 查詢：賓利香港（28901918）</fontstyle></spanclass></p><p><spanclass><fontstyle>近距離接觸賓利EXPSpeed8戰車  &#13;<br> 筆者一向喜好賽車運動，對每年利曼24小時車賽嘅各隊戰車，更係趨之若鶩；但想唔到今趟英國之行，竟然在帳幕內可以近距離接觸到，呢部重踏利曼車賽嘅賓利EXPSpeed8戰車。唔講唔知，原來呢部超級跑車係用上連奪兩屆利曼冠軍嘅奧迪3.6公升TwinTurboV8引擎，性能同耐戰能力不容置疑外，而且重用上AP廠製造嘅碳纖制動器，以求有更佳耐高溫嘅表現。</fontstyle></spanclass></p><p>&#13;<br> &#13;<br> &#13;<br> <spanclass><fontstyle>同場加映賓利老爺車  &#13;<br> <spanclass><fontstyle>賓利41/2公升Blower(1929年)  </fontstyle></spanclass></fontstyle></spanclass></p><p>&#13;<br> &#13;<br> <spanclass><fontstyle>賓利Brooklands(1930年)  </fontstyle></spanclass></p></body></html>