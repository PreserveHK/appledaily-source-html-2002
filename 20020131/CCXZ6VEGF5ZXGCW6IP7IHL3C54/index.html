<html><header><meta charset="utf-8"><title>超輕便流動USB硬碟</title></header><body><h1>超輕便流動USB硬碟</h1><p>相信唔少Notebook用家，都會有需要買多隻外置式硬碟，用嚟儲存吓資料（甚或做資料備份），最近筆者行腦場時發現咗呢隻好抵買嘅外置式硬碟。&#13;<br> Torica呢款外置式硬碟，容量有成5GB，而且硬碟採用咗隨插隨用嘅USB設計，用起上嚟零舍有靈活彈性。而且機身亦相當輕巧，重量不過95克，而體積也只是12.5×7.5×1.7cm，比市面上同類型外置式硬碟機，真係短小精悍好多。&#13;<br> 至於硬件規格方面，佢採用咗4,200rpm（ATA66）嘅2.5吋硬碟，緩衝記憶體達到2MB，不過受制於USB1.1介面嘅12Mbps頻寬，最高寫入/讀取速度約為0.98Mbps左右，不過以$720咁嘅價錢，真係算做好抵玩。&#13;<br> &#13;<br> 文：馬哥&#13;<br> &#13;<br> VisionTechnology&#13;<br> 電話：23418826</p></body></html>