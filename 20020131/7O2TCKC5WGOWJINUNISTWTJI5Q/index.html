<html><header><meta charset="utf-8"><title>電腦新產品：IBMTransNote反轉傳統<br>Fing頭Notebook</title></header><body><h1>電腦新產品：IBMTransNote反轉傳統<br>Fing頭Notebook</h1><p>有藍巨人之稱嘅IBM，旗下產品一向主打商界行政用家，往往畀人一種成熟穩重嘅形象，難免欠缺新意。不過今趟日本首先推出嘅ThinkPad新系列——TransNote，喺機身設計同實用性上，都嚟個大反轉，挑戰沿用多年嘅Notebook設計。趁住水貨啱啱到港，一於為大家搶先報道。&#13;<br>&#13;<br>記者、攝影：徐影龍　　ImageGirl：王穎</p><p><b> TransNote產品基本規格</b> &#13;<br> 處理器：P-III600MHz&#13;<br> 記憶體：64MB&#13;<br> 硬碟：10GB&#13;<br> 顯示屏：10.4"TFT&#13;<br> 顯示晶片：ATIRageMobilityM&#13;<br> 作業系統：Windows2000(中?英?日任擇)&#13;<br> 體積：283×320×24.9-36.0mm(W×D×H)&#13;<br> 重量：2.49kg</p><p><spanclass><fontstyle>勁搞鬼收合式LCD  &#13;<br> 呢部新鮮抵港嘅IBMNotebook名為TransNote（型號為2675-61j），外表雖然同一部普通B5Size手提電腦差不多，不過當你打開機蓋後，你就會發現佢好別出心裁地，將個LCD加入了「收合式」慳位設計，而且用家還可以按需要而自由調校LCD的傾斜角度，再配合埋顯示畫面附設嘅180度上下調轉功能，你真係想個LCD點擺位都冇問題，如果用嚟做Presentation就最一流！</fontstyle></spanclass></p><p><spanclass><fontstyle>紙同電腦之結合  &#13;<br> 咁右手咁大塊板又有乜用呢？原來作用同手寫板一樣，用家寫低嘅重要資料，會即時喺LCD度顯示出嚟，作編輯或儲存之用，甚至重可以充當埋滑鼠同繪圖筆功能，最特別係筆同主機之間以Sensor作溝通，全無接線纏繞，資料傳輸原理不同普通手寫板嘅壓力感應，好處除咗用得舒服外，亦可擺放A4白紙喺手寫區，再用感應筆寫落張紙度，電腦會作出同步記錄，對於打字唔快或緊急場合絕對大派用場。</fontstyle></spanclass></p><p><spanclass><fontstyle>機能只算一般  &#13;<br> 講到機內配件則未算強勁，處理器採用P-III600MHz、內置64MB記憶體和10GB硬碟，在現今電腦尺度來講，配備只算是一般。由於機身為B5Size，所以LCD只有10.4"，加上顯示晶片組為ATIRageMobilityM，得4MB視像記憶體，如果要做圖像工作或打立體Game，就有可能感到唔多夠用！&#13;<br> 從機能上嚟睇，TransNote並非像一般手提電腦咁注重多媒體功能，所以較為適合文職工作之用，雖然內置64MB記憶體，對應付呢類程式尚算足夠，不過跟機預裝Windows2000系統，則變得較為吃力，若想有穩定表現，應起碼加至128MB才算理想。</fontstyle></spanclass></p><p><spanclass><fontstyle>接頭尚算齊備  &#13;<br> 雖然機能一般，不過其擴充接頭卻相當充實。基本嘅USB、PCMCIA、VGAOut、Modem、LAN、Headphone同咪高峯全部有齊，接駁各式周邊都冇問題。雖然設有PCMCIASlot，不過只對應Type-II制式，用唔番IBM自己開發嘅MicroDrive微型硬碟。&#13;<br> 要注意喺機內不設任何磁碟機及光碟機，要將工作資料儲起帶走，主要方法有兩個；一喺透過Ethernet或Modem將資料送出，又或購買USB外置式儲存裝置，不過流動性會大大減低，筆者寧願選擇購買一張大容量CompactFlash記憶卡，再加一個CardReader作儲存之用，不論成本或靈活性都較為實際。&#13;<br> &#13;<br> <b> 記者意見</b> &#13;<br> 抵讚&#13;<br> 設計意念創新，亦具實際用途。&#13;<br> &#13;<br> 要彈&#13;<br> 外形較古板，機能只算普通。</fontstyle></spanclass></p><p><b> iCAP</b> &#13;<br> 查詢電話：22956820&#13;<br> 日本官方網址：<ahref http:> http://www-6.ibm.com/jp/pc/thinkpad/tptn15/tptn15i.html  </ahref></p></body></html>