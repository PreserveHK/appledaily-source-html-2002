<html><header><meta charset="utf-8"><title>離港避造馬案忽然轉口風<br>譚玉梅：我信霍達係清白</title></header><body><h1>離港避造馬案忽然轉口風<br>譚玉梅：我信霍達係清白</h1><p>早前騎師霍達疑與造馬案有關被廉署扣查，其緋聞女友譚玉梅在事發後迅速離港，一副與霍達劃清界線的態度。但昨日譚玉梅與胞妹譚紅梅再談到霍達時，語調明顯大為不同，除了承認有慰問對方外，更高度讚揚霍達，指他是個一流的騎師，更相信他是清白的。</p><p>剛自祖家哈爾濱度假返港的譚玉梅（Mary）和譚紅梅（May）姊妹，昨日結伴往金鐘西武購物，為下周往澳洲打golf作準備，兩人在資生堂專櫃購買了一堆防曬用品。<br> &#13;<br> <spanclass>惋惜名譽受損 &#13;<br> 早前騎師霍達被廉署扣查，與霍達交情一向不俗的譚玉梅，竟表現避忌，更一度擺出劃清界線的姿態，但昨日再問她此事時，她的態度已明顯軟化下來，Mary說：「我想講，霍達係清白嘅，我一直好相信佢嘅為人。」&#13;<br> 記者問她為何早前霍達被捕時，又劃清界線呢？Mary說：「我係同件case劃清界線啫，唔係同佢。我認識嘅霍達，係一個好騎師，人品好好，佢𠵱家（被捕）好慘，無論金錢上同精神上都有損失同影響，重搞到名譽受損㖭。」<br> &#13;<br> <spanclass>復出定必支持 &#13;<br> 問到Mary可知霍達最近心情如何？她說：「做朋友嘅都感覺到佢唔開心啦，我唯一做到嘅，就係精神上支持佢，佢第時復出比賽，我一定會捧場嘅。」&#13;<br> 至於早前有報道指她與霍達共同擁有一個物業，Mary昨日表現大方說：「哦，層樓重喺度，我諗住租出去畀人囉。」</spanclass></spanclass></p></body></html>