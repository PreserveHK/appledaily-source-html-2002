<html><header><meta charset="utf-8"><title>新車速報：<br>豐田Premio升級首選</title></header><body><h1>新車速報：<br>豐田Premio升級首選</h1><p>原來響豐田Corolla同Camry之間，重有一款入替原有Corona車系嘅Premio型號，但代理方面未有將之引入；對家庭車嘅升級客，而又唔想購入身形較大嘅Camry嘅用家嚟講，或許今回由獨立車行引入嘅Premio，會係佢哋嘅好選擇呢！&#13;<br>記者、攝影：陳偉林&#13;<br>協力：麥朗</p><p><spanclass><fontstyle>賣相剛勁有房跑味  &#13;<br> 查實呢款Premio嘅身形，唔比同廠嘅Corolla大好多，惟外形包裝卻截然兩樣，表現得更見男性化同有房跑車嘅味道。一對成三角立體頭燈，既有原色泵把裝飾，重有電鍍邊配襯，而車尾除一對闊面車燈組合外，尾廂面板兩旁重加設有煞車燈號，予人更富安全感㗎！</fontstyle></spanclass></p><p><spanclass><fontstyle>座椅組合成卧鋪夠特別  &#13;<br> 講到車廂鋪排，傳統兩排五座位組合看似無甚特別，惟後排左右可獨立調校椅背角度，並且可收摺起令尾廂空間倍增外，原來配合埋前排重可以放平成闊大嘅卧鋪㗎！設備配搭除四門電窗、門邊電鏡及AutoLight組合外，重有原廠恒溫冷氣同預留有高級音響座㖭！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>1.8公升偈性能突出  &#13;<br> 首度抵港嘅Premio，分別有1.5公升版同1.8公升型號，前者以一台Corolla同出一轍嘅引擎作組合，而後者則與CorollaVerso一樣，以一台1.8公升直4VVT-i偈作主打，匹配一套4前速自動波，明顯有較強爆炸力，而歐式底盤結構亦有不俗嘅循迹性，惟四輪14吋胎軨組合，卻來得有點牽強呢！</fontstyle></spanclass></p><p><spanclass><fontstyle>試完車後覺得點？  &#13;<br> 若然你響Corolla同Camry之間，搵唔到一部合適嘅代步座駕的話，相信呢款Premio會係一個唔錯嘅選擇，既有慳油嘅1.5公升型號，又有性能出眾嘅1.8公升型號，加上賣相時尚又討好，重有鋪排出眾嘅車廂配搭㖭！</fontstyle></spanclass></p><p><spanclass><fontstyle>豐田Premio1.8規格  &#13;<br> 引擎：1794cc直4DOHC&#13;<br> 馬力：132ps/6000rpm&#13;<br> 扭力：17.3kgm/4200rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱；（後）扭力連桿&#13;<br> 制動：（前）透氣碟；（後）鼓式（ABS）&#13;<br> 輪胎：185/70R14BridgestoneB391&#13;<br> 尺碼：4600×1695×1470mm&#13;<br> 軸距：2700mm；車重：1170kg&#13;<br> 平均耗油：16.0km/L&#13;<br> 新車售價：&#13;<br> $179,000&#13;<br> $159,000（1.5公升版）&#13;<br> 車輛提供：富利堡汽車（23330747）</fontstyle></spanclass></p></body></html>