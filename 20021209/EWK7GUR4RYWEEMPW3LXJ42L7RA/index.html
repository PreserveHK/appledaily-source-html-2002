<html><header><meta charset="utf-8"><title>　　鄭海泉開Party狂唱K - 李八方</title></header><body><h1>　　鄭海泉開Party狂唱K - 李八方</h1><p>冷鋒到港，好多人都去打邊爐、食蛇羹驅寒。恒生就食正天氣，前日喺中環總行第二年搞有得唱歌又可食蛇嘅晚宴，同啲傳媒social吓，個party喺24樓博愛堂舉行，有3、4圍流水席。係人都知大班鄭海泉鍾意唱歌，所以唔使擔心有冷場，只係驚要爭咪。&#13;<br> 食飽飽之後，大班自然少不免高歌一曲娛賓，佢揀咗當時得令嘅《獅子山下》，話政治正確喎。除咗鄭海泉外，莫偉健亦有出席，但陸觀豪則冇現身。此外，鄭海泉兩個老友亦有到場，就係鄭慕智同李家祥，因為佢哋兩個同鄭海泉一樣都有同一嗜好，就係鍾意唱K。&#13;<br> ﹙圖﹚鄭海泉唱《獅子山下》，話係「政治正確」。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>