<html><header><meta charset="utf-8"><title>扮GameBoy加下載遊戲　SagemmyG-5勁谷打機功能</title></header><body><h1>扮GameBoy加下載遊戲　SagemmyG-5勁谷打機功能</h1><p>若然擺明以玩Game作為手機的賣點，又何須大字標題或長篇大論作介紹，只要設計成遊戲機的模樣就已經講明一切，Sagem新機myG-5便是最佳例證，外形勁似GameBoy，唔係Sell打機都冇人信，再配合其遊戲下載功能，由內至外都是以打機作賣點，睇睇繼彩芒同影相手機後，玩Game專機又能否成手機界的新興潮流。&#13;<br>&#13;<br>記者：招佩珊　攝影：陳智良、招佩珊</p><p>若然我話佢係GameBoy，可能真係會有人信，呢部myG-5有齊GameBoy的A、B及十字掣，其實玩Game正是新機的主要賣點，外形都扮到足。唔使擔心虛有其表無Game玩，除了1款內置遊戲外，myG-5亦有下載遊戲功能，由專門設計供手機下載遊戲的IN-FUSIO公司提供。</p><p><spanclass><fontstyle>下載遊戲要$20  &#13;<br> 方法是先以SMS下載遊戲目錄及下載遊戲時所需的手機設定，只要從目錄選擇遊戲，之後就會自動撥通下載遊戲的專線，情形類似打「900」呢類「資訊聆」號碼下載鈴聲，收費就約需每分鐘$6，下載1款遊戲大概需要$15-$20。價錢唔單止貴，而且myG-5只得一個空位儲存遊戲，換言之，每次Download一個新Game時就會無咗個舊Game，想玩多幾款Game確實好重本。另外，所下載的遊戲是跟SIM卡而並非跟機，就算用同一部機但換咗張SIM卡就無得玩，唔通真係好似玩GameBoy咁要插卡先至玩得？</fontstyle></spanclass></p><p><spanclass><fontstyle>翻兜功能繼續晒Hi-Fi鈴聲  &#13;<br> 撇除遊戲下載及似足GameBoy的按鍵設計，myG-5其實就等同於舊作myX-5d，256色彩芒、EMS、GPRS、免提廣播等都是由舊作照搬過來的功能，更勝40和弦的Hi-Fi鈴聲及支援Midi、Wave及iMelody格式檔案的鈴聲下載，上回在myX-5d身上是重點推介，今次落在新機亦依舊繼續Sell。</fontstyle></spanclass></p><p><spanclass><fontstyle>myG-5　Profile  &#13;<br> 制式：GSM900/1800雙頻&#13;<br> 尺寸：105×46×20mm&#13;<br> 重量：92克&#13;<br> 屏幕顯示：101×80Pixels；256色&#13;<br> 通話時間：4小時&#13;<br> 備用時間：244小時&#13;<br> 功能：WAP1.2、GPRS、EMS、Hi-Fi鈴聲、ScreenSaver、Wallpaper&#13;<br> 查詢：聯訊科技有限公司23919029&#13;<br> &#13;<br> &#13;<br> <spanclass><fontstyle>部份跟機推出的下載遊戲  </fontstyle></spanclass></fontstyle></spanclass></p><p>&#13;<br> <spanclass><fontstyle>有趣？醜怪？評語好壞參半  </fontstyle></spanclass></p><p><spanclass><fontstyle>關心妍代言myX-5d新機另覓人選  &#13;<br> 由關心妍代言的myX-5d推出升級版，播放Hi-Fi鈴聲時間由原有的12秒增加至45秒，換言之，用家下載鈴聲時有45秒的空間，就算首鈴聲較長亦唔怕有頭冇尾聽得一半，之前myX-5d的買家可拎去香港總代理作免費Upgrade。香港總代理表示會為myG-5搵另一個代言人，形象會是年輕及活力十足，對於人選總代理露了少少口風，Juno會是其中之一。&#13;<br> &#13;<br> 用家兼Fans可於<ahref http:>www.vis.com.hk 下載到Jade嘅新歌作手機鈴聲。</ahref></fontstyle></spanclass></p><p><spanclass><fontstyle>Nokia玩Game專機打橫用  &#13;<br> Nokia亦會於明年二月推出跟世嘉合作的遊戲機N-Gage，具備手機功能的N-Gage採用外插遊戲帶式設計及Symbian的作業系統，世嘉更會為N-Gage設計遊戲，與Game界權威之一合作，N-Gage似乎比myG-5更有資格冠上玩Game專機的稱號。</fontstyle></spanclass></p></body></html>