<html><header><meta charset="utf-8"><title>-8.5℃北海道圓夢<br>內田白雪婚禮暖在心頭</title></header><body><h1>-8.5℃北海道圓夢<br>內田白雪婚禮暖在心頭</h1><p>日本二十七歲女星內田有紀與三十二歲男星吉岡秀隆，前晚在北海道富良野太子酒店，舉行了一個簡單而莊重的婚禮。吉岡為了令愛妻夢想成真，特別在酒店外築起教壇，於-8.5℃大雪紛飛的寒冷天氣下宣誓及交換婚戒，令內田甜在心頭，表示今後甘願做吉岡背後的女人。婚禮現場除有五十名應邀觀禮的親友外，另有一千六百名fans專程到會場外，祝福新人。<br> &#13;<br> <spanclass>自認老婆奴 &#13;<br> 吉岡在行禮前的記者會上說：「乜嘢都冇所謂，最緊要係喺雪中行禮，因為佢自小已經想喺雪中着婚紗。」幸而內田的婚紗設計屬密實型，才沒有被凍病，她說：「我特登叫人仿製《雷朋三世》裏面個女王件婚紗㗎！」&#13;<br> 今次記者會乃二人自日劇《來自北之國的遺言2002》後，首度雙雙露面，被問到互相吸引的地方時，吉岡說：「內田最吸引我嘅地方係，即使係我唔想俾人知嘅弱點，佢都可以包容。」而內田則說：「吉岡個人好真，同佢一齊好舒服。」&#13;<br> 吉岡雖不願透露向內田求婚時的對白，但卻坦承自己是「老婆奴」，他笑說：「我啲朋友都笑我乖乖俾人管住，我都向佢保證唔會搞三搞四，其實應該話係被迫保證。」而內田被問到若丈夫有外遇時會如何處理時，竟搞笑地答：「打屁股！」</spanclass></p></body></html>