<html><header><meta charset="utf-8"><title>李彩樺減完十磅肥肉每朝仍跳繩20分鐘</title></header><body><h1>李彩樺減完十磅肥肉每朝仍跳繩20分鐘</h1><p>做藝人真係唔容易，早前還有點BabyFat的李彩樺阿Rain，為了上鏡時可以最佳和最靚狀態示人，便以山竹代餐，每日食8個山竹，在一個月內足足減去十多磅肥肉，現時則每天以控制食量和跳繩玩呼拉圈保持身材。各位愛靚如命的女性，阿Rain現在就公開她的KeepFit心得，好讓大家可作個參考，齊齊做個靚爆鏡的大美人。&#13;<br>記者：曾順珍&#13;<br>攝影：周旭文&#13;<br>鳴謝：HairCultureCafe</p><p>&#13;<br> &#13;<br> 雖然阿Rain係藝人，但她仍然盡力保持早起的習慣，因為她認為朝早空氣清新，多呼吸可以令身心舒暢，加埋做適量運動，便是保持健康的最佳方法。在眾多運動中她最愛跳繩，可不停跳上二十分鐘，跳得悶悶哋還會來個交叉手花式，總之向前跳或向後跳她都絕無問題。&#13;<br> &#13;<br> <spanclass><fontstyle>呼拉圈收腰最有效  &#13;<br> 另外，她說呼拉圈是收腰的最好方法，因為做Sit-up太辛苦，玩呼拉圈只需輕搖腰肢，兩隻手還可以做其他事情如看漫畫，所以如果不是太疲倦，她都會搖上六七百下作為收腰的動作，她還提醒玩呼拉圈的朋友，一面看電視一面玩就不會覺得苦悶，甚至有時可以突破自己的紀綠。&#13;<br> &#13;<br> <spanclass><fontstyle>上午家中準備  &#13;<br> <b> 10:00-10:30am輕量運動</b> &#13;<br> </fontstyle></spanclass></fontstyle></spanclass></p><p>&#13;<br> &#13;<br> &#13;<br> <spanclass><fontstyle>水果做早餐　飽肚兼排毒  &#13;<br> 早餐是一日中最重要的，阿Rain解釋因為經過一晚的睡眠，人會變得特別肚餓，所以就算不食很多，也要吸取一些有營養的食物，以維持身體的消耗量。水果就是不可缺少的，因為可以幫助身體排泄，如果不夠飽的話，可以加多一塊麥包。至於奶茶咖啡等飲品，阿Rain是一概謝絕的，因為她認為這些飲品會令心跳加速、血壓增高和腸胃不適等問題。&#13;<br> &#13;<br> <b> 10:30-11:30am健康早餐</b> &#13;<br> &#13;<br> </fontstyle></spanclass></p><p>&#13;<br> &#13;<br> &#13;<br> <spanclass><fontstyle>椰菜做晚餐　肚餓要死忍  &#13;<br> 前陣子因為要減肥，阿Rain每日只食山竹，但減肥成功後，每當阿Rain發現自己體重上升一、兩磅後，便會立即食菜KeepFit，所以出門前，Rain媽或阿Rain自己都會煮定一大盒菜，供自己晚上食用，而椰菜便是她的心頭好，因為她覺得椰菜口感不錯，而且又耐放，就算等到晚上才食，也不會變黃變霉。但有時只食菜都會覺得肚餓，阿Rain話到時惟有死忍，如果無工作做，便會倒頭大睡，令自己忘記肚餓。&#13;<br> &#13;<br> <b> 隨身法寶：椰菜餐盒</b> </fontstyle></spanclass></p><p><spanclass><fontstyle>45分鐘　整「妝」待發  &#13;<br> 阿Rain青春少艾，當然不需要濃妝豔抹，只要淡淡的畫上幾筆便可，不過她每天仍會花上約45分鐘的時間扮靚靚，因為做藝人始終都要用個靚樣見人。五官中阿Rain最欣賞自己的眼睫毛，因為夠長又夠濃，所以她會花點時間在睫毛上，令自己看上去眼睛Sharp醒啲，個人精神啲。&#13;<br> &#13;<br> <b> 化妝必用：睫毛液令眼仔亮晶晶</b> </fontstyle></spanclass></p><p>&#13;<br> &#13;<br> <spanclass><fontstyle>下午Set頭開工  &#13;<br> 因為晚上要到電視城錄影節目的關係，阿Rain便到相熟的HairCulture整頭髮。據阿Rain的御用髮型師Ramny表示，阿Rain形象可以多變，直髮和捲曲皆宜，而紅髮更能突出她的氣質，因為阿Rain喜愛曬黑，所以紅色可以令成個人看上去精神點，而黑髮就會令她看起來太沉。</fontstyle></spanclass></p><p><spanclass><fontstyle>下午茶當午餐  &#13;<br> 食無定時阿Rain已習以為常，還說如果無時間食飯，她一樣可以繼續工作，認真佩服她的彈弓肚。這日下午三點才吃午餐的阿Rain，點了一客凱撒沙律和一杯BlueberrySmoothie，她說沙律可以減低身體吸收的卡路里，Smoothie則滿足愛吃甜的她的口福之慾。不過她這種KeepFit方法不是個個女仔都啱用，因為食量真的要控制得好緊要，否則便會KeepFit不成變KeepFat。&#13;<br> &#13;<br> <b> 午餐沙律為主</b> &#13;<br> 這客凱撒沙律主要有芒果和生菜，是不少女仔想KeepFit的首選食物。&#13;<br> </fontstyle></spanclass></p><p><spanclass><fontstyle>毋須謝絕甜品  &#13;<br> Rain說KeepFit也不要迫得自己太緊要，間中吃一些甜點，更有紓緩情緒的作用，但謹記「淺嘗」二字。</fontstyle></spanclass></p></body></html>