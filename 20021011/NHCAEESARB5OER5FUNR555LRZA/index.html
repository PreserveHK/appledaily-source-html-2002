<html><header><meta charset="utf-8"><title>SUNDAY儲值卡升級發送SMS睇資訊一樣得</title></header><body><h1>SUNDAY儲值卡升級發送SMS睇資訊一樣得</h1><p>現時儲值卡所配備的增值服務，拍得住一般上台所用得的，好似來電顯示、來電轉駁、留言信箱及IDD就當然唔少得，至於收發短訊，家陣儲值卡都一樣做到，SUNDAY儲值卡最近加添了呢項功能，而且重可以致電熱線或㩒ShortCode呢兩個方法，接收各類資訊如天氣、賽馬結果、股市行情等，無論是聽或睇各項資訊，除了計算通話時間外，有關內容亦會收費，並於通話分鐘內扣除。&#13;<br> 另外，用SUNDAY儲值卡發送短訊的收費模式有別於常用的逐個SMS計算，短訊會於卡內的通話分鐘扣除，例如發送一個短訊畀同台用家就會扣2分鐘，Send去其他台就扣3分鐘。現時有款儲值卡套裝都算抵用，$208有一張200分鐘的儲值卡再加一張200分鐘的增值券，合共有400分鐘通話時間，即平均每分鐘通話費為$0.52，比部分每分鐘收$0.8-$1.2的儲值卡略為平。&#13;<br> 記者：招佩珊&#13;<br> &#13;<br> 客戶服務熱線：21138000</p></body></html>