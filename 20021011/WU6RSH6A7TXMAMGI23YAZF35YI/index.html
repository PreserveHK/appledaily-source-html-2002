<html><header><meta charset="utf-8"><title>新車速報：<br>配備加碼新版豐田Corolla</title></header><body><h1>新車速報：<br>配備加碼新版豐田Corolla</h1><p>一直響家庭車市場站穩前列位置嘅豐田Corolla車系，率先發布2003年新款型號；不僅賣相變得更趨時成熟吸引，新增嘅HID頭燈連夜間自動開關，重有雨滴感應水撥同加大碼嘅15吋合金胎軨組合，令人意識有高安全性外，重新粉飾嘅車廂，既豪邁又見設備嶄新，勢必掀起新一輪搶購熱潮。&#13;<br>記者、攝影：陳偉林</p><p><spanclass><fontstyle>新增設施見可靠感  &#13;<br> 呢一代豐田Corolla推出至今，仍不乏捧場客支持，皆因佢有一個好突破嘅造型，每令人有眼前一亮嘅魅力。而2003年新版Corolla保持原車神髓之餘，重新增有多項安全設施，包括HID大燈連Autolight功能，雨滴感應自動水撥、全新編排嘅尾燈設計，重有加大碼嘅15吋合金胎軨組合，均教人有一份信心同可靠性呢！&#13;<br> &#13;<br> <spanclass><fontstyle>車廂陳設更添豪情  &#13;<br> 新Corolla頂級Deluxe版，除有前後兩排軟硬適中嘅高級皮椅配搭外，重有見High-tech感嘅四門電鍍門柄設計；而響藍底白字嘅新表板組合下，更備有桃木面板裝飾嘅中控台，有齊6碟CD高級音響同恒溫冷氣外，唔少得重有四門電窗連門邊電鏡，重有中央門鎖、電天窗同雙安全氣袋㗎！</fontstyle></spanclass></fontstyle></spanclass></p><p><spanclass><fontstyle>1.5公升偈慳油低轉有好反應  &#13;<br> 新車沿用一台1.5公升直4DOHC偈，內附有VVT-i設計，既慳油又見低轉有高扭力輸出，每令起跑加速見有剛勁表現。而底盤及懸掛結構，仍用上前輪麥花臣支柱及後輪扭力連桿組合，可有不俗嘅循迹操控性外，加大嘅15吋合金胎軨，匹配埋四輪碟煞、ABS連EBD裝置，還予人有一份可靠嘅體驗呢！</fontstyle></spanclass></p><p><spanclass><fontstyle>新版Corolla升級有瞄頭  &#13;<br> 1.車燈改換HID裝置有較高透光率外，重備有夜間自動開關功能同角度調節。&#13;<br> 2.時款成熟嘅鬼面罩配搭，看來趨時又吸引。&#13;<br> 3.四輪加大碼15吋合金胎軨組合，馬步穩健更添跑味。&#13;<br> 4.四門電鍍門柄組合，High-tech又時款。&#13;<br> 5.車頭輪拱兩旁新加有方向指揮燈，重有VVT-i字樣配襯，別具吸引力。&#13;<br> 6.重新包裝嘅尾燈編排，有簡潔易看嘅安全感。&#13;<br> 7.尾冚加有電鍍門眉，倍添有多一份貴氣。&#13;<br> 8.新增雨滴感應自動開關水撥，倍添有安全感。&#13;<br> 9.藍底白字透光表板設計，既悅目又見魅力。</fontstyle></spanclass></p><p><spanclass><fontstyle>豐田Corolla規格  &#13;<br> 引擎：	1497cc直4DOHCVVT-i&#13;<br> 馬力：	106ps/6000rpm&#13;<br> 傳動：	14.8kgm/4200rpm&#13;<br> 傳動：	4前速自動波，前輪驅動&#13;<br> 懸掛：	（前）麥花臣支柱&#13;<br> 	（後）扭力連桿&#13;<br> 制動：	（前）透氣碟&#13;<br> 	（後）碟式（ABS）&#13;<br> 輪胎：	195/60R15MichelinEnergy&#13;<br> 尺碼：	4390×1695×1470mm&#13;<br> 軸距：	2600mm&#13;<br> 車重：	1020-1090kg&#13;<br> 平均耗油：	15.0km/L&#13;<br> 新車售價：	$139,900（豪華版）&#13;<br> 車輛提供：	皇冠汽車（23678332）&#13;<br> &#13;<br> <spanclass><fontstyle>記者試後簡評  &#13;<br> 優點：新版Corolla賣相變得成熟之餘，設備亦有所提升，既有HID頭燈連夜間自動開關，又有雨點感應自動水撥，大可媲美2.0公升級中型轎車。&#13;<br> &#13;<br> 缺點：新車較着重設備升格，賣相仍以原車為主導，稍欠一份新意。</fontstyle></spanclass></fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>本田Civic1.5VTi  &#13;<br> 引擎：1493cc直4SOHCVTEC&#13;<br> 馬力：115ps/6500rpm；扭力：14.2kgm/4800rpm&#13;<br> 尺碼：4435×1720×1440mm&#13;<br> 軸距：2620mm；車重：1100-1150kg&#13;<br> 新車售價：$142,800&#13;<br> 查詢：合群汽車（23802231）&#13;<br> 短評：呢一代Civic以斯文成熟嘅形象示人，爭取到唔少家庭客垂青，平直地台設計亦給乘客有較闊落感；惟引擎寧靜度及加速性，則未見突出。</fontstyle></spanclass></fontstyle></spanclass></p><p><spanclass><fontstyle>三菱Lancer1.5Touring  &#13;<br> 引擎：1468cc直4DOHCGDI&#13;<br> 馬力：100ps/6000rpm；扭力：14.0kgm/3500rpm&#13;<br> 尺碼：4370×1695×1430mm&#13;<br> 軸距：2600mm；車重：1140kg&#13;<br> 新車售價：$129,800&#13;<br> 查詢：環宇汽車（25200636）&#13;<br> 短評：新車加有原廠包圍及跑車合金胎軨，令賣相看來更添時尚活力感；一套6前速CVT半自動波箱好玩，惟引擎稍欠一份爆炸衝刺力，走彎表現只屬一般。</fontstyle></spanclass></p></body></html>