<html><header><meta charset="utf-8"><title>潮洲薯仔糕全家搶住食</title></header><body><h1>潮洲薯仔糕全家搶住食</h1><p>作為傳統潮州女性的翁太，平日最愛整番兩味潮州菜，好似鹹菜豬肚湯、九肚魚蠔餅、笋餃、滷水鵝等。不過最受囡囡及親朋戚友歡迎的，必是最拿手的潮州薯仔糕，翁太笑說：「試過有次唔得閒整，兩個女猛話囉囉攣好想食，所以以後就算幾唔得閒，都會一星期整一次」。&#13;<br>&#13;<br>記者：區佩嫦　攝影：楊錦文</p><p><spanclass><fontstyle>上環街市  </fontstyle></spanclass></p><p><spanclass><fontstyle>11:00am　第一站：薯仔表面愈滑愈好  &#13;<br> 由於翁太家住上環，買餸當然會去附近的上環街市。一入街市，翁太就買斤半薯仔。要揀靚薯仔，秘訣係表面愈滑溜愈好，至於Size方面，中型較好，若然太大個，蒸熟的時間就會較耐。</fontstyle></spanclass></p><p><spanclass><fontstyle>11:15am　第二站：水豆腐不可少  &#13;<br> 要令到薯仔糕更滑，一件水豆腐就居功不淺，豆腐的營養價值高，更可消除大量薯仔食落肚後的飽滯感覺。老闆娘重叫翁太教佢煮潮州菜嘅心得㖭。</fontstyle></spanclass></p><p><spanclass><fontstyle>11:20am　第三站：硬殼蝦夠鮮甜  &#13;<br> 上環街市的魚蝦檔較少，所以翁太行咗一個圈逐檔慢慢睇，今次買的是硬殼蝦，因其肉質較鮮甜，蝦一定要鮮色，摸上手唔好霉霉爛爛。</fontstyle></spanclass></p><p><spanclass><fontstyle>薯仔糕一星期整兩底  &#13;<br> 在眾多潮州菜中，翁太對於潮州糕點最在行，好似呢款薯仔糕，是潮州人過時過節所食的糕點之一，有點似廣東人食年糕同蘿蔔糕一樣，專用來款待親友！翁太一星期最少會整一次，而每次都用斤半薯仔整足兩大底，不過呢兩大底往往於一日內俾人掃清，足見薯仔糕的魅力。</fontstyle></spanclass></p><p><spanclass><fontstyle>材料：  &#13;<br> 薯仔	1斤半&#13;<br> 蝦米	2両&#13;<br> 鮮蝦	半斤&#13;<br> 豆腐	1件&#13;<br> 豬頸肉	4両&#13;<br> 番薯粉	4両&#13;<br> &#13;<br> <spanclass><fontstyle>調味料：  &#13;<br> 胡椒粉、雞粉、油、鹽各少許&#13;<br> &#13;<br> <spanclass><fontstyle>做法：  </fontstyle></spanclass></fontstyle></spanclass></fontstyle></spanclass></p><p><br> &#13;<br> <spanclass><fontstyle>小記試食：  &#13;<br> 薯仔糕的口感較蘿蔔糕強，加上豬頸肉同蝦肉，食落口甜中帶爽。雖然翁太話蒸熟食會較健康，不過小記覺得將啲糕煎一煎，入口鬆化更加好味。&#13;<br> &#13;<br> <b> 重點一</b> &#13;<br> 豬頸肉是令薯仔糕爽口的最主要元素，若買唔到新鮮豬頸肉，不妨用豬腩肉代替，爽滑的口感不遑多讓。&#13;<br> &#13;<br> <b> 重點二</b> &#13;<br> 將豆腐整爛時，豆腐會出水，切記要將水保留，切勿倒去，因可用作溝番薯粉之用。</fontstyle></spanclass></p><p><spanclass><fontstyle>反砂芋頭佐酒佳品  &#13;<br> 經常在潮式菜館食到的反砂芋頭，做法原來好簡單，翁太只用了短短30分鐘就將一大個芋頭整成黐滿砂糖粒的反砂芋頭，熱食時外層脆卜卜，內裏就軟腍腍，絕對是佐酒的最佳食品。</fontstyle></spanclass></p><p><spanclass><fontstyle>材料：  &#13;<br> 芋頭	1個&#13;<br> 白砂糖	1包&#13;<br> &#13;<br> <b> 重點一</b> &#13;<br> 選擇靚的芋頭很重要，芋頭一定要輕身，要粉，否則會破壞整個甜品的味道。&#13;<br> &#13;<br> <b> 重點二</b> &#13;<br> 製造反砂芋頭的重點在於將砂糖熱溶，煮砂糖時必定要用慢火，否則砂糖會燶。&#13;<br> &#13;<br> <spanclass><fontstyle>做法：  </fontstyle></spanclass></fontstyle></spanclass></p></body></html>