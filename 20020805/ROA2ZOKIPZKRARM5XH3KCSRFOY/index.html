<html><header><meta charset="utf-8"><title>鋤地者言 - 鍾偉民</title></header><body><h1>鋤地者言 - 鍾偉民</h1><p>醒來，床邊竟擱着一封信，內容惡俗，通篇白字，似乎是個地盤佬寫的。「娘啃蟲，勁啟者：我崇拜你，拜你，你塊面，連老人斑都有了；你老味屎坑關刀，個膊，成個斜坡，唔擔得，又唔抬得，我聽過你唸詩，重唔知你含乜。你舔到個財爺位，我崇拜你；你媾到國寶，抱住她跳水，我簡直妒忌你，好撚撚……想叫條撚手菜賀你。</p><p>話時話，我媾過女，媾女最費精神，傷精力；我後生過你，搞一晚，隔日返工都眼花兼鋤地無力；你這條越老越精的老精蟲，真係好狗勁，像狗一樣勁。喂，人為股災之前幾日，你喺邊度？𠱁女？搞結婚？擺酒？老來媾靚妹，要花九倍心思，落十足嘴頭，要把一段情搞上去，肯定好狗頭痛。&#13;<br> 你要「低屌」，要傳媒「低屌」對你，低屌都是屌，你唔痛咩？不如落台啦！你邊可能有咁多精蟲和精力？心思都放在靚女那東西上，香港七百萬人死硬㗎！你一個人娶老婆，幾萬人老婆本泡湯；香港人死唔緊要，你為房事周圍走，傷身呀！老婆咁嫩，你一邊處理聯交問題，一邊電郵電話商量性交問題，點得㗎？七百萬人死絕，唔緊要；你這段婚姻，會出問題。&#13;<br> 你落台啦！幫你個老友馬屎坑搵條女，雙雙對對抱住落台，遊山玩水，玩五味，幾過癮？你唔落台，今日「低屌結婚」，顧得百萬年薪，顧唔到條女，我保證你好快「高屌離婚」。我件仆街黃面婆跟佬之前，就日哦夜哦，話感情要培養；培養感情，要時間，香港咁多麻煩事，你邊狗度有時間？個仆街講得啱㗎。&#13;<br> 你以退為進，扮落台，老懵董會保你；不過，保你其實係害你，害你顧此失彼；你唔好唔記得，你老婆是有需要的，我們麻甩佬都眼甘甘，想滿足她的需要……」粗鄙病文，不忍卒讀；然而，句句是道理；梁錦松和馬時亨，你兩個死仆……噢，對不起，兩位尊貴官爺，行行好，下台去吧！</p></body></html>