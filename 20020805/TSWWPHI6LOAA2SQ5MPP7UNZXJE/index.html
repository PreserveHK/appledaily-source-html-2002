<html><header><meta charset="utf-8"><title>新車速報：<br>大發Copen真係好玩</title></header><body><h1>新車速報：<br>大發Copen真係好玩</h1><p>繼早前代理率先運嚟一部樣辦DemoCar嘅Copen到港之後，為應車迷嘅熱烈要求，最近佢哋終於引入咗首部量產型Copen抵港。新車較之前DemoCar之最大分野，會係一台絕對運轉暢順嘅660ccTurbo偈外，重有一套CloseRatio嘅5前速手波配搭，令到呢部人氣之車嘅Copen，能夠真正演繹出660ccK-Car級嘅強悍小跑車一面㗎！&#13;<br>記者、攝影：陳偉林</p><p>&#13;<br> &#13;<br> &#13;<br> &#13;<br> <spanclass><fontstyle>走彎了得令人欣喜  &#13;<br> 上次，因為樣辦Demo車並未有Turbo輔助，全程僅能以遊車河嘅心情去面對。惟今非昔比，呢部量產型嘅Copen響Turbo介入下，加上一套5前速手波裝置，起跑加速凌厲無匹，尤以中、高轉速下嘅表現，配合埋雙出式尾喉嘅咆哮聲響，確實令人難以抗拒嗰份小跑車嘅誘惑㗎！最令人意想不到，會係呢部量產型車嘅標準懸掛設計，匹配響四輪15吋165/50R15輪胎下，竟有意想不到嘅循迹性及對地抓着力，委實係現今K-Car界中嘅彎路王。</fontstyle></spanclass></p><p><spanclass><fontstyle>開篷後惹來豔羨目光  &#13;<br> 上回接觸過呢部Copen，以其圓渾別致嘅賣相，早已教人留有深刻印象。而今番嘅正式測試，全程以開篷駕駛，其矚目程度更令兩旁行人投以注目禮呢！嗰份與大自然近距離接觸嘅感受，更係筆墨所難以形容呢！</fontstyle></spanclass></p><p><spanclass><fontstyle>記者試後簡評  &#13;<br> 優點：660ccTurbo偈配5前速CloseRatio手波，起跑加速凌厲，高轉柔韌有力，走彎靈巧敏捷，有出眾循迹力。&#13;<br> &#13;<br> 缺點：開篷後就算關上兩邊車窗，頭髮仍會給氣流吹亂，而車內可用作擺放物件嘅空間亦見有限。&#13;<br> &#13;<br> <b> 大發Copen規格</b> &#13;<br> 引擎：659cc直4DOHCTurbo&#13;<br> 馬力：64ps/6000rpm&#13;<br> 扭力：11.2kgm/3200rpm&#13;<br> 傳動：5前速手波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：165/50R15BridgestonePotenzaRE040&#13;<br> 尺碼：3395×1475×1245mm&#13;<br> 軸距：2230mm&#13;<br> 車重：830kg&#13;<br> 平均耗油：18.0km/L&#13;<br> 新車售價：約港幣14萬&#13;<br> 查詢：大發汽車（23970802）</fontstyle></spanclass></p><p><spanclass><fontstyle>Copen都有S跑版  &#13;<br> 今趟率先登場嘅Copen只屬標準版型號，而據知廠方有計劃響嚟緊10月，於本土推出Copen強化版本嘅S型號。外觀上，佢唔止有原廠尾定翼、黑色硬摺頂配搭、尾輪拱兩旁重有CopenS字樣㗎！講到車廂，除一對全黑桶形跑車座椅組合外，車廂陳設亦會係以黑色作主調，而全車精髓所在，會係四輪強化避震配搭及LSD裝備㗎！</fontstyle></spanclass></p></body></html>