<html><header><meta charset="utf-8"><title>　　阿松秘書取消休假 - 李八方</title></header><body><h1>　　阿松秘書取消休假 - 李八方</h1><p>以梁錦松為首嘅財金官員呢輪新聞多多，馬時亨告急，阿松亦唔好得幾多，眼見形勢咁差，阿松個新聞秘書Raymond譚志源原本攞咗一個月大假陪老婆仔女，也只好第一時間取消休假，今日返工候命。&#13;<br> 八方問譚志源幾時返港？老婆仔女有冇投訴？佢老哥笑說上周六由日本回來，已經去晒迪士尼同環球片場，算交咗功課，佢重講笑咁話，係因為太悶，所以主動要求取消休假，提早返工，幫吓Howard李達志（阿松行政助理）喎！真係搵鬼信咩。&#13;<br> 至於阿松同小伏結婚，佢死都唔認知道，重話雖然佢三兄弟一齊放假，但係佢同Howard都冇獲邀去參加婚禮，信不信由你。&#13;<br> ﹙圖﹚阿松秘書（左）今日返港候命。資料圖片&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>