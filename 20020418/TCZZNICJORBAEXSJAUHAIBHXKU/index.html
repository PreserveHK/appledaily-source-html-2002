<html><header><meta charset="utf-8"><title>　　高盛唔夠慳家 - 李八方</title></header><body><h1>　　高盛唔夠慳家 - 李八方</h1><p>經濟環境大氣候欠佳，各大公司唔係減薪就裁員，就算唔裁員，想保住飯碗嘅話，各行各業都要千方百計希望可以節流，大證券行如高盛等亦有裁員行動。不過，有被裁的內部職員則對八方話十分唔滿意管理層做法。&#13;<br> 大家重記唔記得長江中心以前有間叫「天山閣」嘅酒家？話說酒家當年結業後，高盛向長江租埋個地方，原本諗住做員工健身中心，但家吓市道唔好，此類福利計劃自然早已擱置，想再分租出去又無人理，聽講管理層到𠵱家尚未諗掂用個地方嚟做乜，只係納空租。&#13;<br> 咁又唔怪得啲前僱員咁火滾，事關租出去都應該慳番好多錢，可以炒少好多人。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>