<html><header><meta charset="utf-8"><title>一味窩輪：9050未升得貼</title></header><body><h1>一味窩輪：9050未升得貼</h1><p>幾樣好消息一齊嚟，港股話咁易彈升302點。升幅超過3.5%嘅重磅藍籌，有長實（001）、新地（016）、和黃（013）、中移動（941）等。佢哋嘅相關Call輪，自然升到出煙，升幅超過20%嘅窩輪超過50件。&#13;<br> 𠵱家追貨，都幾傷腦筋。追落去，驚有回吐，唔追，則又怕大市挾淡倉再挾多一挾。Put輪咪諗住，諗Call輪，最好揀啲正股升得勁，而相關Call輪未跟得咁貼嘅。譬如話，正股升1元，Call輪只升得3仙嗰類。&#13;<br> 和黃（013）升2.75元，和黃Call輪9110升10.5仙，可以話跟得合理，但9050升得7仙，則似乎少啲，要揀和黃Call輪短炒，9050落後，比較啱啲。兩隻輪都係8月到期，9110溢價低啲，槓桿率細啲；9050相反，溢價高啲，槓桿率大啲補番數。<br> &#13;<br> <spanclass>聯通輪揀9035 &#13;<br> 聯通（762）收7.65元，升30仙。&#13;<br> 聯通Call輪唔多，最正路嘅係9035，昨收16.6仙，升11.4%。隻輪11月到期，溢價5.4%，槓桿率4.6倍。槓桿率細啲，講爆炸力，比唔上中移動（941）嘅Call輪。&#13;<br> 章　盛</spanclass></p></body></html>