<html><header><meta charset="utf-8"><title>沙葛　售價穩定</title></header><body><h1>沙葛　售價穩定</h1><p>沙葛有吸油作用，炒肉時加啲沙葛更有助減低肥膩感。沙葛盛夏當造，不過家陣幾乎一年四季都可以食到，價錢都好穩定，價廉，其食法好廣泛，切薄塊或絲配肉類炒食之外，重可以滾湯、切粒粒做潮州粉果餡料。啲靚女們唔想好似我肥師奶身形走晒樣，多食沙葛啦，因為沙葛亦有助消除人體內嘅多餘脂肪，常食有益㗎！&#13;<br> &#13;<br> 各大菜檔有售</p><p><spanclass><fontstyle>脆卜卜香口小餅  &#13;<br> 啲小朋友放學返嚟，經常喊肚餓，身為媽咪嘅我當然常備一啲小食，永無餓親啲細路。&#13;<br> 最近喺馬莎買咗兩款迷你脆餅返去畀佢哋做下午小食，佢哋不知食得幾開心，脆卜卜又香口，一款香草味，一款芝士味，每盒分量唔會太多，唔驚佢哋食到過飽。買多幾盒，遲啲睇世界盃時，老公都可以用佢嚟送啤酒啦﹗&#13;<br> &#13;<br> 馬莎百貨有售</fontstyle></spanclass></p><p><spanclass><fontstyle>花味朱古力　春夏最宜人  &#13;<br> 我肥師奶一向好有情趣，最近送咗一盒花味朱古力畀老公，𠱁得佢好開心。&#13;<br> 春夏季係繁花滿開嘅時份，花香最清新宜人。但香港見人比見花草嘅機會多，如果想感受一下春夏花開嘅優雅，不妨買呢隻Godiva特別為呢個時份製造嘅花花朱古力。呢啲朱古力加入咗三種香氣濃郁而清新嘅花朵，分別係薰衣草、玫瑰，同埋紫羅蘭，味道更覺芳香迷人。&#13;<br> &#13;<br> 銷售點：Godiva（22950268）&#13;<br> 地址：中環國際金融中心1035室</fontstyle></spanclass></p></body></html>