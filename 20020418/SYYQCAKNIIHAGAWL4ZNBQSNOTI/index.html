<html><header><meta charset="utf-8"><title>新車速報：<br>福特MondeoSuperDeluxe升級增設備</title></header><body><h1>新車速報：<br>福特MondeoSuperDeluxe升級增設備</h1><p>響歐洲市場獲得唔錯口碑嘅新版福特Mondeo，自於去年抵港後一直深受用家歡迎；最近代理特別為新版Mondeo，推出全新SuperDeluxe版本，並以唔到19萬嘅價錢發售。新車除備有原有裝備外，更新增有高級真皮座椅、桃木中控台，以及全新五幅式合金軨等裝備㖭，睇落又真係幾有瞄頭喎。&#13;<br>記者：鄭達基&#13;<br>攝影：陳偉強&#13;<br>ImageGirl：Natalie</p><p>&#13;<br> &#13;<br> &#13;<br> <spanclass><fontstyle>Xenon大燈照明度高  &#13;<br> 喺大家眼前呢部MondeoSuperDeluxe，外形雖大致與原有型號相近，但卻改換上Xenon大燈連自動調校角度及清洗裝置，同埋四輪16吋五輻式合金軨，賣相變得更突出吸引外，而且更增添有一分實用性㖭；另一方面，一組三角形尾燈配搭，兼內藏有Halogen後波燈，望落更覺吸引。一對門邊鏡除有防雨滴功能外，兼重有更廣闊嘅後視範圍㖭。</fontstyle></spanclass></p><p>&#13;<br> &#13;<br> <spanclass><fontstyle>真皮車廂更感豪邁  &#13;<br> 至於車廂方面，除改以原廠高級真皮配搭外，就連座椅亦改以真皮鑲嵌，加上寬敞嘅車廂空間，乘坐感覺較前提升不少，當中駕駛席更備有八段式電動調校，及前座乘客腰靠調校㖭；而中控台就加裝有原廠恒溫冷氣及桃木裝飾，既實用又吸引之餘，更新增有側氣袋配搭，以確保車上乘客安全㗎。</fontstyle></spanclass></p><p><spanclass><fontstyle>2.0公升偈動力充沛  &#13;<br> 而新車仍以原有一台2.0公升引擎作動力核心，動力輸出充裕外，匹配一套4前速全自動波箱，性能表現亦見出色；另外由前輪麥花臣支柱，及後輪Quadralink四連桿組成嘅懸掛系統，配合剛勁有度嘅車架，行車循迹性之高予人莫大信心。</fontstyle></spanclass></p><p><spanclass><fontstyle>記者試後簡評  &#13;<br> 優點：新增多項豪華裝備，享受更上一層樓外；唔到19萬嘅賣價，亦係新車賣點所在。&#13;<br> 缺點：引擎頭段表現較柔，稍嫌欠一分爆炸力。&#13;<br> &#13;<br> <spanclass><fontstyle>福特MondeoSuperDeluxe規格  &#13;<br> 引擎：	1999cc直4DOHC&#13;<br> 馬力：	145ps/6000rpm&#13;<br> 扭力：	19.4kgm/4500rpm&#13;<br> 傳動：	4前速自動波，前輪驅動&#13;<br> 懸掛：	（前）麥花臣支柱&#13;<br> 	（後）四連桿&#13;<br> 制動：	（前）透氣碟&#13;<br> 	（後）碟式（ABS）&#13;<br> 輪胎：	205/55R16&#13;<br> 尺碼：	4731×1812×1429mm&#13;<br> 軸距：	2754mm&#13;<br> 車重：	1301-1369kg&#13;<br> 新車售價：	$188,800&#13;<br> 車輛提供：	夏巴有限公司（23751828）</fontstyle></spanclass></fontstyle></spanclass></p></body></html>