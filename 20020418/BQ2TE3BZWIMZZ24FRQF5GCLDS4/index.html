<html><header><meta charset="utf-8"><title>英皇歌手着衫整色整水避厄運<br>容祖兒：好邪！呢期興藍嘛！</title></header><body><h1>英皇歌手着衫整色整水避厄運<br>容祖兒：好邪！呢期興藍嘛！</h1><p>上周謝霆鋒因涉嫌妨礙司法公正被廉署拘捕後，英皇眾歌手和工作人員連日來均以藍色裝扮出現。前晚容祖兒和Twins再次穿上藍色，但容祖兒否認是公司落令，不過亦衝口而出：好邪！</p><p>髮型師Boffy位於中環的髮型屋Chin.G擴充營業，前晚請來一眾圈中好友容祖兒、Twins、蔡少芬、何超儀、張玉珊、章小蕙、陳小韻及葉童夫婦等捧場。容祖兒以灰色上衫配深藍長裙，而Twins的鍾欣桐則穿粉藍T恤，蔡卓妍身穿藍色三個骨褲。<br> &#13;<br> <spanclass>高人指點 &#13;<br> 英皇娛樂近兩年厄運連連，官非不絕，去年英皇上至老闆下至歌手都試過着黃色避是非，而自上周五謝霆鋒因涉及妨礙司法公正而被廉署拘捕後，英皇的歌手就頻頻以藍色裝束出現，有說是得到高人指點，藍色可以帶來好運。&#13;<br> 但容祖兒說着藍色只是巧合，她說：「好邪，其實公司冇指定過要我哋着藍色，只係咁啱，呢期興藍色吖嘛！」記者指去年英皇曾試過齊齊着黃色，容祖兒仍說：「咁嗰期興黃色吖嘛！咁蹺啫，我唔迷信㗎，冇話着乜衫幫唔幫到嘅，最緊要靚同埋順眼，適當嘅時候着適當嘅衫。」<br> &#13;<br> <spanclass>曾晤陳伯 &#13;<br> 而容祖兒亦直認見過富豪風水師陳伯，她說：「一個人好運就會帶動風水，唔係着衫可以改變到嘅。我見過陳伯，佢話我會一路做到老，不過我好耐冇見過陳伯嘞，雖然我唔迷信，但我問得佢都會信嘅！」&#13;<br> 相士蘇民峰昨日接受記者電話訪問時說：「容祖兒屬金，火旺，最需要就係水，以顏色嚟講，屬水嘅顏色係黑色、灰色同埋藍色，對佢嚟講利創作同埋思想。」</spanclass></spanclass></p><p><spanclass>英皇娛樂信風信水 &#13;<br> <b> 去年7月：</b> 有報道指楊受成得白龍王指點迷津，而專簽二十歲以下兼來自單親家庭的歌手。另楊受成亦分外喜簽屬猴歌星，有傳因猴仔猴女對他的業事有利。&#13;<br> <b> 去年8月：</b> 在楊受成與容祖兒因涉及梁思浩遇襲案被拘捕期間，有指風水師陳伯指點楊受成，英皇藝人多穿黃色衣物可改運擋煞。&#13;<br> <b> 今年4月：</b> 有報道指英皇旗下的歌手近來是非纏身，英皇在高人指點下簽了屬龍的韓國女歌手WAX，望得以轉運。又有傳陳伯為英皇集團總部設下的風水陣，因運勢太強而出現反效果，故另聘風水師改陣。亦有指英皇再受高人指點，建議旗下歌手穿藍色衣物擋煞。&#13;<br> 採訪：魯萍&#13;<br> 攝影：仇志德</spanclass></p></body></html>