<html><header><meta charset="utf-8"><title>男女配角戰況分明<br>林嘉欣勝算高譚耀文當贏</title></header><body><h1>男女配角戰況分明<br>林嘉欣勝算高譚耀文當贏</h1><p>本屆香港電影金像獎頒獎禮，男女配角的提名人選中，演出《男人四十》的林嘉欣與演出《野獸之瞳》的譚耀文成為奪獎大熱。至於《少林足球》的黃一飛與《地久天長》的何超儀，則緊隨其後。</p><p>香港電影金像獎頒獎典禮於下周日舉行，「最佳男配角」與「最佳女配角」兩項提名競爭頗劇烈。男配角方面，憑《野獸之曈》提名的譚耀文與以《少林足球》提名的黃一飛均成為大熱門，女配角則是《男人四十》的林嘉欣與《地久天長》的何超儀之爭。<br> &#13;<br> <spanclass>角色難度高 &#13;<br> 身在上海的譚耀文對自己奪獎呼聲高感到開心，他昨在電話中說：「有咁多人睇好自己，真係好開心，到時就算輸咗，我都當自己贏㗎喇！」&#13;<br> 張婉婷導演看過林嘉欣的《男人四十》，對她十分讚賞，昨日她在電話中說：「林嘉欣作為新人，表現真係幾好，演性感、純真都得，又有觀眾緣，所以我覺得佢攞獎呼聲幾高。至於男配角方面，黃一飛喺《少林足球》做得好好笑，佢同譚耀文都應該有得爭。」&#13;<br> 霍耀良導演昨日接受電話訪問，他說：「其實男配角方面競爭係幾大，不過我會覺得譚耀文表現稍勝黃一飛，因為阿譚角色難度比較高，要將一個冇血冇肉角色，演到有血有肉，相當唔容易；反而黃一飛角色比較易做，當然佢表現都好。」<br> &#13;<br> <spanclass>兼逐新人獎 &#13;<br> 至於鍾繼昌導演則在電話中說：「林嘉欣同何超儀兩個都各有表現，如果要我去選，我都覺得好難揀，不過林嘉欣同時又獲得新人獎提名，可能會分薄嘉欣喺女配角嘅票源。男配角就肯定係譚耀文同黃一飛爭，阿譚喺《野獸之瞳》嘅角色，容易討好啲；而飛哥做嘅小人物角色，恰到好處，真係各有千秋。」<br> </spanclass></spanclass></p><p><spanclass>候選最佳男配角 <br> &#13;<br> 黃一飛　《少林足球》&#13;<br> 譚耀文　《野獸之瞳》&#13;<br> 李煒尚　《等候董建華發落》&#13;<br> 林家棟　《愛君如夢》&#13;<br> 任達華　《慌心假期》<br> &#13;<br> <spanclass>候選最佳女配角 <br> &#13;<br> 何超儀　《地久天長》&#13;<br> 林嘉欣　《男人四十》&#13;<br> 惠英紅　《幽靈人間》&#13;<br> 葉童　　《拳神》&#13;<br> 蘇瑾　　《藍宇》</spanclass></spanclass></p></body></html>