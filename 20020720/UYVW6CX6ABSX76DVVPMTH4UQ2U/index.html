<html><header><meta charset="utf-8"><title>海外車訊：<br>新版奧迪A8年輕化</title></header><body><h1>海外車訊：<br>新版奧迪A8年輕化</h1><p>最近，奧迪廠方公布咗關於新款A8嘅資料，新車不但造型變得較前更富年輕活力感外，豪華車廂布局同埋頂級版一台4.2公升V8引擎，所迸發出嘅335匹馬力亦為賣點之一；睇嚟當新車於今年年底推出時，一眾同級對手就要打醒十二分精神喇。&#13;<br>&#13;<br>記者：鄭達基</p><p><spanclass><fontstyle>車廂寬敞設備齊  &#13;<br> 至於車廂方面，新車仍貫徹有原來A8嘅一份豪邁氣派；除備有由高級真皮鑲嵌而成嘅座椅外，車廂四周重有桃木裝飾㖭。設備配搭亦見齊全，不但有原來嘅恒溫冷氣及高級音響等基本配備外，車上更設有胎壓監察器同埋一套先進多功能系統，用以控制車上各項設備㖭；當然唔少得重有多個安全氣袋及側氣袋配搭，以確保車上乘客安全啦。</fontstyle></spanclass></p><p><spanclass><fontstyle>年輕造型突出  &#13;<br> 新版A8嘅造型設計，看似沒有多大嘅改動，但變成與A4相類似嘅FamilyLook設計，卻來得更富年輕活力感；一組炯炯有神嘅頭燈，能於晚間行車時提供充裕照明外，變得帶點圓渾嘅車身線條，亦顯得更具魅力。同時，由於新車採用上AudiSpaceFrame鋁製車身及車架，不但能令車重有所減輕外，同時車身嘅剛性亦較前增強咗60%㖭。</fontstyle></spanclass></p><p><spanclass><fontstyle>4.2V8偈輸出勁  &#13;<br> 暫時廠方會為新車提供兩台分別係3.7公升（280匹），及4.2公升（335匹）嘅V8偈作配搭，匹配6前速Tiptronic半自動波箱，因而可有更出色嘅性能表現；而一套氣壓懸掛配搭，匹配Quattro四驅系統，不但能增強路面循迹性，四輪高效能碟式制動，亦能予人有收放自如之感呢！</fontstyle></spanclass></p><p><spanclass><fontstyle>奧迪A84.2Quattro規格  &#13;<br> 引擎：	4172ccV8DOHC&#13;<br> 馬力：	335ps/6500rpm&#13;<br> 扭力：	43.9kgm/3500rpm&#13;<br> 傳動：	6前速半自動波&#13;<br> 懸掛：	（前）四連桿（後）多連桿&#13;<br> 制動：	（前）透氣碟（後）透氣碟（ABS）&#13;<br> 輪胎：	235/55R17&#13;<br> 尺碼：	5051×1894×1444mm&#13;<br> 軸距：	2944mm；車重：1780kg&#13;<br> 0-100公里：	6.3秒&#13;<br> 極速：250km/h&#13;<br> 估計售價：	約港幣105萬起</fontstyle></spanclass></p></body></html>