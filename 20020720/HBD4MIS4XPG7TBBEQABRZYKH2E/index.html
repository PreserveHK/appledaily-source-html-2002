<html><header><meta charset="utf-8"><title>工會警告　一發難收<br>判上判榨血汗工人戾氣重</title></header><body><h1>工會警告　一發難收<br>判上判榨血汗工人戾氣重</h1><p>【本報訊】短短四日內，追討欠薪工人兩度與警方爆發衝突，有建造商憂慮社會穩定將會受到衝擊。建造業工會與工程界均一致認為這是判上判的錯，原本一項工程落到三判手中已無錢可賺，竟可判足六、七層，大判細判齊齊榨取工人的血汗。工會人士警告，工人的戾氣很重，即將到達一發不可收拾的地步。　記者：蔡元貴</p><p>「啲地盤工人個個手瓜起𦟌，政府要做啲嘢，唔能夠令問題蔓延，否則社會穩定會受到影響。」香港建造商會義務秘書莊宗鎏指出，建築工程總承建商把工程外判是由來已久的傳統，由於價低者得，判頭又要爭取合約維持生意，逐漸形成惡性競爭，明知蝕本也要搶來做。<br> &#13;<br> <spanclass>「三判畀四判抽佣當賺錢」 &#13;<br> 工程爛尾，判頭走路，輸家只有工人。建築地盤職工總會吳恩光說：「𠵱家一個工程起碼都判四層，大判攞到合約後，就放畀二判，二判通常收到六成工程合約費用，再以三七分帳比例放畀三判，三判根本已經冇得賺，就監硬再判畀四判當抽佣，四判明知蝕都做，於是惟有𠱁住班工人先，一、兩個月收夠進度錢後，就一走了之。」&#13;<br> 一般工程，判頭都可以按每月進度收取上判的「進度費」，判頭只需成功說服工人替他先開工，後出糧，拖夠一、兩個月，就隨時可賺得數十萬元進度費，然後走人。總承建商也不會有損失，因為他們外判時會先收二判保證金，一項一千萬元的工程，通常可收一百萬。<br> &#13;<br> <spanclass>「老本已食晒冇糧出攞命」 &#13;<br> 吳恩光說：「工人做咗咁多嘢，點知收唔到錢，戾氣會愈嚟愈重，就嚟一發不可收拾。」本來法例規定，總承建商須為分判的工人墊支兩個月薪金，但是職工盟秘書長兼立法會議員李卓人說，總承建商往往不認帳，導致勞資糾紛演變成暴力衝突：「啲工人追數係暴戾咗，因為以前佢哋重可以食老本捱住先，𠵱家老本已經食晒，再冇糧出就好攞命。」&#13;<br> 工程界立法會議員何鍾泰和李卓人都認為類似衝突會陸續有來，理工大學應用社會科學系助理教授何國良指出，同樣是追討欠薪，當經濟持續不景時，工人就會變得火爆：「以前搵工容易，追唔到欠薪最多搵過第二份工，𠵱家度度都裁員，工人自然更加心急，警員冇經驗處理，就好容易會出事。」他說，不安的不只是工人和市民，連前線警員同樣也承受着巨大壓力。</spanclass></spanclass></p></body></html>