<html><header><meta charset="utf-8"><title>星際火狐力戰太空恐龍《StarFoxAdventures》玩法全改</title></header><body><h1>星際火狐力戰太空恐龍《StarFoxAdventures》玩法全改</h1><p>《StarFox》系列在任天堂中亦算王牌遊戲，雖然其開發公司RareWare被微軟XBOX所收購，不過亦在GAMECUBE上推出最後一集《StarFoxAventures》，玩法更由射擊類改為動作類，即管睇吓告別任天堂之作有幾厲害。&#13;<br>&#13;<br>記者：徐影龍</p><p>遊戲類型：動作&#13;<br> 對應機種：GAMECUBE&#13;<br> 遊玩人數：1人&#13;<br> 開發商：RareWare&#13;<br> 發售日期：已發售&#13;<br> 售價：$360-$380</p><p><spanclass><fontstyle>動作型似薩爾達傳說  &#13;<br> 雖然《StarFoxAventures》係RareWare在任天堂上最後一擊，不過由於開發版權仍屬任天堂所有，話唔定將來會由另一間開發公司製作續篇。而今集最大改動嘅地方，就係由射擊類型改為全動作遊戲，主角除會駕駛戰鬥機作戰外，亦會使用一棒形武器攻擊敵人，當中重會有不少謎題需玩家動腦筋，基本上頗似一款太空版嘅《薩爾達傳說》。</fontstyle></spanclass></p><p><spanclass><fontstyle>解放恐龍星球  &#13;<br> 今集以主角一行數人流落到一神秘星球為主幹故事，星球上居然出現一批批古代地球之霸者──恐龍，除惡形惡相之恐龍外，星球上亦例牌地有一壞蛋將軍，支配住恐龍星球，令世界變得混亂，而主角責任當然就係打敗壞人啦。在遊戲中將會出現各式各樣嘅恐龍及其他古怪生物，全立體化之角色造型及背景亦無令人失望，令玩家能感受到廣大無比嘅歷險世界。&#13;<br> &#13;<br> 官方網頁：<ahref http:> http://www.nintendo.co.jp/ngc/gsaj/index.html  &#13;<br> &#13;<br> (c)2002NintendoGamebyRare</ahref></fontstyle></spanclass></p></body></html>