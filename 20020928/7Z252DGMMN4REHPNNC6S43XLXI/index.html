<html><header><meta charset="utf-8"><title>agnesb.×Nikon出相機網上賣限量2,000部</title></header><body><h1>agnesb.×Nikon出相機網上賣限量2,000部</h1><p>遲遲才閱讀9月號《TheFace》（英國3大時裝天王?天后──PhoebePhilo、AlexanderMcQueen、StellaMcCartney作封面），個封面故事本人覺得認真麻麻，惟同期竟然有個專題講時裝Snapshot攝影，大煲已經絕版多時但仍然人見人愛的Contax經典Snapshot王T2，代表攝影師當然不得不提TerryRichardson（Sisley「淫賤」廣告）。文中大講多部Snapshot儍瓜機，精神係儍瓜機輕且快，快才捕捉得到。&#13;<br>因此當知道agnesb.搭上攝影機公司，心想一定是出儍瓜機，點知部機就真係好細，但竟然係一部傳統35mm單鏡反光機。</p><p>b姐愛藝術愛攝影人所共知，今回搭上攝影老牌Nikon，推出的相機就簡單的叫「b.nikon」，只限2,000部。b姐話：「我愛攝影，對我來說攝影就等於寫作，記低你眼中所見，與人分享。」此機附一支28mm~80mm變焦鏡（f3.3）、自動對焦、相機繩、遙控，機身特別輕只重400克，特別為女士纖纖玉手而設計。不過比較唔方便，係部機只可透過日本網頁購買，網上只有日文，本人就搞咗好耐都唔識CheckOut嘞！（售價65,000日圓，約港幣$4,500）&#13;<br> 網址：<ahref http:> http://shop.nikon-image.com  &#13;<br> &#13;<br> 記者：何兆彬</ahref></p></body></html>