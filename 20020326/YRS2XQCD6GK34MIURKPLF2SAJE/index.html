<html><header><meta charset="utf-8"><title>債務纏身仍大展拳腳<br>章小蕙靠個名上海開舖</title></header><body><h1>債務纏身仍大展拳腳<br>章小蕙靠個名上海開舖</h1><p>欠債纍纍的章小蕙五月將於上海開新舖，今次她賣店舖名字和提供貨品，個人毋須投資現金，免卻投資上的風險，準備在內地大展拳腳。</p><p>章小蕙被裕泰興追債後，日前她又被大來信用証國際（香港）有限公司入稟追討逾十七萬卡數，但似乎未有影響她在內地大展拳腳的決心。昨日章小蕙在她位於中環的時裝店「Teresa」接受訪問時表示，五月她將在上海開新舖，不過今次她只需提供店舖名字及貨品，毋須投資任何金錢。<br> &#13;<br> <spanclass>上海熟客投資 &#13;<br> 章小蕙說：「我聽日（指今日）會去上海睇舖，除咗恒隆廣場外，我重諗住喺新天地開第二間，我同上海拍檔巳經準備好，大概五月會開。其實今次嘅拍檔係我一個熟客，佢係上海人，我會將個舖頭名『Teresa』賣畀佢，我負責幫佢入貨、宣傳做埋形象。我有分佣，形式就好似麥當勞咁，另外，講明我每個月要返上海幾次睇吓間舖。」<br> &#13;<br> <spanclass>哥哥中環剪髮 &#13;<br> 問章小蕙為何不投資？她說：「自己開舖好煩㗎，出入口稅我又唔識，咁嘅方式容易啲處理。其實內地重有好多地方都想同我合作，好似北京、成都同天津咁。我之前係諗過去台灣發展，但有朋友講話台灣政局唔穩定，經濟唔好，唔諗住。」&#13;<br> 問章小蕙是次合作形式可獲利多少？她表示尚未計算，她說：「其實我冇錢喺手，因為我一收到錢，轉頭又要攞去買貨，下季嘅衫又要畀錢先。」&#13;<br> 此外，張國榮（哥哥）昨日下午二時許，在男助手陪同下出現中環中建大廈，問他去哪裏，他說：「去KENQI剪頭髮。」&#13;<br> 採訪：林妙萍&#13;<br> 攝影：何國豪</spanclass></spanclass></p></body></html>