<html><header><meta charset="utf-8"><title>　　阿松變咗Michelle'sfriend - 李八方</title></header><body><h1>　　阿松變咗Michelle'sfriend - 李八方</h1><p>自從梁錦松承認同伏明霞拍拖之後，兩個名字完全分唔開，出街大把人恭喜佢，好似噚晚出席工業總會周年晚宴時，工總主席羅仲榮在台上公開祝福佢，又話贊成政府做proactivebusinessenabler，即係積極為商業創造條件。<br> &#13;<br> <spanclass>興奮到不得了 &#13;<br> 阿松噚晚的表現一如前兩日，興奮到不得了，上台先澄清自己所講係proactivemarketenabler，係講緊市場唔係商業，又話公僕係服務市民，唔係干預市場咁話。講到呢度，佢突然話鋒一轉，失驚無神多謝羅仲榮介紹佢係Antony，唔係叫佢做Michelle'sfriend！&#13;<br> Michelle係邊個？梗係做咗幾日報紙頭版的伏明霞啦！八方聽到阿松咁講真係好奇怪，首先好似從來冇人叫佢做Michelle'sfriend，而且佢明明講緊正經嘢，無端端咁鬼主動提起伏明霞，反映佢哋兩個幾咁癡纏。&#13;<br> 八方之後問阿松，佢咁講係咪驚伏明霞的風頭蓋過佢呢？佢又真係答得坦白：「哈哈哈！佢已經蓋過我好多啦！」我哋嘅財爺幾時變得咁謙虛呢？唔通真係好擔心？「冇啲咁嘅擔心！」咁問番正經公務，究竟佢幾時上京述職呢？一於唔答！&#13;<br> 不過，梁伏戀又真係幾大件事，搞到連與阿松同枱坐的德國駐港總領事Beuth都知道，重即場恭喜佢㖭。&#13;<br> （圖）又一個三人行，不過今次唔係梁錦松、伏明霞同葉靜子；而係（左起）阿松新聞秘書譚志源、阿松同工總主席羅仲榮。&#13;<br> <br> &#13;<br> E-mail：<ahref>pf_lee@appledaily.com </ahref></spanclass></p></body></html>