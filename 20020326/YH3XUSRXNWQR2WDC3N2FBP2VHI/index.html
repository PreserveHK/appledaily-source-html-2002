<html><header><meta charset="utf-8"><title>股壇瀏覽器：飛達歸邊長炒長有</title></header><body><h1>股壇瀏覽器：飛達歸邊長炒長有</h1><p>港股一如所料牛牛皮皮，走勢反覆偏軟，恒指挫26點，收10836，成交縮至50.62億元。大市毫無方向，雖然好友要托市結算期指，不過等到明日出手都重得。&#13;<br> 飛達帽業（1100）早前宣布以先舊後新方式，配售2000萬股畀兩個基金，每股1.75元。最近傳出公司可能會收購歐洲名牌，但唔知會否以發行新股方式收購。噚日該股走勢又再轉強，升11.4％，收2.45元，成交1416萬元，股價較早前配售價上升40％，攞貨者獲利可觀。黑客話，此股幕後托價功夫不俗，估計長炒長有，不過要留意證監會否抽緊孖展。<br> &#13;<br> <spanclass>李澤楷睇淡固網前景 &#13;<br> 政府開到聲呼籲企業裁員時要三思，但電盈（008）隨即裁員畀政府睇，認真唔畀面。不過咁，如果唔係港府過分開放電訊市場，照計電盈都唔使裁員裁得咁心急，反正電盈都冇咗專利權，基本上都唔使聽政府支笛。李澤楷喺致員工信中表明，對固網前景唔樂觀，芬佬又點可以唔拋售。電盈噚日挫2.4％，收2元，一隻冇咩前景嘅股份，重可以搵邊個長線持有呢？&#13;<br> 亞洲聯網（679）噚日勁升44.9％，成交增至1025萬元，公司又唔出聲明講咩事。據Cookie話，此股曾經洽商賣殼，唔知今次係咪堅料。不過幕後買得好勁，估計有動作跟尾。&#13;<br> 第一龍浩（875）果然有料到，股價噚日急升19.3％，收0.13元。ｉ師傅話可能要向0.15元進發。</spanclass></p></body></html>