<html><header><meta charset="utf-8"><title>　　雲老信件曝光 - 李八方</title></header><body><h1>　　雲老信件曝光 - 李八方</h1><p>超人果然係超人，乜都有人關心。八方昨寫佢俾雲大棉激親，都未瞓醒，電話已響到爆，個個都想八卦吓究竟雲老寫咗封乜嘢信畀李嘉誠，令到超人都要覆電話。&#13;<br> 雲老當然唔係寫恐嚇信，只不過係講個新手提電話號碼畀超人知，等大家得閒聯絡吓；而超人係念舊之人，覆電老朋友亦好平常。八方手頭亦有封信嘅副本（圖），不妨登出嚟畀大家睇睇。&#13;<br> 原來超人同雲老在一九五六年已經相識，當時超人在西環做緊工廠工，轉眼四十多年，誠哥已成首富。今次政協副主席風波，雲老既然公開講咗嘢，所以大家梗係要通吓信通吓電話，換轉係八方，有個識咗四十幾年嘅老友，都會見吓面啦。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>