<html><header><meta charset="utf-8"><title>一味窩輪：趁低收集9045</title></header><body><h1>一味窩輪：趁低收集9045</h1><p>交投淡靜，人心觀望，成交不足51億，恒指高低波幅81點，埋單唔見26點。明日期指結算後，大市會比較明朗，下個月大市反覆向好居多，不妨細注趁低收集恒指Call輪9045。&#13;<br> 9045昨收19.4仙，再跌0.4仙。同上禮拜最高位比較，已經調整25%，恒指守穩10800，隻輪守穩19仙。新地（016）今日除息55仙，大約拉低恒指5點，影響有限。&#13;<br> 恒指Call輪中，9174條件都唔錯，但交投大有不如，熱炒熱賣，揀9045着數啲。&#13;<br> 平淡市中，中電（002）又爬高20仙，收31.90元。兩隻中電Call輪，9183有反應，收26.5仙，升7%，9171則冇反應，原地踏步，收27仙。&#13;<br> 9183（11月到期）負溢價0.9%，槓桿率12倍。9171（9月到期）負溢價2.6%，槓桿率11.8倍。兩者比較，自然係9171靚好多。<br> &#13;<br> <spanclass>中電搶息9171有得睇 &#13;<br> 兩隻中電輪負溢價，係因正股派大息，每股1.05元，下月15日除息，當除息理論價計，9183實際溢價2.5%，9171實際溢價0.7%。再過幾日，正股可能搶息炒高，9171值得睇好。</spanclass></p></body></html>