<html><header><meta charset="utf-8"><title>　　中國發展論壇有料到 - 李八方</title></header><body><h1>　　中國發展論壇有料到 - 李八方</h1><p>北京釣魚台國賓館呢兩日有好多財經猛人出沒，出席一年一度的「中國發展論壇」。呢類場合，對外貿易經濟合作部部長石廣生講WTO，人民銀行行長戴相龍講銀行改革，財政部副部長樓繼偉講積極財政政策，一啲都唔稀奇。即使有望出任下屆總理嘅溫家寶坐鎮，都係正路波。&#13;<br> 奇就奇在外資大行大粒佬竟然好關注個論壇，滙豐控股主席龐約翰坐足兩日，聽晒所有演講，滙控去年賺四百二十二億元，主要靠歐洲同香港，中國未入流，家陣主席都坐定定聽足兩日，下面班夥計應該收到，知道應該點做。&#13;<br> 美資大行摩根士丹利就知道有啲客真係去唔到聽演講，全球策略分析員羅奇即刻出咗份報告，將主要講話撮要及加上評註，都算高度重視兼畀面。&#13;<br> （圖）連主席龐約翰都坐足兩日聽「中國發展論壇」，滙控班夥計應該知道點做。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>