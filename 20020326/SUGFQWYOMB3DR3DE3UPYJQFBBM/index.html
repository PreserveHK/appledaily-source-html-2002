<html><header><meta charset="utf-8"><title>Swatch占士邦手表玩篋</title></header><body><h1>Swatch占士邦手表玩篋</h1><p>果然係Swatch，推出JamesBond系列之餘，重要喺5月推出一個JamesBondFeel的鋁篋。篋內藏有20個海綿格，剛好安放全系列20隻手表，噱頭得佢吖。&#13;<br>推出此系列手表，緣起係今年係邦片40周年（第一部邦片係62年《勇破神秘島》），第20套邦片亦已開拍。翻查資料，其實占士喺戲中一直都係37~39歲咋，歲月不饒人，難怪至今換過5代主角。而占士喺戲中當然無戴過Swatch，佢第一隻有機關嘅表係喺《黑魔黨》裏的Rolex，可以發出磁力改變子彈方向！之後占士重戴過精工，到第5代皮雅斯布士南（由《金眼睛》至今）就一直戴OmegaSeamaster。&#13;<br>至於個篋就重犀利，每個零零號的特務都有一個，裏面有子彈、金幣、AR7狙擊槍，如果不知道開關方法它還會噴出催淚氣！其實機關係邦片重要元素，影響深好鬼Cult，星爺喺《國產凌凌漆》大玩「篋神」就係經典。&#13;<br>咁呢個鋁箱又點？占士嗰個係Briefcase，好瀟灑，呢個因為要裝20隻表，成個旅行篋咁大……其實只要表好，皮盒仔裝已經夠晒。（首批5款手表現已發售）&#13;<br>記者：何兆彬&#13;<br>攝影：黃子偉</p><p>Swatch（27700046）&#13;<br> 旺角彌敦道610號荷李活中心地下G26舖</p></body></html>