<html><header><meta charset="utf-8"><title>出世兩月　擘口睩眼搶鏡<br>呂良偉囝囝著$1500Dior買新衫</title></header><body><h1>出世兩月　擘口睩眼搶鏡<br>呂良偉囝囝著$1500Dior買新衫</h1><p>昨日年三十，是一家團年大好日子，初為人父的呂良偉首次一家三口過農曆年。已兩個月大、嘴仔擘擘眼仔睩睩的B仔呂善揚，昨日以一身千五元的名牌ChristianDior打扮，在父母呵護下到銅鑼灣買新衫過年，貴氣地曝光。</p><p>呂良偉（阿呂）初為人父，昨日由大男人形象搖身一變成湊仔公，跟老婆楊小娟出現銅鑼灣嘉蘭中心，為囝囝添新衣。只見阿呂以孭帶抱着B仔呂善揚，全情投入做湊仔公，在童裝店內為囝囝揀帽仔，之後老婆楊小娟則負責揀衫，阿呂便專心逗兒子玩耍，善揚的趣怪表情更不時逗得阿呂開懷大笑。<br> &#13;<br> <spanclass>$2600找數 &#13;<br> 楊小娟為囝囝揀選了兩大袋過年衣服後，阿呂便負責畀錢，當他知道總數是二千六百大元時，第一次親自買衫給囝囝的阿呂驚訝地說：「嘩，乜BB衫咁貴，阿仔你着嗰啲重貴過你老竇。童裝咁好賺，等我都開番間至得。」說罷楊小娟告訴老公，囝囝身上穿着的，更是價值一千五百元的ChristianDiorBB衫。&#13;<br> 而可愛的善揚雖大部分時間都做懶瞓豬，但他一感覺到閃光燈，便會識做地睩大眼拍照，十分精靈。<br> &#13;<br> <spanclass>與爺爺團年 &#13;<br> 阿呂說自為人父後，日夜都掛念兒子，故早前在內地工作時要每日致電一次給善揚，聽聽他的叫聲。年初二阿呂兩公婆更會帶兩個月大的囝囝到內地旅行，一於跟他形影不離。&#13;<br> 阿呂昨偕妻兒購物後，便帶囝囝返爺爺家拜祖先，然後一家人出外吃團年飯。&#13;<br> 採訪：盧雪琪&#13;<br> 攝影：陳慧安</spanclass></spanclass></p></body></html>