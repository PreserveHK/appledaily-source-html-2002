<html><header><meta charset="utf-8"><title>採訪手記：明星賽渣過學界賽</title></header><body><h1>採訪手記：明星賽渣過學界賽</h1><p>明星賽周末最高潮所在——東西岸明星對抗賽終於在今日舉行，一時間見到咁多平時只有在電視機中看到的球星，感覺當然震撼；有時亦好佩服美國人對運動的投入，由不計價錢在紀念品店瘋狂掃貨、到扮鬼扮馬睇波，難怪班明星球員個個身價過億。&#13;<br> 講番場波，站在一個嘉年華來講，明星賽都算絕無冷場：有殿堂級歌星唱國歌、每次暫停、半場休息一定有show睇；但站在籃球賽角度，隨着佐敦炒樽後變得無心戀戰、MVP高比仔無理被噓、加上西岸一早拋開比分，垃圾時間早在第四節早段出現。一年一度盛事？張振興對廠商會嗰場學界精英賽決賽重精采啦，明星賽是高潮？還是反高潮？&#13;<br> 圖?文：記者盧漢傑費城直擊</p></body></html>