<html><header><meta charset="utf-8"><title>個唱戴十隻龍鳳鈪威過結婚<br>彭羚性感雲雀嚇傻林海峰</title></header><body><h1>個唱戴十隻龍鳳鈪威過結婚<br>彭羚性感雲雀嚇傻林海峰</h1><p>彭羚前晚在紅館演出首場個唱，她穿着多套性感羽毛裝，其中包括低胸大露背，看得其夫婿林海峰忍不住大歎驚險。Cass前晚又緊張得頻甩嘴，更遺失了兩隻龍鳳鈪。</p><p>彭羚（Cass）在紅館舉行的一連兩場「CassTheCity演唱會」前晚開鑼，Cass整晚所穿的六套衫都頗性感，包括吊帶低胸裝、大露背裝及超短裙等，連Cass的老公、座上客之一的林海峰（Jan）都大喊「緊張過張柏芝飛車」，其他捧場客包括黎瑞恩、許志安和寇鴻萍等。&#13;<br> Cass表示對全晚的服裝相當滿意，問她着超短褲時有否打底？她說：「大部分都冇打底㗎，啲人話叫我扮雀仔唱歌嘛，我咪件件衫都有羽毛囉。」<br> &#13;<br> <spanclass>老公語無倫次 &#13;<br> 而Cass的老公阿Jan前晚與林夕坐在觀眾席上靜靜欣賞老婆演出，完騷後他表示給老婆一百分。問阿Jan會否覺得Cass個唱的衣着太性感？他說：「幾好呀，隊北京管弦樂團幾好。」再問阿Jan覺得老婆的服裝好不好看？他笑說：「之前冇睇過，鑽石bra佢鍾意咪得囉，身形好好呀，個大提琴。」&#13;<br> 問阿Jan會否怕老婆走光？他說：「我戥佢驚險就真，緊張過柏芝飛車，好睇過《哈利波特》，戥啲衫驚險呀！」<br> &#13;<br> <spanclass>甩嘴忘記歌詞 &#13;<br> 此外，Cass前晚請來黃貫中及黃耀明任嘉賓，但Cass因過分緊張致頻頻甩嘴及唱錯歌詞，後來她走到老公面前唱歌，她看見阿Jan後又緊張地走開。完場後Cass發覺她手上佩戴的十隻龍鳳鈪有兩隻不見了，她說：「啲鈪係贊助㗎，我應該戴十隻出場，唱唱吓發現少咗兩隻，唔知係趕唔切戴定係跌咗？我結婚時都冇戴過龍鳳鈪呀！」&#13;<br> 採訪：李珮洳　攝影：陳偉權</spanclass></spanclass></p></body></html>