<html><header><meta charset="utf-8"><title>行超市：<br>全港首間24小時超級廣場銅鑼灣惠康</title></header><body><h1>行超市：<br>全港首間24小時超級廣場銅鑼灣惠康</h1><p>惠康超級廣場產品多兼價錢平，近期重開咗間有24小時服務㖭！除咗可以24小時都買到自己喜愛嘅產品外，呢度重引入咗一部自助咖啡製粉機，有成12種味任選，重可以親自將咖啡豆製成粉㖭！好玩之餘又可飲到自己喜愛嘅咖啡，重係24小時服務㖭！不過有啲專櫃服務時間就唔係24小時，但開放時間比其他長啲，賣嘅產品其他廣場未必見到！	&#13;<br>&#13;<br>記者：葉少萍　&#13;<br>攝影：林栢鈞、關文慧</p><p><spanclass><fontstyle>最新引入自助咖啡製粉機  &#13;<br> 呢部自助咖啡製粉機，有成12種口味任選，如夏威夷可那、萬特寧、歐陸風味、愛爾蘭咖啡、都會豪情、清晨之選、法國濃情、巴西、藍山拼配、意國濃情、哥倫比亞及捷榮咖啡等等，每100克都只係賣$18，可沖8-10杯，而且成個製粉過程，即由選咖啡豆以至製粉，都要親力親為，都幾好玩。小記重專登搵咗顧客Queena示範㖭！&#13;<br> &#13;<br> 地址：銅鑼灣記利佐治街25號地下&#13;<br> 農曆新年開放時間：初一休息，其他時間照常。</fontstyle></spanclass></p><p><spanclass><fontstyle>各個專櫃加長服務  &#13;<br> 話明係超級廣場，其他廣場有嘅專櫃，呢度當然唔少得啦！而且佢哋嘅開放時間，重比其他嘅長啲，加強咗服務時間㖭！</fontstyle></spanclass></p><p><spanclass><fontstyle>壽司專櫃  &#13;<br> 壽司專櫃非常受歡迎，呢度開放時間更比其他長1-2個鐘，壽司種類重好齊㖭！好似三文魚刺身、魷魚刺身、花之卷、蛋壽司甚至冷麵一樣有，重有較少見嘅鮑魚片刺身，全部由日本入口㗎。</fontstyle></spanclass></p><p><spanclass><fontstyle>限量鮑魚片  &#13;<br> 鮑魚片刺身一盒約有7-8片，每日只出4-6盒，所以要買就要早啲，入口味道鮮甜，咬落煙韌又鮮味。&#13;<br> &#13;<br> 平日開放時間：7:30am-12:00mn&#13;<br> 農曆新年開放時間：&#13;<br> 1/2/02-7/2/028:00am-11:00pm&#13;<br> 8/2/02-11/2/028:00am-12:00mn　&#13;<br> 13/2/02起照常</fontstyle></spanclass></p><p><spanclass><fontstyle>新鮮魚檔  &#13;<br> 最多人食嘅脆肉鯇魚，新鮮即劏，都只賣約$40一斤，另外重有一款由日本入口嘅素魚翅賣，佢係由黃豆製成，呢隻素魚翅煮嚟食煙煙韌韌，重冇咁易溶㖭。</fontstyle></spanclass></p><p><spanclass><fontstyle>日本素翅  &#13;<br> 外表金金黃黃，不但止睇落似口感都好接近，不過佢就由黃豆製，最啱素食人士，新年用佢嚟做餸都得。&#13;<br> &#13;<br> 平日開放時間：7:30am-11:00pm&#13;<br> 農曆新年開放時間：&#13;<br> 1/2/02-7/2/028:00am-11:00pm&#13;<br> 8/2/02-11/2/028:00am-12:00mn　&#13;<br> 13/2/02起照常</fontstyle></spanclass></p><p><spanclass><fontstyle>西式肉食專櫃  &#13;<br> 西式肉食專櫃除咗有各式新鮮或煮熟了煙肉、雞肉、羊肉外，重有呢款少見嘅煙腩肉賣，其實佢係生肉嚟，只不過是以煙燻腩肉表面，令煙腩肉煮熟後味道較香。</fontstyle></spanclass></p><p><spanclass><fontstyle>煙腩肉  &#13;<br> 特別將一大塊的煙腩肉捲成一嚿，等啲肉汁包住唔會流失。&#13;<br> &#13;<br> 平日開放時間：7:30am-11:00pm&#13;<br> 農曆新年開放時間：&#13;<br> 1/2/02-7/2/028:00am-11:00pm&#13;<br> 8/2/02-11/2/028:00am-12:00mn&#13;<br> 13/2/02起照常</fontstyle></spanclass></p><p><spanclass><fontstyle>最好賣食品飲品  </fontstyle></spanclass></p><p><spanclass><fontstyle>脆卜卜固力果條  &#13;<br> 日本品牌固力果出品的加利利脆條最多人買，有鮮蝦味同芝士味。</fontstyle></spanclass></p><p><spanclass><fontstyle>日日新鮮黑豆黑芝麻豆漿  &#13;<br> 黑豆黑芝麻豆漿日日新鮮運到，顧客話貪佢夠健康兼夠新鮮。</fontstyle></spanclass></p><p><spanclass><fontstyle>獨家南非紅酒  &#13;<br> 惠康獨家發售嘅南非紅酒，味道較濃，顧客Annie話好抵飲。</fontstyle></spanclass></p></body></html>