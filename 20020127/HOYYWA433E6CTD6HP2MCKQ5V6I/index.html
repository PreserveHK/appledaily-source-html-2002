<html><header><meta charset="utf-8"><title>痛失至親孤寡四口陷困</title></header><body><h1>痛失至親孤寡四口陷困</h1><p>葉運洪的丈夫和六歲女兒被熊熊烈火奪去性命；七十歲的梁婆婆，老伴感染食肉菌去世，令梁婆婆晚年飽嘗喪偶之痛。兩人在歷盡人生低潮的同時，幸獲一眾善長伸出同情之手，扶助他們逃離絕望的幽谷，重新振作。</p><p>個案一：「我兩個女知道爸爸同妹妹唔喺度之後，𠵱家見親佢哋啲相就喊，我嘅心情亦都未平復，成日攞番佢哋嘅遺物出嚟睇，唔捨得丟。」三十七歲的葉運洪哭道。&#13;<br> 去年十一月，任職餐廳散工的林慶齡，帶同居於內地的六歲女兒敏嘉來港辦理證件，父女暫居於餐廳宿舍，豈料宿舍起火，兩人慘遭焗死，葉女士一日之間痛失至愛的丈夫和女兒，悲慟莫名。<br> &#13;<br> <spanclass>兒女學費龐大 &#13;<br> 事後，葉女士獲蘋果日報慈善基金撥款三萬元，得以辦理兩人的殮葬事宜，並於月前離開這片傷心地，返回內地淡水，獨力照顧一對十歲的孿生女兒以及三歲幼子，面對每月龐大的生活開支，頓失依靠的葉女士，感到壓力重重。&#13;<br> 「兩個女每期學費夾埋要二千幾蚊，遲啲細仔又要入學，到時開支更加大，𠵱家惟有慳得就慳，每日粗茶淡飯就算，捱得幾耐得幾耐。」葉女士透過長途電話訴說他們的近況。&#13;<br> 蘋果基金接獲善長捐予葉女士的善款合共二萬三千三百五十元，本報將於日內透過銀行電滙予她。「我讀得書少，唔係好識講嘢，但係我心入面真係好感激大家，啲善款我會留番嚟做生活費。」葉女士說。&#13;<br> 捐款編號：C0359</spanclass></p><p><spanclass>老伴月前猝逝 &#13;<br> 個案二：老伴李三梓逝世至今兩個多月，梁帶婆婆的心情亦稍稍平復下來。「𠵱家都冇乜嘢諗囉，得閒就瞓吓覺、睇吓電視，消磨吓時間。」&#13;<br> 七十歲的梁婆婆，原與老伴李三梓相依為命，無奈月前，李伯不幸感染食肉菌猝逝，靠生果金及傷殘金過活的她，連辦理丈夫死亡證的千多元費用也要四出籌措，遑論應付近萬元的殮葬開支，蘋果日報慈善基金較早前於「殮葬專戶」撥款一萬元助她解困。&#13;<br> 「上次多得你哋幫忙，先搞得掂伯爺公嘅喪事，𠵱家我將佢啲骨灰運返鄉下番禺安葬，呢個一直係佢嘅心願，我諗佢都好安樂囉。」梁婆婆感激地說。&#13;<br> 記者日前將一筆讀者捐款合共八千一百一十元交予梁婆婆簽收，她衷心表示：「好多謝大家咁有心，咁幫忙！我會將呢啲錢儲起，第日有乜頭暈身㷫都唔使咁彷徨。」&#13;<br> 捐款編號：C0343&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>