<html><header><meta charset="utf-8"><title>　　博雅公關一流 - 李八方</title></header><body><h1>　　博雅公關一流 - 李八方</h1><p>菲律賓總統阿羅約夫人先嗰排旋風式訪港，魅力迫人，搞到喺香港打工嘅一班鄉里瘋狂感動到落淚，公關手法已達一流境界，不過佢似乎重嫌唔夠，最近又重金聘請咗素有國際聲譽嘅博雅公關公司，幫佢進一步「改善國際形象」。&#13;<br> 八方記得，原來上次董建華宣布競選連任大會，亦都係請博雅揸大旗做安排，嗰次過千名人「眾星拱月」嘅造勢大會搞到好墟冚，連老董咁嘅料都包裝得起，阿羅約夫人本身咁醒，更加係easyjob啦！&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>