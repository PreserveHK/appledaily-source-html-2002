<html><header><meta charset="utf-8"><title>何韻詩、陳文媛癲狂姊妹花</title></header><body><h1>何韻詩、陳文媛癲狂姊妹花</h1><p>在今年初樂壇頒獎禮一同競逐新人獎的何韻詩與陳文媛（BoBo），彼此皆是玩得癲的人，結果贏了獎項更贏了友誼。而最新一期《忽然1周》亦報道何韻詩跟容祖兒的親密關係，看來何韻詩除BoBo以外，還有祖兒做她的好姊妹。</p><p><spanclass>貓咪打破隔膜 &#13;<br> BoBo日前在尖沙嘴接受記者專訪時，待何韻詩走開才夠膽說：「你知啦，佢個樣唔出聲真係好鬼寸，所以第一眼見佢咪以為佢係寸星。不過識落佢係一個癲婆嚟㗎！你哋要小心。當日我夠膽撩佢講嘢先，因為大家都係貓癡，所以係貓嘅話題令我哋開始友誼。」&#13;<br> 何韻詩其後不甘示弱說：「我都估到你話我寸，我個樣唔出聲似惡婆。我夠俾你呃咗，第一眼睇你個樣以為好斯文，查實扮嘢！」<br> &#13;<br> <spanclass>互窒唔怕小器 &#13;<br> BoBo說：「喺呢行搵到交心嘅朋友真係唔易，雖然唔係話唔啱傾，但見面只會SayHi，阿詩同我可能都係玩得好癲嘅人，所以好夾，起碼講嘢大家都唔會就住就住。」&#13;<br> 何韻詩說：「喺友誼方面我一向都得，可能係我同人交往好真嘅關係，但我發覺呢行好多人都對人有戒備。我鍾意BoBo心胸廣，起碼成日俾我窒，佢識得反擊，唔小器，我最怕同啲成日好鬼嚴肅，愁眉苦臉嘅人相處。」<br> &#13;<br> <spanclass>妒忌BoBo美色 &#13;<br> 陳文媛說：「雖然何韻詩今年新人獎呼聲最高，不過我從來無當佢係頭號對手，亦無諗過要贏佢，輸畀佢我都好開心，相信我哋諗法都係一樣，做好本分就得。」&#13;<br> 何韻詩說：「我最妒忌BoBo嘅美色，同行冇乜好妒忌，我字典裏面從來冇同行如敵國呢回事。」</spanclass></spanclass></spanclass></p><p><spanclass>儍儍下玩踢爆 &#13;<br> 曾被阿詩踢爆與陳冠希遊日本的BoBo說：「其實嗰次佢講笑啫，因為我從來都冇講過秘密畀佢聽。佢唔好有新聞，遲早我都會玩番佢。」何韻詩即時補鑊說：「嗰次玩吓啫，做人唔係吓吓都咁正經，有時儍吓，講吓儍話幾好玩，佢鍾意㗎！」<br> &#13;<br> <spanclass>互祝愛情順利 &#13;<br> 陳文媛說：「各位男士，你哋有冇留意何韻詩早排揸車時俾個男人爬頭、佢夠膽落車同人爭拗嘅新聞，從呢件事睇出佢護花能力好強，男人可以將終身付託畀佢，包保出入平安。」&#13;<br> 何韻詩說：「佢個真名叫陳名媛，所以我希望佢快啲釣個金龜婿，嫁個有錢人，做真名媛。」&#13;<br> 撰文：盧雪琪　攝影：林德雄&#13;<br> 飾物提供：Smile　場地提供：小路吧</spanclass></spanclass></p></body></html>