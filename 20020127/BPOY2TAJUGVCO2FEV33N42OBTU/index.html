<html><header><meta charset="utf-8"><title>佐敦17代扮相機鋁箱救市</title></header><body><h1>佐敦17代扮相機鋁箱救市</h1><p>「波神」米高佐敦今季NBA復出效忠巫師，可惜狀態飄忽，波技大不如前。但佢出賽着住嗰對Jordan17代就令人非常期待，美國還未推出行貨之際，eBay.com上嘅貨辦炒價經已直逼港紙$2,000，證明NIKEAirJordan叫座力仍然甚強。今勻香港搶先推出行貨，比美國還要早4天。各Jordan鞋迷，第一時間去搶啦！	&#13;<br>&#13;<br>記者：周靜飴　&#13;<br>攝影：陳偉強</p><p><spanclass><fontstyle>Jordan17扮攝影器材  &#13;<br> NIKEAirJordan出到第17代，唔再係公牛嘅紅、黑、白色，而係改為巫師的藍、黑、白。款式突破唔大，睇落真係有啲悶，唔搞吓花臣真係幾難出位，所以今次NIKE隆而重之，放喺個銀色鋁質手提篋入面扮攝影器材，絕對值得珍藏。另外，隨鞋附送VCD一隻，入面剪輯了佐敦以前喺公牛隊嘅精采球賽片段，Jordan迷必搶！</fontstyle></spanclass></p><p><spanclass><fontstyle>歷代Jordan入貨良機  &#13;<br> 佐敦復出兼推出新鞋款，舊有佐敦鞋款又如何？近年佐敦復刻版一籮籮，當中1代徘徊喺$600~$800，抵買。而Jordan11氣勢最勁，紅×黑復刻版要$1,599才有交易，非常有食力！</fontstyle></spanclass></p><p><spanclass><fontstyle>Jordan17唔旺佐敦？  &#13;<br> 佐敦由去年10月首場對紐約人至近期的比賽，多數着住呢對AirJordan17出場，打咁多場輸多過贏，唔通Jordan17唔係好旺佐敦！？</fontstyle></spanclass></p><p><spanclass><fontstyle>同場加映  &#13;<br> <spanclass><fontstyle>少女必搶！NIKESHOXR4+粉藍色  &#13;<br> 相信大家對於NIKESHOX那個型到爆嘅跑步機電視廣告仍未忘記，NIKESHOX嘅女裝版跑鞋將於2月頭推出銀灰x粉藍版本，粉藍色勁靚，必能吸引不少少女入貨。$1,099(NIKE)(2月6日發售)</fontstyle></spanclass></fontstyle></spanclass></p><p><spanclass><fontstyle>情侶裝AirMax95Zip  &#13;<br> 適逢今年年初三係情人節，男裝就有金版AirMax95Zip，應節得嚟重同女裝紅色襯到絕，當日一齊着出街重唔恨死隔籬！$989(NIKE)(2月6日發售)</fontstyle></spanclass></p><p><spanclass><fontstyle>女裝AirTerraHumaraSlip  &#13;<br> 今個月AirTerraHumara的Slip-on男裝版本剛推出了啡x金版本，2月終於輪到女仔，紅x米版本，行出街Sharp到暈！$749(NIKE)(2月6日發售)</fontstyle></spanclass></p><p>店舖資料：&#13;<br> NikeShop(28955912)&#13;<br> 銅鑼灣告士打道310號StyleHouse1樓13及22號舖&#13;<br> TrendySports(23323987)&#13;<br> 旺角彌敦道580A號潮流特區地庫B29舖</p></body></html>