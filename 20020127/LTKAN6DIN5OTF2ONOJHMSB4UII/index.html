<html><header><meta charset="utf-8"><title>　　女長毛自願入官門 - 李八方</title></header><body><h1>　　女長毛自願入官門 - 李八方</h1><p>西區警署噚日舉行開放日，唔少市民都一家大細去玩，啲小朋友就最高興啦，可以坐上啲「型仔」警車，又玩又影相。喺眾多嘅市民之中，八方赫然發現示威常客「女長毛」雷玉蓮嘅蹤影，究竟佢去警署搞邊科呢？莫非連警署開放日都要走去示吓威，抗議警方濫用權力？&#13;<br> 經八方查詢下，原來「女長毛」只係嚟參觀吓，佢重幽咗八方一默，話特登嚟探吓路喎，將來俾警方拉咗都知「掟」，所以無帶橫額，只係帶咗相機周圍影吓相。佢同八方講，喺警署門口已經有警員問佢係咪示威，重一直跟住佢，連去洗手間都唔例外㖭。以「女長毛」嘅卡士，又難怪警員要提高警覺嘅。&#13;<br> （圖）女長毛雷玉蓮昨參觀警署，周圍拍照留念。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>