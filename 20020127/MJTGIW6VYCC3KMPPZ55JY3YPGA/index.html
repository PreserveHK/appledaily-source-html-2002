<html><header><meta charset="utf-8"><title>哭過痛過<br>趙薇受創心靈等愛呵護</title></header><body><h1>哭過痛過<br>趙薇受創心靈等愛呵護</h1><p>趙薇從北京電影學院畢業後，事業可謂一帆風順，一齣電視劇《還珠格格》令她紅遍東南亞。可惜早前趙薇因穿着日本軍旗服拍照，掀起軒然風波，上月底在湖南表演時更被淋糞，令向來性格樂天的趙薇身心俱損，更為此而哭過，並渴望早日覓得愛郎呵護受創的心靈。</p><p><spanclass>遇襲後始知人緣佳 &#13;<br> 趙薇早前因為穿着日本軍旗服拍照，引來無妄之災，上月底在湖南表演時，慘遭一名內地男子衝上台扼頸及淋糞，整個遇襲過程被圖文並茂地廣泛報道。&#13;<br> 日前趙薇抵港為電影《天下無雙》宣傳，她在銅鑼灣邀月茶館回憶起此事時，心境平和地說：「一切已事過境遷，好彩發生事嗰陣，我重拍緊王家衞公司部戲，所以我可以喺上海安靜咁拍戲，避開晒啲傳媒。<br> &#13;<br> <spanclass>放長假遊歐洲 &#13;<br> 「後來王家衞佢哋又幫我搞咗個發布會，大家都公開講嘢支持我，我好感謝呢組戲嘅台前幕後人員，好似劉鎮偉、王家衞、偉仔同王菲，佢哋私底下都有安慰我。而內地有啲大明星平日同我好少聯絡，但發生咗呢件事之後，佢哋都打電話嚟開解我，以前都唔知道自己人緣原來咁好。」&#13;<br> 遭遇如此難堪事，趙薇卻堅強地熬過去。稍後趙薇計劃放一個月長假期，到英國拍廣告，並順道暢遊歐洲。<br> &#13;<br> <spanclass>眼下生有淚癦 &#13;<br> 看着眼前趙薇表情生動、樂觀的笑臉，忍不住問她可有為遇襲一事而哭過，趙薇說：「為咗嗰件事，我都有喊過，你睇我眼下面有一粒淚癦，有淚癦嘅人，係好易喊㗎！千祈唔好以為我好堅強，其實我都有脆弱嘅時候，不過最近知道咁多人錫自己，又經歷咗咁大件事，我都變得更加珍惜自己。畢竟人生經歷咗挫折，就會成長起嚟。」</spanclass></spanclass></spanclass></p><p><spanclass>拒聘保鑣護身 &#13;<br> 趙薇現在依然如常生活，從未想過要請貼身保鑣，她說：「我喜歡自由自在咁生活，唔鍾意出入有成班人跟住我，上次遇襲嘅事，係好個別嘅事件，所以我並唔怕一個人去逛街，對個人嘅人身安全亦唔擔心。至於再上台表演有冇恐懼，呢個問題，我都答唔到你，因為嗰件事後，我都未有再上台表演過。」</spanclass></p></body></html>