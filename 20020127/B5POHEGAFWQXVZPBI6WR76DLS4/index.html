<html><header><meta charset="utf-8"><title>《雷朋三世》電單車景品峰不二子勁少貨</title></header><body><h1>《雷朋三世》電單車景品峰不二子勁少貨</h1><p>最新一套《雷朋三世》BANPRESTO廠景品，展示主角雷朋三世及女主角峰不二子駕電單車嘅英姿。電單車約有7吋長，人形連車則約高5吋，上色不俗。峰不二子少貨又以一貫性感低胸裝示人，難怪幾多套都唔夠搶，何況景品只係生產一次。&#13;<br>每對售價：$169（超人玩具)</p><p><spanclass><fontstyle>松本大洋新作Bambi12吋Figure  &#13;<br> 可能全城只顧炒賣KUBRICK及BE＠BERICK公仔，相信呢個MEDICOM生產嘅Bambi12吋Figure，冇乜店舖敢返貨。整個Figure有34處可動性關節，靈活性頗高。BAMBI係著名漫畫家松本大洋喺日本某少女雜誌中連載嘅漫畫女主角，為拯救男孩PAMPI與敵人周旋。此Figure附送男孩PAMPI人形一個，膠料製造約5吋高，魔鬼服飾造工不俗！&#13;<br> 售價：$448（超人玩具）</fontstyle></spanclass></p><p><spanclass><fontstyle>《再造人009》Part2扭蛋全城缺貨  &#13;<br> Bandai《再造人009》扭蛋公仔已經係Part2，由於Part1勁好賣，重新繪畫嘅動畫又有VCD推出，催谷下，第2彈幾乎賣清光！全套Part2扭蛋包括：（左起）再造人004、006、博士、男主角009、女主角003（BB仔001附送）及008等，全套約高3吋。&#13;<br> 全套售價：$88（宇宙船）&#13;<br> &#13;<br> &#13;<br> &#13;<br> &#13;<br> &#13;<br> <b> 店舖資料</b> &#13;<br> 宇宙船&#13;<br> 電話：23902708&#13;<br> 地址：旺角奶路臣街19號H地下&#13;<br> &#13;<br> 超人玩具&#13;<br> 電話：23662688&#13;<br> 地址：旺角西洋菜街1N兆萬中心2樓222號舖</fontstyle></spanclass></p></body></html>