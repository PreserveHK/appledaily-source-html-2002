<html><header><meta charset="utf-8"><title>向海嵐下廚考功夫</title></header><body><h1>向海嵐下廚考功夫</h1><p>向海嵐、林保怡和張鎧潼昨日在銅鑼灣時代廣場出席「TowngasAvenue繽紛Show」，向海嵐為了測試自己的廚藝，出席此活動前，早已在家弄了些食物給林保怡試食。她說：「其實我煮嘢唔算好叻，所以我都諗過報讀烹飪班，不過參加呢類烹飪班嘅人多數係師奶，我去學，會俾人覺得幾怪。」<br> &#13;<br> <spanclass>林保怡現金贈母 &#13;<br> 昨日是母親節，向海嵐說：「今晚我會同媽咪食飯，重會送一個水晶心口針畀佢，希望媽咪會鍾意啦。」而同場的林保怡則表示母親節會以現金作禮物，讓媽媽自己選擇買甚麼禮物，他說：「其實我最想帶媽咪去美國或日本旅行，相信佢一定會好開心。噚日我喺元朗拍戲，見到一個婆婆推住架垃圾車，我好感慨，希望天下間嘅子女唔好唔理父母。」</spanclass></p></body></html>