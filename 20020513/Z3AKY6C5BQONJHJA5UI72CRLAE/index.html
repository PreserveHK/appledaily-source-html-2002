<html><header><meta charset="utf-8"><title>星戰4吋吸塑Figure受Fans歡迎</title></header><body><h1>星戰4吋吸塑Figure受Fans歡迎</h1><p>本來大家都以為《星戰前傳II》同《蜘蛛俠》會鬥個你死我活，但唔少玩具店老闆都表示，星戰同蜘蛛俠嘅玩具同樣大賣。好似星戰呢批最新到港嘅4吋吸塑Figure，一套4款之中Qui-GonJinn係上集主角嘅新版Figure，最多人捧場，但其餘配角憑住獨特造型都吸引唔少Fans，想入貨就要快手。&#13;<br>記者：張穎倫&#13;<br>攝影：伍慶泉</p><p><spanclass><fontstyle>激光劍最正  &#13;<br> Qui-GonJinn雖然喺上集壯烈犧牲，但話晒都係絕地武士之一，再加上今次呢個版本做埋激光劍上嘅大能，吸引力大增。</fontstyle></spanclass></p><p><spanclass><fontstyle>兇惡Massiff  &#13;<br> 咪睇呢隻Massiff好似寵物一樣俾人拖住就好乖，查實佢極之兇惡，隨時咬死人。造型夠惡之餘，上色亦算唔錯，抵讚！</fontstyle></spanclass></p><p><spanclass><fontstyle>肥嘟嘟OrnFreeTaa  &#13;<br> 一睇就知呢個OrnFreeTaa肥嘟嘟唔慌打得，但勝在藍色造型夠獨特，Figure亦造得似電影角色，大受Fans愛戴。</fontstyle></spanclass></p><p><spanclass><fontstyle>槍前火燄夠吸引  &#13;<br> 今次唔單止再出《星戰前傳I》嘅Figure，連第6部曲《武士復仇》亦有新版推出。好似呢個Endor嘅士兵，上色更靚之餘，更新加咗槍前嘅火燄嚟吸引玩家。&#13;<br> 全套售價：$340</fontstyle></spanclass></p><p>J&amp;A日美專門店&#13;<br> （23988618）&#13;<br> 旺角彌敦道570-572號基利商業大廈13樓1303室</p></body></html>