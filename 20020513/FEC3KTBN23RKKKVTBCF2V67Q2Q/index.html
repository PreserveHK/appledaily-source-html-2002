<html><header><meta charset="utf-8"><title>買Brembo煞車碟提防平貨扮貴貨</title></header><body><h1>買Brembo煞車碟提防平貨扮貴貨</h1><p>讀者Kenny問：市面上有多款Brembo煞車碟，據知Brembo有好多型號同種類，究竟係點樣分辨嘅呢？&#13;<br>Kenny：就此問題我哋詢問過Brembo2002年香港代理TWAutosport，負責人稱Brembo產品分成兩個系列，一係幫其他車廠製造嘅OEM產品，另外係Brembo本身嘅高性能型號；而喺高性能型號系列當中係無淨𠝹坑碟嘅，而兩者所用嘅質料亦唔同，價錢亦有頗大嘅分別。據聞市面上有部份店舖，用一啲正廠BremboOEM產品自己𠝹坑及鑽孔，冒充高性能系列產品出售；加上OEM產品同屬Brembo出品，所以一般車主好難分辨出來。最後，若大家想知道自己用緊嘅Brembo煞車碟是否屬高性能型號，可將煞車碟旁邊嘅一組文字電郵至<ahref>twauto@pacific.net.hk，代理方面會盡快為你解答。</ahref></p><p>如大家對汽車有任何問題，可傳真至27420542，或郵寄至香港將軍澳工業邨西駿盈街八號，《蘋果日報》副刊「車天車地」版「汽車Q&amp;A」收，我哋會盡快為你解答。</p></body></html>