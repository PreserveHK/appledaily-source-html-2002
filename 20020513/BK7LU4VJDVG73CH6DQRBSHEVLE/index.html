<html><header><meta charset="utf-8"><title>一味窩輪：9216近排熱了</title></header><body><h1>一味窩輪：9216近排熱了</h1><p>美股上禮拜五唔妥，港股暫時好難有運行，但亦唔怕有太大跌幅，唔適宜睇得太淡，吼低買Call輪好過入市買Put輪。&#13;<br> 滙豐（005）5個交易日計埋微跌25仙，收94.50元。畀啲耐性，等滙豐跌到93.50元左右，執啲滙豐Call輪。&#13;<br> 滙豐Call輪主角一直都係9030，交投旺，溢價低，槓桿率唔細，滙豐點郁，佢都跟到貼。8月到期，現價1.21元，溢價1%，槓桿率7.8倍。等滙豐跌1元，隻輪回落到1.03元上車。&#13;<br> 近期，滙豐有隻Call輪9216多咗炒家玩，波幅大過9030，溢價高啲，爆炸力亦都強啲。9月到期，現價42仙，溢價5.4%，槓桿率22.5倍。玩滙豐Call輪，喜歡上落勁嘅，可以揀呢件，吼住喺36仙上車。要有心理準備，玩9216會贏快啲贏多啲，但睇錯正股嘅話則會輸快啲輸多啲。<br> &#13;<br> <spanclass>9116見24仙上車 &#13;<br> 東亞（023）上禮拜收17元，5日跌20仙，等回多些少，執啲東亞Call輪9116，12月到期，現價25.5仙，溢價2.5%，槓桿率6.7倍。等一陣，見24仙上車。&#13;<br> 章　盛</spanclass></p></body></html>