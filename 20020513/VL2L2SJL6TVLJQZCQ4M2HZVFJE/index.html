<html><header><meta charset="utf-8"><title>電腦新產品：<br>東芝細機出擊新蘿蔔頭明撼SONY</title></header><body><h1>電腦新產品：<br>東芝細機出擊新蘿蔔頭明撼SONY</h1><p>手提電腦市場競爭激烈，生產商開發產品，一係就鬥功能，一係就鬥賣相。東芝嘅蘿蔔頭系列（Libretto），就啱啱推出一部新型號機種，由外形、機能到賣價，都同SONY剛推出嘅VAIOU1差不多，擺到明要喺纖巧機種市場分一杯羹。&#13;<br>記者、攝影：徐影龍</p><p><spanclass><fontstyle>16:9LCD有利有弊  &#13;<br> 東芝呢部LibrettoL5系列新機（080TNKW），外形同VAIOU1一樣走纖巧細小路線，機身尺寸為B5Size，不過機身厚度則更為纖薄，更勝一籌係電池位內置喺機內，相較VAIOU1外置式鋰電慳位得多，觀感上亦較好。全銀金屬外殼雖然不及SONYU1咁搶眼，不過勝在平平穩穩，唔同年齡用家都吸引到。&#13;<br> 由於屏幕採用10"LCD，相對地機身會比VAIOU1稍大，而較特別係屏幕比例為16:9，跟傳統4:3有所不同，好處係方便同時使用兩個應用程式，又或欣賞影碟時有更佳效果。缺點就係全屏幕睇相時可視範圍較小，需要上下移動先睇到。</fontstyle></spanclass></p><p><spanclass><fontstyle>發揮流動電腦特色  &#13;<br> 080TNKW以纖薄輕巧為賣點，不但B5Size易於攜帶，而且機身厚度極為纖薄，前端只有20.5mm，機背加入鋰電池亦只有293mm，重量亦只有1.1kg，輕易便可收藏喺公事包或背包內，處理文書或其他工作都不受環境限制。&#13;<br> 另一特色係機內配置IEEE802.11b及WiFi兩種無線網絡制式，透過流動電話就可以喺戶外收發電郵、上網瀏覽等，加上080TNKW纖巧輕薄機身，攜帶上極為方便，相比VAIOU1更能發揮流動電腦嘅特色。</fontstyle></spanclass></p><p><spanclass><fontstyle>硬件配備極似VAIOU1  &#13;<br> 除咗纖巧機身同VAIOU1差不多外，連硬件配置兩者都十分相似。080TNKW處理器同樣採用極為慳電嘅Crusoe，CPU型號為TM5800，不過時脈速度就稍遜於VAIOU1，只有800MHz。至於256MB主記憶體、20GB硬碟及RADEON-M顯示晶片等硬件配置，都同VAIOU1一樣，應付文書工作、打機或睇碟都算足夠。&#13;<br> 東芝同一時間推出另一款LibrettoL5機種，型號為080TNLN，基本上兩者可謂一模一樣，不過就取消咗無線網絡裝置，以及將作業系統由WindowsXPPro改為HomeEdition，價錢上平港幣$2,000，即$9,800，用家揀機時要留意喇。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <b> LibrettoL5080TNKW規格表：</b> &#13;<br> 處理器：CrusoeTM5800（800MHz）	&#13;<br> 硬碟：20GB&#13;<br> 體積：268（W）×167.2（D）×20.5至29.3（H）mm&#13;<br> 顯示屏：10.1"TFT&#13;<br> 顯示晶片：ATIMobilityRADEON-M&#13;<br> 重量：約1.1kg&#13;<br> 記憶體：256MB&#13;<br> &#13;<br> &#13;<br> <spanclass><fontstyle>記者意見  &#13;<br> 抵讚：無線網絡夠方便、機身纖巧細小得嚟屏幕唔算細，外形亦頗吸引。&#13;<br> 要彈：800MHz處理器在現今多媒體潮流下表現有限，變相縮短使用年期。&#13;<br> &#13;<br> ULTRAPRO&#13;<br> 查詢電話：28817052</fontstyle></spanclass></p></body></html>