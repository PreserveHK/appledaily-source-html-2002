<html><header><meta charset="utf-8"><title>新車速報：<br>平治Vito110CDI環保RV新典範</title></header><body><h1>新車速報：<br>平治Vito110CDI環保RV新典範</h1><p>多用途車大行其道，市場亦普遍以日本車佔上大多數；然而系出名門嘅平治Vito；最近以另類RV身份打入香港市場，既有六座位編排，又有闊大實用嘅尾廂組合，加上一台符合歐盟及香港法例嘅Euro32.2公升直4柴油偈，每公里平均耗油量都不過係0.4元而已，可謂既環保又慳油；加上唔使20萬嘅車價便可擁有，睇嚟呢部Vito會係多用途車界，一股異軍突起嘅新勢力噃！&#13;<br>記者、攝影：陳偉林</p><p><spanclass><fontstyle>兩排六座位美觀實用  &#13;<br> 講到車廂鋪排方面，兩排六個座位均為獨立座椅組合，既有頭枕又有三點式安全帶配搭，座椅空間闊落又見承托力強，完全透現出歐式MPV嘅設計格局。而獨立尾廂配搭更有頗高實用性，加上低地台設計，用嚟上落大型貨物重好方便㖭！至於設備方面，除電窗、電鏡及中央遙控門鎖外，重有原廠冷氣同音響㗎！	</fontstyle></spanclass></p><p><spanclass><fontstyle>耗油量低循迹力強  &#13;<br> 然而，呢部平治Vito110CDI嘅賣點所在，會係一台既合乎環保要求，兼且又慳油好力嘅2.2公升直4柴油偈，表現既寧靜暢順，起跑加速時重見剛勁有力㖭！以平均耗油量7.0L/100km計算，即平均每公里0.4元咋！若然想擁有一部有六座位嘅多用途MPV，又怕一般電油偈容積大耗油量高的話，睇嚟呢部平治Vito一定會合你心意；再者，部車本身低重心及四輪獨立懸掛結構，可有安穩可靠嘅循迹表現之餘，唔到1.9米嘅身高，重可以出入全港大部份室內停車場㖭！</fontstyle></spanclass></p><p><spanclass><fontstyle>包裝吸引富活力感  &#13;<br> 跟早前引入香港嘅平治V-Class幾近同出一轍嘅Vito，繼早前推出豪華版嘅客車後，最近代理更進一步引入客貨兩用嘅平民版，活現出一款另類RV嘅魅力；而Vito嘅造型較原有V-Class更富活力之餘，重好有一分時尚觀感，加上左右雙趟門組合，乘客上落重好方便㖭！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>記者試後簡評  &#13;<br> 優點：賣相跟一般兩箱式MPV無異，造型時尚又富貴氣，既有六座位編排嘅實用性；而平均耗油量每公里約為0.4元，可謂既慳錢又環保。&#13;<br> 缺點：兩排六座位設計欠靈活性，設備配搭略嫌一般。&#13;<br> &#13;<br> <spanclass><fontstyle>平治Vito110CDI規格  &#13;<br> 引擎：2148cc直4SOHC柴油&#13;<br> 馬力：102ps/3800rpm&#13;<br> 扭力：25.5kgm/1600-2400rpm&#13;<br> 傳動：5前速手波，後輪驅動&#13;<br> 懸掛：	（前）柱式獨立&#13;<br> 	（後）柱式獨立&#13;<br> 制動：	（前）透氣碟&#13;<br> 	（後）碟式&#13;<br> 輪胎：195/70R15MichelinAgilis&#13;<br> 尺碼：4660×1880×1889mm&#13;<br> 軸距：3000mm&#13;<br> 車重：2700kg&#13;<br> 極速：153km/h&#13;<br> 平均耗油：7.0L/100km&#13;<br> 新車售價：$198,000（六座位）&#13;<br> 車輛提供：仁孚行（28957248）</fontstyle></spanclass></fontstyle></spanclass></p></body></html>