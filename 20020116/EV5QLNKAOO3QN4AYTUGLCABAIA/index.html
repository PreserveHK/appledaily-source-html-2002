<html><header><meta charset="utf-8"><title>掃平貨：東南亞連鎖家具店結業清貨<br>布梳化低至3折</title></header><body><h1>掃平貨：東南亞連鎖家具店結業清貨<br>布梳化低至3折</h1><p>臨近農曆新年，話題仍是經濟低迷，不過經濟不景亦可以帶來正面影響，以下介紹位於灣仔的家具舖，就因為經濟問題而進行結業清貨大冧價，布梳化主要由馬來西亞廠房製造，其他家具則由東南亞其他國家入口，質料上有晒保證。由於係結業散貨，每款貨品都是一件起兩件止，不過不同款式合共差不多達百件，想趁過年前換家具就唔好遲疑啦！&#13;<br>記者：許穗齡&#13;<br>攝影：伍慶泉、龍宇略</p><p><spanclass><fontstyle>花布雙座位梳化  &#13;<br> 新婚不久、正為添置家具而煩惱的葉生葉太，大力推介呢張雙座位梳化。梳化用比利時織布製，內裏則用乳膠製，外套可拆出以機洗，買梳化重連埋三大個咕𠱸，難怪葉太坐到唔願走。&#13;<br> &#13;<br> 尺寸：60吋×35吋&#13;<br> 原價：$5,800&#13;<br> 特賣價：$1,700（連咕𠱸）</fontstyle></spanclass></p><p><spanclass><fontstyle>彈弓坐墊二千蚊有找  &#13;<br> 店主話唔係執笠真係唔會做咁低價，呢張梳化選用格仔Polyester布，乃22座位，比一般雙座位梳化闊落，梳化內裏用乳膠製，坐墊內更裝有彈弓，令你坐得更舒適，𠵱家標價唔使二千蚊，店主只歎市道唔好！&#13;<br> &#13;<br> 尺寸：64吋×32吋&#13;<br> 原價：$6,500&#13;<br> 特賣價：$1,950</fontstyle></spanclass></p><p><spanclass><fontstyle>三座位棉布梳化五折  &#13;<br> 小記就比較鍾意深色嘅梳化，因為襟污糟，好似呢張啡色嘅棉布梳化就最適合不過。梳化內部同樣以乳膠製，特惠價$6,000已經夠抵，重送埋七個咕𠱸，坐落去非常舒服。唔信？不妨到場試吓。&#13;<br> &#13;<br> 尺寸：91吋×36吋&#13;<br> 原價：$12,000&#13;<br> 特賣價：$6,000（連七個咕𠱸）</fontstyle></spanclass></p><p><spanclass><fontstyle>印度鋼花茶几  &#13;<br> 全場茶几一律以半價發售，街坊郭小姐就睇中呢張由印度入口的茶几。方形茶几以印度木Sheesham製成，中間則配上玫瑰花紋鋼架，再放上玻璃做枱面，開着天花燈的話，地面就會出現花紋倒影，真係幾靚㗎！&#13;<br> &#13;<br> 尺寸：28吋×28吋&#13;<br> 原價：$3,990&#13;<br> 特賣價：$1,995</fontstyle></spanclass></p><p>郭小姐：「我諗住過年前換啲新家具，呢個茶几真係唔錯，價錢都幾平！」</p><p><spanclass><fontstyle>全柚木衣櫃五折割讓  &#13;<br> 一般木衣櫃喺連鎖家具店可以好平，但係呢款由泰國入口嘅全柚木衣櫃，就肯定出面無得賣兼做唔到咁平，款式以簡約為主，其他重有酒櫃、電視櫃及牀頭櫃等，全部都係五折起，重有不少係幾十年古董，值得一看。&#13;<br> &#13;<br> 尺寸：闊32吋、深20吋、高84吋&#13;<br> 原價：$7,900&#13;<br> 特賣價：$3,950</fontstyle></spanclass></p><p><spanclass><fontstyle>AnimalPrint雜誌架  &#13;<br> 小記對AnimalPrint情有獨鍾，好似呢款老虎紋及豹紋藤織配鋼架的雜誌架就啱晒我，由菲律賓入口，小記喺連卡佛都見過類似款式，價錢當然貴到飛起，今次特賣以半價出售，每個唔使四百蚊，買返屋企點綴吓都唔錯。&#13;<br> &#13;<br> 尺寸：闊45cm、高30cm&#13;<br> 原價：$790&#13;<br> 特賣價：$395</fontstyle></spanclass></p><p><spanclass><fontstyle>貴氣座枱燈半價起  &#13;<br> 店主一再強調，店內大部分貨色在連卡佛都可見到，好似呢盞坐枱燈，燈座以兩色瓷製成，而燈罩則選用米色印度棉，款式的確高貴得體。其他款式坐枱燈亦以半價至七折清貨，不妨到場慢慢揀。&#13;<br> &#13;<br> 尺寸：高24吋、闊14吋&#13;<br> 原價：$1,399&#13;<br> 特賣價：$699.5</fontstyle></spanclass></p><p><b> 香港為首間結業分店</b> &#13;<br> FELLA在新加坡、汶萊及日本等地合共近有30間分店，但由於經濟不景，香港門市將成為集團內首間結業之分店，MrTelly表示，尾隨後的可能是台灣及新加坡分店，以縮細營業範圍逆境求存。&#13;<br> &#13;<br> <b> 貨量表</b> &#13;<br> 各款梳化：共32件&#13;<br> 各款茶几：共15件&#13;<br> 各款坐枱燈：共18件&#13;<br> 各款櫃：共15個&#13;<br> 各款雜誌架：共6個</p><p><b> 馬來西亞自設廠房</b> &#13;<br> 標榜百分百入口家具，在馬來西亞自設一萬二千多呎工場，以外國入口布製造各式布梳化為主，另外會在東南亞各地如印度及菲律賓等國入口當地家具售賣。</p><p><b> FELLADESIGN特賣場</b> &#13;<br> 特賣期：即日起至1月27日&#13;<br> 結業日期：1月27日&#13;<br> 營業時間：10:30am-7:30pm&#13;<br> 地址：灣仔皇后大道東141-145號恆山中心地庫&#13;<br> 查詢電話：25205386&#13;<br> 網址：<ahref http:> http://www.fella.com.my  &#13;<br> ＊接受現金、Visa、Master及AE信用卡&#13;<br> ＊送貨費用：香港島$250、九龍$350、新界$500</ahref></p><p><spanclass><fontstyle>本地?大陸梳化訂購全線六五折  &#13;<br> 鍾意自己選擇款式及布花，小記就推介你去另一間位於紅磡嘅家具舖，所有梳化同樣做緊特價，陳列貨品一律半價，但貨量得十件以內，但訂造嘅都可以有六五折，全部貨品係由大陸及香港廠房製造，大約2至3個星期就可以收到貨。</fontstyle></spanclass></p><p><spanclass><fontstyle>印度棉布貴妃椅  &#13;<br> 呢張貴妃椅內裏以超力膠製，訂做的話重有五種硬度選擇，外面則用上印度棉布，重連埋兩大個咕𠱸，𠵱家陳列價都係賣到$2,500，訂購三千幾，不妨到場揀揀。&#13;<br> &#13;<br> 尺寸：闊66吋、深33吋&#13;<br> 原價：$5,000&#13;<br> 陳列價：$2,500&#13;<br> 特惠訂購價：$3,250</fontstyle></spanclass></p><p><spanclass><fontstyle>簡約全棉梳化  &#13;<br> 近年家具持續走簡約主義，呢款以全棉灰布加白色邊的22座位，相信啱晒各位年輕朋友的口味。梳化褥同樣以超力膠製，坐落去都幾舒服，而且梳化套可以拆出乾洗，做多幾個套隨時換色都得。&#13;<br> &#13;<br> 尺寸：闊72吋、深35吋&#13;<br> 原價：$5,900&#13;<br> 陳列價：$2,950&#13;<br> 特惠訂購價：$3,835</fontstyle></spanclass></p><p><spanclass><fontstyle>沉實款式啱長輩  &#13;<br> 另外重有不少雙座位梳化椅選擇，呢款訂購價唔使三千，款式夠沉實，長輩較易受落，同樣內裏以超力膠製，外套則用纖維及棉混合製成。&#13;<br> &#13;<br> 尺寸：闊60吋、深34吋&#13;<br> 原價：$4,400&#13;<br> 陳列價：$2,200&#13;<br> 特惠訂購價：$2,860</fontstyle></spanclass></p><p><b> 雅舍</b> &#13;<br> 特賣日期：即日起至2月5日&#13;<br> 營業時間：12:30pm-9:30pm&#13;<br> 地址：紅磡漆咸道北427號地下&#13;<br> 電話：23650529&#13;<br> ＊所有價錢已包括送貨（離島除外）&#13;<br> ＊接受現金、EPS、Visa及Master卡</p></body></html>