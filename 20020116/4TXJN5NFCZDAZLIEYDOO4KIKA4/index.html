<html><header><meta charset="utf-8"><title>數碼新產品：<br>播片聽歌打機三合一『娛樂王』新登場</title></header><body><h1>數碼新產品：<br>播片聽歌打機三合一『娛樂王』新登場</h1><p>早排MP3Player大行其道時，韓國牌子可謂獨領風騷，當中原因不外乎價錢平、功能多取勝。到今日MP3Player被平價MD攻得透不過氣，韓國生產商積極開發新一代手提娛樂產品，力保江山。新機Motioni，擺脫MP3機範疇，加埋影片播放及打機功能，唔再獨沽一味聽歌咁悶。&#13;<br>&#13;<br>記者、攝影：徐影龍　ImageGirl：Kelly</p><p><spanclass><fontstyle>Motioni產品規格  &#13;<br> 處理器：32bitRISCCPU&#13;<br> 記憶體：內置128MB（可外加MMC及SD記憶體）&#13;<br> 顯示屏：2.5"TFT&#13;<br> 解像度：160×234&#13;<br> 體積：63×90×26mm（闊×高×厚）&#13;<br> 重量：105g</fontstyle></spanclass></p><p><spanclass><fontstyle>外形勁似手機  &#13;<br> 驟眼望呢部Motioni，係人都以為佢係一部手機，因為個外形同DB5000真係好似，雖然佢唔可以打出打入，不過就具備強勁多媒體播放機能，包括聽歌、播片、睇相同打機，可謂一機傍身，唔會周身痕。屏幕採用2.5"TFTLCD，而解像度亦只有160×234（16bitColor），不過睇片尚算清晰流暢，亦可直接節省檔案所佔容量，可欣賞更多正片。</fontstyle></spanclass></p><p><spanclass><fontstyle>簡易下載檔案  &#13;<br> 跟機主要附送三款軟件，第一款為管理電腦同Motioni檔案嘅《I-Manager》，雖然採用英文介面，不過勝在操作簡單，一拖一放就可將檔案抄至Motioni。&#13;<br> 第二款《MEMi》本來概念唔錯，因為可幫用家自動搜尋新嘅多媒體檔案，再自動下載至Motioni，可惜當中存在缺點；程式介面及供下載之官方網站只以韓文顯示，相信大部分香港人連估都估唔到點用，嘥氣。&#13;<br> 最後一款為《WindowsMediaEncoder》，讓用家將各式影像檔如AVI、MPEG等格式，簡單轉換成《MediaPlayer》支援嘅格式，再下載至Motioni攞出街欣賞。&#13;<br> &#13;<br> <spanclass><fontstyle>SuperKingAVCentre  &#13;<br> 查詢電話：23915331&#13;<br> Motioni官方網址：<ahref http:>www.motioni.co.kr/ </ahref></fontstyle></spanclass></fontstyle></spanclass></p><p><spanclass><fontstyle>娛樂王四大機能  &#13;<br> Motioni既然號稱娛樂王，功能當然有番咁上下：</fontstyle></spanclass></p><p><br> &#13;<br> <spanclass><fontstyle>記者意見  &#13;<br> <spanclass><fontstyle>擴充性強　有待發揮  &#13;<br> 雖然官方稱呢部Motioni係一部內置《MediaPlayer》嘅機仔，不過由於採用WindowsCE3.0為OS，所以理論上可安裝各式各樣之WindowsCE軟件，大大增強機能，如電話簿同雙向字典等。可惜由於官方網站採用韓文，所以用家升級各項機能會較困難，期望將來會增加中、英文版本，讓用家發揮Motioni真正嘅優點。</fontstyle></spanclass></fontstyle></spanclass></p></body></html>