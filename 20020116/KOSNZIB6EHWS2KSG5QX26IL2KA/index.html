<html><header><meta charset="utf-8"><title>鞋王綜合體PrestoWoven正價登場</title></header><body><h1>鞋王綜合體PrestoWoven正價登場</h1><p>千呼萬喚，期待已久的PrestoWoven行貨終於面世，其實唔使多解釋，睇個名都知Presto跟Woven有血緣關係。追溯番2000年周街一人一對Presto，到2001年通宵排隊買Woven，今年你將要買的，是Presto和Woven的混合體，事關Nike今次打正名號以兩個鞋款Crossover二合為一，絕對是創舉！能否像Woven一樣咁炒得就未知，不過早輪水貨要$1,500過外，今次係Nike擁躉就搶硬！&#13;<br>記者：程美虹&#13;<br>攝影：黃子偉</p><p><spanclass><fontstyle>第1代PrestoWoven&#13;<br> 行貨全色曝光  &#13;<br> 甚麼波鞋都係第1代最經典、最值得擁有，Presto和Woven首次合體成為PrestoWoven，必儲！今次Nike行貨一次過出晒幾隻靚色PrestoWoven，擺到明想谷佢上位，唔搶就難！</fontstyle></spanclass></p><p><b> 同場加映</b> &#13;<br> <spanclass><fontstyle>AirPrestoGym夠強「橫」  &#13;<br> 雖然PrestoWoven今年打頭陣出擊，但同期AirPresto家族都有新成員AirPrestoGym出現，鞋身當然沿用翻Presto物料，外形有少許似PrestoCage，賣點是鞋側的特製橫帶，加強腳部橫向動作的穩定性，做Gym穿着最適合不過。</fontstyle></spanclass></p><p><spanclass><fontstyle>最新Presto玩Pattern  &#13;<br> 唔計PrestoiD（因為屬於上網自製，不是Nike官方設計），今次算是首度推出圖案花紋AirPresto，之前全部齋玩色，七彩和漸變統統玩晒，02年最新推介綠x灰色鑽石扭紋AirPresto，售$719（後日發售）。</fontstyle></spanclass></p><p><spanclass><fontstyle>AirPresto首創6碼鞋  &#13;<br> AirPresto首創以鞋碼分為XXS~XXL6個碼，打破傳統數字鞋碼標準，自99年推出至今顏色出個不停，美國、歐洲、日本等各地都有出過特別版顏色，估計數量不少於50種，其後更發展至自行上網設計個別顏色和圖案配搭，曾掀起PrestoiD訂購熱潮。</fontstyle></spanclass></p><p><spanclass><fontstyle>Woven排通宵  &#13;<br> 00年初出現時即受到極力推介，由於貨源極少，但需求殷切，水貨價曾最高炒到五、六千蚊對，去年4月行貨終於蒲頭，但數量又少，Fans惟有通宵排隊買，第二輪行貨更以網上登記抽籤發售，到近期再有新色返，可惜發售日期仍然撲朔迷離，雖然炒價逐步回落，但在長期供不應求之下，Woven平均都賣2,000蚊樓上，持久力強橫。</fontstyle></spanclass></p><p>售賣點：NikeShop(28955912)&#13;<br> 銅鑼灣告士打道310號StyleHouse1樓13及22號舖</p></body></html>