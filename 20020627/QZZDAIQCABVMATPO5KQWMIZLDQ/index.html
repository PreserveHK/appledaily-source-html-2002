<html><header><meta charset="utf-8"><title>EPSON首部七色Printer直印C圖案</title></header><body><h1>EPSON首部七色Printer直印C圖案</h1><p>自從EPSON將打印解像度突破到2,880dpi及提倡PIM技術後，已經冇乜新搞作，因為紙同墨點要突破樽頸位難度頗高，想將Inkjet相片質素再提升，惟有向多色墨盒發展。&#13;<br>&#13;<br>記者：徐影龍</p><p>PHOTO2100規格表：&#13;<br> 解像度：2,880×1,440dpi&#13;<br> 列印尺寸：A3＋&#13;<br> 接駁介面：Parallel、FireWire、USB2.0&#13;<br> 附加功能：光碟表面直接打印</p><p><spanclass><fontstyle>七色墨盒兼三頻介面  &#13;<br> 呢部PHOTO2100就係EPSON在港推出首部具有七色墨盒嘅Printer，除本身六色墨盒外（黃、藍、淺藍、洋紅、淺洋紅及黑），新加入一種灰色墨，約莫等於50%黑，好處係令相片灰位有較深層次，如人像陰影位、純黑白相片等，效果自然細緻得多。&#13;<br> 由於市場對象為高質素打印商業用途，預計列印檔案容量頗大，故此接駁介面採用三頻式設計，包括傳統嘅ParallelPort，以及市面上兩大高速傳送介面FireWire及USB2.0，就算列印高質素圖像都唔會等太耐。</fontstyle></spanclass></p><p><spanclass><fontstyle>自己印CD圖案  &#13;<br> 除咗提升至七色墨盒外，PHOTO2100更有另一個煞食功能，就係可直接打印圖案喺CD度，實行自製CD封面，不論送禮畀朋友或自製光碟資料庫都咁好用。直接印落CD度比傳統嘅光碟貼紙有更好效果，起碼唔會因為封面貼紙脫落而整壞光碟機。不過由於賣價差不多達七千蚊關係，一般用家未必負擔得起，所以較為適合商業用途，尤其係幫人製作VCD、電子相簿等用途，直印封面相信會更受用家歡迎。</fontstyle></spanclass></p></body></html>