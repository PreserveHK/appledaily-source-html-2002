<html><header><meta charset="utf-8"><title>電腦新產品：IntelP4-M突破2GHz<br>5大廠商新機搶閘登場</title></header><body><h1>電腦新產品：IntelP4-M突破2GHz<br>5大廠商新機搶閘登場</h1><p>過往處理器時脈速度發展，桌面型號嘅發展步伐往往屢創高峯，而手提電腦則慢得多，不過Intel就喺日前舉行發布會，宣布P4流動處理器M系列達到2GHz，同場中重一口氣展示咗5間廠商推出嘅P4-M2GHz手提電腦，比好多桌面型號更快，相信陸續會有更多廠商推出相關型號。&#13;<br>&#13;<br>記者、攝影：徐影龍</p><p><spanclass><fontstyle>只在速度上提升  &#13;<br> 為針對手提電腦用途而開發嘅P4-M系列處理器，在不久前才推出了1.8GHz型號，估不到Intel咁快又宣布推出更高時脈速度嘅2GHz型號，不但可同時間處理更多數據，對於WindowsXP其中一個多用戶背景程式運行功能，有更穩定暢快表現，唔會因多人Login電腦而出現拖慢情形。&#13;<br> 新P4-M處理器仍舊採用0.13微米製程，同樣支援EnhanceSpeedStep技術及DeeperSleepAlertState，除時脈速度外，可以話同舊型號冇乜分別。除P4-M2GHz處理器外，同期重有P4-M1.9GHz、Celeron1.5GHz、1.4GHz同1.33GHz登場，至於新嘅Celeron1.5GHz同1.4GHz，使用400MHz系統匯流排，而Celeron1.33GHz則使用133MHz系統匯流排。</fontstyle></spanclass></p><p><spanclass><fontstyle>五部新機曝光  &#13;<br> 雖然新P4-M只在速度上有所提升，並冇加入甚麼新技術，如進一步改良SpeedStep慳電技術等，不過一眾手提電腦製造商仍然好樂意咁推出支援型號機種，發布會中就擺放五部配備P4-M2GHz處理器嘅手提電腦，有趣的是全部均為AllInOne機種，可能咁高時脈速度唔多適合機內空間有限嘅纖巧型機種。&#13;<br> &#13;<br> <b> COMPAQPresario2800</b> &#13;<br> 基本上COMPAQ呢部Presario2800同場中其他機種分別不大，不過在外形上則較為討好，同樣採用P4-M2GHz處理器、256MB記憶體及DVDROM等。值得注意係機內採用ATIRADEON7500顯示晶片，成本較平外，表現亦十分良好，平面或3D都有唔錯表現，呢點亦係目前較多高階機種樂意採用嘅原因。</fontstyle></spanclass></p><p><b> IBMThinkPadT30</b> &#13;<br> ThinkPadT30算係五部機中體積最細嘅一部，不過外形上仍一貫IBM作風，四四方方全黑機身，行政味仍然咁重。ThinkPadT30係喺場中第二部採用ATIRADEON7500嘅新機，似乎IBM在針對商業用家外，同時亦顧及到3D繪圖及Game表現的重要性。</p><p><b> acerTravelMate630</b> &#13;<br> acer在日前才以一萬蚊特惠價推出屬較低檔嘅新機Travel270，話咁快在場中又有一部配備P4-M2GHz型號。呢部TravelMate630走較高檔路線，除P4-M2GHz處理器外，重配有15"TFT顯示屏、30GB硬碟、256MB記憶體及DVDROM，適合作流動式桌面電腦使用。</p><p><b> 華碩L3</b> &#13;<br> 華碩全線L3系列手提電腦均採用P4-M處理器，當然會繼續支援新嘅P4-M2GHz型號。全黑機身走穩重路線，適合行政人士採用。機內除配有2GHz處理器外，重有15"TFT顯示屏、256MB記憶體、DVDROM等，顯示晶片採用ATIMobilityM7-P，而底板晶片組則為i845MP。</p><p><b> STAMP</b> &#13;<br> 可能STAMP在一般用家心目中較為陌生，不過在場中展示STAMP嘅新機，在外形及系統表現上，亦不下於其他牌子電腦，規格上亦係同其他機種差不多，較與別不同的是，呢部手提電腦機前設有一組控制面板作操控光碟機之用，齋聽歌毋須花時間啟動電腦。</p></body></html>