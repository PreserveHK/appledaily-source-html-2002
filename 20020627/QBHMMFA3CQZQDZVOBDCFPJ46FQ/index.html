<html><header><meta charset="utf-8"><title>海外車訊：<br>新版保時捷Boxster盡享開篷駕駛樂</title></header><body><h1>海外車訊：<br>新版保時捷Boxster盡享開篷駕駛樂</h1><p>保時捷車廠繼快將推出全新CayenneSUV後，最近又為旗下嘅Boxster開篷跑車，推出Facelifted新版；新車除造型變得更吸引外，其中一台2.7公升水平對向六汽缸引擎，配以5前速TiptronicS半自動波箱，所迸發出嘅強勁性能表現，絕能教人為之怦然心動。今日不如一齊嚟先睹為快，睇睇新車有何吸引之處啦。&#13;<br>&#13;<br>記者：鄭達基</p><p><spanclass><fontstyle>新造型更富魅力  &#13;<br> 雖然新車嘅造型大致與原有型號相近，但Facelifted新版Boxster就裝有新款頭泵把，除令車首造型望落更吸引外，其擾流設計亦可有助增強行車時嘅穩定性；尾泵把及胎軨嘅設計亦略有改動，而車尾定翼當車速達120km/h或以上時會自動升起，以增強高速行車時嘅穩定性。這還不特止，開啟需時甚短嘅軟篷頂，後窗更改配上玻璃，因而可為駕駛者提供更佳嘅後視範圍。&#13;<br> &#13;<br> <spanclass><fontstyle>車廂布局跑意濃  &#13;<br> 車廂布局方面，如軚環、手掣桿、車門把手及波棍等等，都改為與車廂同色，從而予人更感統一之餘；座椅亦改用更高質素嘅用料，承托力較前更見充裕，乘坐倍覺貼服舒適。而中控台設備亦見齊全，兼且鋪排得簡潔有序，用落十分方便。</fontstyle></spanclass></fontstyle></spanclass></p><p><spanclass><fontstyle>2.7公升引擎動力充沛  &#13;<br> 新版Boxster用上一台2.7公升水平對向六汽缸引擎，但動力輸出較原有型號來得更強（達228匹），而其耗油量亦較前為低，匹配一套5前速TiptronicS半自動波箱，因而令性能表現更強勁；難怪新車0至100公里嘅加速度，僅為7.3秒而已，而極速更可高達248km/h咁快啦。四輪高效能碟式制動，加上ABS等電子系統輔助下，亦予人有收放自如之感㗎。</fontstyle></spanclass></p><p><spanclass><fontstyle>保時捷Boxster規格  &#13;<br> 引擎：2687cc水平對向六汽缸DOHC&#13;<br> 馬力：228ps/6300rpm&#13;<br> 扭力：26.5kgm/4700rpm&#13;<br> 傳動：5前速TiptronicS半自動波，後輪驅動&#13;<br> 懸掛：（前）麥花臣支柱（後）麥花臣支柱&#13;<br> 制動：（前）透氣碟（後）透氣碟（ABS）&#13;<br> 輪胎：（前）205/55ZR16（後）225/50ZR16&#13;<br> 尺碼：4320×1780×1290mm&#13;<br> 軸距：2415mm&#13;<br> 車重：1330kg&#13;<br> 0-100公里：7.3秒&#13;<br> 極速：248km/h&#13;<br> 平均耗油：10.7L/100km&#13;<br> 新車售價：約港幣66萬起</fontstyle></spanclass></p></body></html>