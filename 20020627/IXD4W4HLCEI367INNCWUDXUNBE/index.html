<html><header><meta charset="utf-8"><title>新車速報：<br>新版平治E-Class　豪！</title></header><body><h1>新車速報：<br>新版平治E-Class　豪！</h1><p>備受注目嘅新版平治E-Class，最近經已正式抵港；當中頂級嘅E500Avantgarde，不但與其他新E-Class一樣，擁有極具吸引力嘅造型外，極具豪邁氣派嘅車廂鋪排，同埋一台能輸出306匹馬力嘅5.0V8引擎，亦為賣點所在。有興趣嘅朋友，就唔好錯過今日嘅介紹喇！&#13;<br>&#13;<br>記者、攝影：黃凱穎</p><p><spanclass><fontstyle>賣相出眾富時代感  &#13;<br> 新版E-Class嘅造型，明顯較前來得修長吸引，不但更富時尚美外，而且重予人有一份年輕活力感㖭！而圖中一部頂級E500Avantgarde型號，車頭一組Bi-Xenon雙圓頭燈，以及多盞式聚焦尾燈配搭，予人留有深刻印象外，四輪17吋合金胎軨組合，可謂更具吸引力呢！</fontstyle></spanclass></p><p><spanclass><fontstyle>乘坐舒適享受至高  &#13;<br> 呢部用作測試嘅E500Avantgarde，其車廂鋪排富有人體工學設計嘅修飾，予人有感空間闊落外；加上屬Option配備嘅Panoramic雙天窗，更可謂冠絕同儕。由高級真皮鑲嵌而成嘅座椅承托力甚豐，當中一雙前排仿桶形座椅，更備有全方位電控調校連記憶裝置，用落極之方便。設備配搭亦見齊全，除車門電窗、門邊電鏡、高級音響及原廠恒溫冷氣外，另外更備有後排獨立送風連風速調校，享受至高。</fontstyle></spanclass></p><p><spanclass><fontstyle>5.0公升引擎輸出強勁  &#13;<br> 然而，E500Avantgarde一台5.0公升V8引擎動力輸出強勁，匹配一套5前速半自動波箱，從而令其性能表現更見出色；另外，此車更備有一套名為AIRMATICDC嘅氣壓懸掛組合，響一套17吋高性能輪胎輔助下，能令新車有更出色嘅循迹表現。而四輪高效能碟式制動，加上有ABS、BAS及SBC等電子系統嘅輔助下，亦能予人有收放自如之感呢！</fontstyle></spanclass></p><p><spanclass><fontstyle>平治E500Avantgarde規格  &#13;<br> 引擎：4966ccV8DOHC&#13;<br> 馬力：306ps/5600rpm&#13;<br> 扭力：46.9kgm/2700-4250rpm&#13;<br> 傳動：5前速半自動波，後輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：245/45R17MichelinPilotPrimacy&#13;<br> 尺碼：4818×1822×1452mm&#13;<br> 軸距：2854mm&#13;<br> 車重：1680kg&#13;<br> 0-100公里：6.1秒&#13;<br> 極速：250km/h&#13;<br> 平均耗油：11.5L/100km&#13;<br> 新車售價：$748,000（Avantgarde/標準版）&#13;<br> 　　　　　$738,000（Elegance/標準版）&#13;<br> 車輛提供：仁孚行（28957288）</fontstyle></spanclass></p></body></html>