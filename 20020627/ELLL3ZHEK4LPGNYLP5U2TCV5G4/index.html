<html><header><meta charset="utf-8"><title>　　邱達昌被迫捐146萬 - 李八方</title></header><body><h1>　　邱達昌被迫捐146萬 - 李八方</h1><p>今年公益金籌得嘅善款唔夠數，不過，八方睇到一份上市公司公告，發覺喺證監會「協助」下，素有「慳家」美譽嘅「老虎仔」邱達昌（邱德根嘅公子）都捐出價值146萬元嘅股票畀公益金，公益金善款數字有機會回升。&#13;<br> 「老虎仔」原先係一間叫做「慶屋國際」嘅上市公司嘅大股東，雖然佢將百分之二十九股份賣咗畀人，但證監認為「老虎仔」同新買家屬於一致行動人士，而且佢哋手上嘅股份合計逾三成股權。除非「老虎仔」將剩低嘅股份賣畀同佢自己及新買家絕無關係嘅第三者，否則就要提出全面收購。最後，「老虎仔」決定將餘下嘅六百多萬股「慶屋」捐晒畀公益金，呢批股票市值都有140多萬元。八方相信公益金應該多謝證監會！&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>