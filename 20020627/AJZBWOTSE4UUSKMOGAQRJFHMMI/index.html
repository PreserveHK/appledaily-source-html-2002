<html><header><meta charset="utf-8"><title>新品種馬來西亞青瓜</title></header><body><h1>新品種馬來西亞青瓜</h1><p>青瓜清甜爽口，尤其是做沙律時，加入少量青瓜粒，更加清爽。但並非所有青瓜生食都咁好味，以我經驗最好係揀選啲實淨而又瘦長嘅品種，好似日本青瓜，品質有保證。所以馬來西亞都將日本種青瓜移植過自己本土種植，最近喺超市可以搵到呢啲最新品種馬來西亞青瓜，食落同日本青瓜真係無分別，青瓜面重保留住拮手嘅刺，證明確實係新鮮，核少、肉厚清甜又爽脆，生食最好不過。一盒內有三條，大概半磅多重。&#13;<br>&#13;<br>$19.5/盒&#13;<br>百佳超市有售</p><p><spanclass><fontstyle>加鈣牛奶夾心餅  &#13;<br> 飲奶係吸收鈣質嘅最佳方法，不過如果你哋都好似我因飲奶而會肚瀉，甚至乎怕咗奶嗰陣腥味嘅話，介紹大家食呢款加有鈣質嘅牛奶夾心餅。呢款餅蛋味濃郁，重加有牛奶、薏米等成份，營養豐富，香脆可口，採用獨立包裝，更方便攜帶，放喺手袋內隨時可作為醫肚小食。&#13;<br> &#13;<br> $3.9/100克&#13;<br> 惠康超市有售&#13;<br> </fontstyle></spanclass></p></body></html>