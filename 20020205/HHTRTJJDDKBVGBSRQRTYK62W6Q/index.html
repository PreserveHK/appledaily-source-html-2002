<html><header><meta charset="utf-8"><title>電腦新產品：<br>SONY頂級電腦水貨到港影音王矜貴價$26,800</title></header><body><h1>電腦新產品：<br>SONY頂級電腦水貨到港影音王矜貴價$26,800</h1><p>唔知係咪要符合番SONY專做影音嘅強項，每次旗下嘅桌面電腦推出新型號，都係以大幅加強影音功能為重點，加上外形設計鬼火咁靚，往往都令一眾中產人士自動投案乖乖畀錢。今次呢部號稱影音王水貨啱啱到港，喺日圓貶值下，都重賣成二萬六千幾蚊，到底係咪有姿勢兼有實際呢？&#13;<br>記者、攝影：徐影龍&#13;<br>ImageGirl：王穎</p><p><spanclass><fontstyle>玩影音錄播NetMD  &#13;<br> 影音王日本型號為PCV-MXS2RL7，最大特色係透過電腦嘅多媒體同剪輯功能，將影音享受大大發揮，不但附設之喇叭輸出功率達20W＋20W，而且輸出插頭為獨立底板式設計，內藏抑制噪音同信號變換嘅晶片，令靚聲質素更上一層，唯一可惜係並非採用5.1喇叭系統，睇DVD影碟失色不少。&#13;<br> 影音王對流動隨身聽產品支援亦甚豐富，包括設有MemoryStick插槽，可將製作好嘅數碼音樂，直接抄至白色MagicGateMS記憶片，方便擁有SONYNetworkWalkman（即MP3Player）嘅用家。&#13;<br> 另外還加設近排大熱嘅NetMD插口，可將網絡上嘅音樂直接抄至MD，當然亦支援錄音時間一變四嘅MDLP技術，變相為用家省回一部具MDLP功能嘅MD錄音機。整體上對各類影音產品嘅支援性，可謂無人能及。</fontstyle></spanclass></p><p><spanclass><fontstyle>玩剪片可燒錄DVD  &#13;<br> 若果部機只可以睇碟同聽歌，又點可稱為影音王呢？所以機內配備之光碟機為DVD-RW，不但可讀取所有DVD影碟，而且還具複錄功能，一隻DVD-RW碟若以單面單層燒錄，約可收藏4.7GB資料容量，多多資料都塞得落，最啱將個人視像資料（如生活片段等），以MPEG2高質素格式燒錄，不過複寫DVD時只得單倍速，4.7GB資料真係有排燒。&#13;<br> 既然可燒錄DVD光碟，絕對唔少得一個大容量嘅硬碟作暫存資料之用，影音王附有一個120GB特大硬碟，雖然有點誇張，不過對於影音剪輯所需，亦算差不多了。</fontstyle></spanclass></p><p><spanclass><fontstyle>玩擴充接駁介面夠齊  &#13;<br> 影音王基本上同之前嘅舊型號差不多，較大分別係處理器則由1.7GHz升級為1.9GHz，硬碟由80GB加至120GB，最值錢就係將CD-R燒碟機升級為DVD-RW，可算將機能全面提升，加上256MBDDRSDRAM同GeForce2MX32MB顯示晶片，點止影音功能咁簡單，直頭打立體Game、工作、繪圖全都應付裕如。&#13;<br> 繼承SONY一貫傳統，機內擴充插頭之多可謂集桌面電腦同Notebook於一身。除基本嘅Serial、Parallel、PS2同USB外，重額外加入DVI（數碼視訊輸出）、i.LINK（FireWire）、PCMCIATypeII插槽、MemoryStick插槽同光纖等，幾乎乜周邊都接駁到。至於網絡接頭則有齊Ethernet同Modem，不論寬頻上網或傳真都冇問題。</fontstyle></spanclass></p><p><b> 影音機王規格表</b> &#13;<br> 處理器：P41.9GHz&#13;<br> 記憶體：256MBDDRSDRAM&#13;<br> 硬碟：120GB&#13;<br> 顯示屏：17"TFT&#13;<br> 顯示晶片：GeForce2MX（32MB）&#13;<br> 碟機：DVD-RW、NetMD&#13;<br> 作業系統：WindowsXP（中、英、日任擇）&#13;<br> &#13;<br> &#13;<br> <b> 記者意見</b> &#13;<br> 抵讚：外形、機能到附送軟件全屬頂級之作。&#13;<br> 要彈：話之你外形幾靚仔功能幾強都好，咁嘅市道賣二萬幾蚊，只會令用家望門興歎。&#13;<br> &#13;<br> iCAP&#13;<br> 查詢電話：22956820&#13;<br> 日本官方網址：<ahref http:>www.sony.co.jp/sd/products/Consumer/PCOM/PCV-MXS2R/index.html </ahref></p></body></html>