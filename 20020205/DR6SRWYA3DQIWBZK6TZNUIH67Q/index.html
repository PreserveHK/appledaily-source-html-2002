<html><header><meta charset="utf-8"><title>漫遊美加全攻略三頻機狂冧價</title></header><body><h1>漫遊美加全攻略三頻機狂冧價</h1><p>農曆年放長假，你會唔會去美加探親，兼且拎部手機過去傍身呢？咁香港同美加都用得嘅三頻手機就最啱使，加上近期嘅三頻機價一冧再冧，某些型號比初推出時跌價一半有多。今回一於趁低吸納，實行一機傍身，三地通行！&#13;<br>&#13;<br>記者：招佩珊　部分攝影：李日進　&#13;<br>ImageGirl：Cutie　服裝提供：i.t.</p><p><spanclass><fontstyle>再談三頻機  &#13;<br> 三頻手機即係支援GSM900/1800/1900三個頻譜的手機，現時本港網絡僅提供GSM900/1800兩個頻譜，即俗稱的GSM/PCS雙頻。但美加方面的主流手機制式為TDMA、CDMA及GSM1900，有別於亞歐大部分地區，所以用家通常手持GSM900/1800/1900制式的三頻手機，就能通行全球大部分地區（日本、南韓除外）。</fontstyle></spanclass></p><p><b> 全面格價</b> &#13;<br> <spanclass><fontstyle>V66冧價勁/T39功能強  &#13;<br> 現時市面有售的三頻機當中，僅得Motorola、ERICSSON和SIEMENS三個牌子推出過三頻手機。當中由於Motorola為美國公司，順理成章亦成為首個推出三頻機的手機牌子，資歷最深。而經過我哋的格價，推出半年左右的V66跌價最勁，當初行貨開賣要成$4,280，家陣先達行貨價只需$1,800-$1,900左右。&#13;<br> 不過論功能，ERICSSONT39mc就最抵玩，內置藍芽兼上GPRS，成為近期不少IT人的藍芽試驗機。而且機價亦由初賣時約$2,500跌至$1,600左右，抵玩之極。</fontstyle></spanclass></p><p><spanclass><fontstyle>另類GSM900雙頻機  &#13;<br> 除了三頻機外，市面還有一部雙頻手機Nokia8890可漫遊美加。8890支援GSM900/1900，喺香港只可接收GSM900單頻，只可以上CSL、Orange和數碼通三個GSM900/1800雙頻台；反之僅提供GSM1800頻譜的SUNDAY、新世界和PEOPLES三個台，8890就無法使用。</fontstyle></spanclass></p><p><spanclass><fontstyle>美加漫遊用家親身說法  &#13;<br> <b> 視乎網絡覆蓋</b> &#13;<br> 漫遊蒲點：	溫哥華、加拿大西岸同美國&#13;<br> 所用手機：	SIEMENSS40&#13;<br> 西門子流動電話香港區總經理鄧以堅（Eugene）：「加拿大主要行TDMA同GSM1900，喺溫哥華用部三頻機未試過收唔到或者斷線。至於美國就要睇吓去邊個城市，因為唔係每個州都有GSM1900，響大城市同市中心裏面完全無問題，不過去到較偏遠嘅住宅區或者農場就收得唔係咁好。其實手機收得好唔好，好視乎網絡嘅覆蓋。」</fontstyle></spanclass></p><p><b> 大城市接收無問題</b> &#13;<br> 漫遊蒲點：	美國三藩市、洛杉磯、拉斯維加斯&#13;<br> 所用手機：LF2000i（L2000i有蓋版）&#13;<br> 自由寫作人麥朗：「通常去嗰幾個大城市都有GSM1900，無論喺室內同室外都無問題，當然室內會差少少。就算去啲大型展覽場館，都一樣打到電話，不過行到啲角位同走廊，就會得番一、兩格訊號強度，不過未試過收唔到。」</p><p><b> 接收清過香港</b> &#13;<br> 漫遊蒲點：加拿大溫哥華&#13;<br> 所用手機：ERICSSON	T39mc&#13;<br> 攝影師Max：「任何地方都收得好清，就算落Bar同Disco都好Perfect，無回音無跳線。響屋企或者揸緊車，都未斷過線，香港嘅朋友打畀我都覺得清，重以為我響香港㖭！」</p><p><b> 注意</b> &#13;<br> 三頻機並非通行全美！&#13;<br> 雖然美國兼行TDMA、CDMA及GSM1900，但並非每個州都會有GSM1900嘅網絡。臨行前最好向所屬香港網絡商，查清楚所往地區是否在漫遊範圍內，否則拎住部三頻機都打唔到電話。</p></body></html>