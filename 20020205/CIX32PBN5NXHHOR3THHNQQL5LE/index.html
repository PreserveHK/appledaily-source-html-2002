<html><header><meta charset="utf-8"><title>三十年大廚帶你掃海味街</title></header><body><h1>三十年大廚帶你掃海味街</h1><p>農曆新年辦年貨，第一時間當然想起上環海味店林立嘅海味街，不過原來現在海味街不斷擴張，東至文咸東街、西至德輔道中都可以有海味嘅蹤影，不如今次就集中急庇利街及文咸東街一段，由有三十多年大廚經驗嘅梁樹華師傅帶路，沿途為大家送上選購海味貼士，各位主婦們萬勿錯過。&#13;<br>&#13;<br>記者：許穗齡　攝影：楊錦文</p><p><spanclass><fontstyle>參茸海味滙聚上環  </fontstyle></spanclass></p><p><b> 1</b> <spanclass><fontstyle>過三十款罐頭鮑任揀  &#13;<br> 拍攝當日為年二十，但見全店擁擠非常，絕對可以用水洩不通來形容，急忙問吓老闆潘先生有咩經營之道，原來海味店由祖父傳落，之前名為福記，轉到潘先生手中已經有三十年，潘先生嘗試將海味生意現代化，如加強店舖裝修，而店內服務以半自助式，客人可以用手觸摸貨品，加強信心。貨品種類繁多，淨係罐頭鮑已經有三十多款，給予客人更多選擇。</fontstyle></spanclass></p><p>店名：安記海味&#13;<br> 地址：上環急庇利街8號金豐大廈地下G座及一樓&#13;<br> 電話：25446336　營業時間：上午9:00-下午6:00</p><p><b> 2</b> <spanclass><fontstyle>意頭菜配料平通街  &#13;<br> 陳先生經營參茸海味有三至四年，店裏各式乾貨如冬蟲草、鮑魚、冬菇等款式多不勝數，近兩年經濟唔好，生意的確大不如前，客人購物慾低，就連農曆新年此等傳統大節都未能大大提高生意額，惟有做吓重點減價吸引顧客，大部分貨品都比過去幾年平。</fontstyle></spanclass></p><p>店名：清順蔘茸燕窩行&#13;<br> 地址：上環文咸東街97號D永達商業大廈地舖&#13;<br> 電話：28549332　營業時間：上午9:00-晚上8:00</p><p><b> 3</b> <spanclass><fontstyle>花膠海參選擇多  &#13;<br> 環球參茸開業只有一年多，在上環海味街屬生力軍，老闆羅先生在旺角都有分店，開舖以來生意都算可以，但在此競爭都幾大，店舖嘗試以品種選擇多取勝，花膠海參等都備有不同產地品種，任客人揀個夠。</fontstyle></spanclass></p><p>店名：環球燕窩參茸行&#13;<br> 地址：上環文咸東街95號地下&#13;<br> 電話：28158001&#13;<br> 營業時間：上午9:00-晚上7:00</p><p><spanclass><fontstyle>梁樹華師傅小檔案  &#13;<br> 年齡：50歲&#13;<br> 入廚年資：36年&#13;<br> 拿手菜式：各式以海味為主的餸菜，近年亦嘗試以海味加上西式配料，中西合璧以求創新。&#13;<br> 工作經驗：13歲開始入行，曾於電視節目《女人．COM》作烹飪示範，現職麗嘉酒店內「上海上海」的主廚，煮食經驗毋庸置疑，對選擇材料亦甚有心得。</fontstyle></spanclass></p></body></html>