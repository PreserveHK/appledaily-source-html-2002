<html><header><meta charset="utf-8"><title>新車速報：<br>本田Dunk有型小辣車660cc加Turbo</title></header><body><h1>新車速報：<br>本田Dunk有型小辣車660cc加Turbo</h1><p>唔少人都認為K-Car只宜作代步之用，原來其中亦有富跑意嘅款式㗎！就好似本田呢部Dunk小車，除咗造型富跑格、予人有剛勁美外，佢嗰台660ccTurbo偈組合，高轉下亦給人有雄渾嘅充沛動力，加上本身有型入格嘅賣相，又難怪佢會成為東瀛至受歡迎嘅城市小車款啦！今趟打入香港市場，倒會是年輕一族不錯嘅代步車選擇噃！	&#13;<br>&#13;<br>記者、攝影：陳偉林</p><p><spanclass><fontstyle>有個性  &#13;<br> <b> 賣相狠辣</b> &#13;<br> 呢部小車嘅規格，大致跟同系嘅Life相若；惟外觀上，Dunk嘅包裝卻來得有肌肉感同狠辣嘅味道。厚實嘅前後大包圍，配襯扁長嘅車燈組合，更帶出一分誘人嘅魅力㖭！重有佢嘅五門掀背設計，重有多一分方便嘅好處嘛！</fontstyle></spanclass></p><p><spanclass><fontstyle>低轉反應佳  &#13;<br> <b> 660ccTurbo偈</b> &#13;<br> 呢部本田Dunk用上一台660cc直3SOHC偈，重加有Turbo增壓器組合，雖然馬力輸出有限制，但起步加速卻見動力充沛，尤其高轉表現更為突出，唔講嘅話重以為Dunk係1300cc車都唔定㖭！至於底盤結構為歐式組合，前輪柱式獨立、後輪非獨立扭力連桿裝置，可有一定嘅穩定性；惟Dunk較高嘅離地距及較窄嘅輪胎配搭，須作出改善不可呢！</fontstyle></spanclass></p><p><spanclass><fontstyle>設備又齊全  &#13;<br> <b> 既實用</b> &#13;<br> 打開車門所見，前後兩排四個獨立座椅嘅雙色絲絨配搭，有時尚吸引力外，最為人津津樂道嘅，會係佢尾排一雙座椅，既可向前收摺令尾廂空間倍增之餘，重可以配合前排向後放平成卧鋪，好啱假日郊遊玩樂作休息之用㗎！Dunk嘅設備重有四門電窗、門邊電鏡，以及原廠冷氣同音響組合㖭！當然唔少得重有雙安全氣袋配搭啦！</fontstyle></spanclass></p><p><spanclass><fontstyle>記者&#13;<br> 試後簡評  &#13;<br> <b> 優點</b> &#13;<br> 外形：富肌肉感嘅包裝，好有一分剛勁美態。&#13;<br> 車廂：空間闊落，而雙色絲絨配搭亦見時尚富動感。&#13;<br> 設備：K-Car級數，但有齊電窗、電鏡及原廠冷氣等裝備，可謂十分齊全。&#13;<br> 操控：矯捷身軀轉向靈活，而附有Turbo嘅660cc引擎，亦見表現突出。&#13;<br> &#13;<br> <b> 缺點</b> &#13;<br> 1.局限四座位編排，只宜作日常代步之用。&#13;<br> 2.660ccTurbo偈高轉強勁，但要忍受較大嘅噪音。</fontstyle></spanclass></p><p><spanclass><fontstyle>無限Dunk有型有格  &#13;<br> 響芸芸多款K-Car車當中，相信呢款Dunk最為無限（Mugen）所鍾愛；皆因佢有齊多種改裝配件配搭，既有前後大包圍、頭冚Turbo入氣口、大尾翼、四輪14吋DTM跑車合金軨，重有四輪拱護擋、大口徑直出式尾喉同Racing化避震㗎！</fontstyle></spanclass></p><p><spanclass><fontstyle>本田Dunk規格  &#13;<br> 引擎：656cc直3SOHCTurbo&#13;<br> 馬力：64ps/6000rpm&#13;<br> 扭力：9.5kgm/4000rpm&#13;<br> 傳動：3前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：155/65R13BridgestoneB391&#13;<br> 尺碼：3395×1475×1610mm&#13;<br> 軸距：2360mm&#13;<br> 車重：860kg&#13;<br> 平均耗油：17.0km/L&#13;<br> 新車售價：$109,000&#13;<br> 車輛提供：HonorMotors（23659935）</fontstyle></spanclass></p></body></html>