<html><header><meta charset="utf-8"><title>購物焦點：<br>魔戒玩具反派Figure最有料</title></header><body><h1>購物焦點：<br>魔戒玩具反派Figure最有料</h1><p>全球矚目電影《魔戒首部曲：魔戒現身》剛登陸香港，已經掀起一片哄動，睇過嘅人無不讚歎場景偉大，電影節奏明快、故事刺激。而佢嘅正版電影玩具亦啱啱到埗，不論吸塑Figure、着衫公仔又或發聲寶劍都樣樣有齊。不過喺全套玩具入面，最吸引嘅並唔係主角佛羅多、亞拉岡等正派角色，反而以戲中邪派戒靈、半獸人等做得最靚，夠晒神似。&#13;<br>記者：張穎倫&#13;<br>攝影：陳偉強&#13;<br>鳴謝：年代電影（香港）有限公司</p><p><b> 故事簡介</b> &#13;<br> 哈比族人佛羅多繼承咗擁有無上魔力嘅至尊魔戒，所以引嚟暗黑君索倫同佢手下嘅追殺。為咗徹底消滅邪惡力量，佛羅多必須利用末日山派嘅熊熊烈燄先可將至尊魔戒毀滅。雖然有巫師、精靈、矮人等組成遠征隊幫手，但面對索倫強大軍隊嘅阻撓，佛羅多想抵達末日山脈確實不易。想知道佛羅多可唔可以完成使命，就要買飛入場啦！</p><p><spanclass><fontstyle>玩家推介：戒靈造型最正  &#13;<br> 戒靈嘅黑騎士造型，戲裏戲外都好正，黑色道袍以外衣、內衣逐件穿上，唔係一塊布包住就算，道袍之內亦着上盔甲，層次感分明。道袍更黏上泥迹，配合戲中喺水澗追殺佛羅多等人的劇情，冇面孔設計亦凸顯了兇悍的感覺。&#13;<br> 售價：$149（吉之島）&#13;<br> &#13;<br> &#13;<br> &#13;<br> &#13;<br> &#13;<br> &#13;<br> <center> <spanclass><fontstyle>6吋吸塑Figure  </fontstyle></spanclass></center> &#13;<br> </fontstyle></spanclass></p><p><spanclass><fontstyle>半獸人一味靠嚇  &#13;<br> 咪睇呢啲半獸人個樣咁衰，就以為佢哋好勁，其實佢哋只係嘍囉一族，兩嘢就俾人打低。之但係今次變成公仔就威番次，面相做得夠殘夠老，拍得住特技化妝。背脊同樣設有暗掣，一按便會舉起右手揮動皮鞭，唔打得都嚇得，更附送強獸人，抵玩！&#13;<br> 售價：$59.9（玩具反斗城）</fontstyle></spanclass></p><p><spanclass><fontstyle>強獸人活動能力高  &#13;<br> 各款Figure多數都只可以揮動右手，活動能力較低。半獸人嘅好朋友強獸人Figure，雙手就可以做出上下左右各種方向嘅擺動，非常過癮。不過講到Figure落色就唔算好靚，事關戲入面佢有種濕𣲷𣲷嘅感覺，公仔就做唔到，要玩家自己改裝先得。&#13;<br> 售價：$59.9（吉之島）</fontstyle></spanclass></p><p><spanclass><fontstyle>精靈王子戲內型到戲外  &#13;<br> 無論係優先場抑或係正場，唔理係男定係女，一見到精靈王子勒苟拉斯出場都會大叫型仔。去到玩具，雖然大部分正派都做得唔係咁靚，但勒苟拉斯都一樣靚仔，面相做得夠英，衫花都畫得細緻，深淺色一啲都唔馬虎。更帶齊弓箭、短刀，附件特多，可能連廠方都特別冧佢。&#13;<br> 售價：$59.9（吉之島）</fontstyle></spanclass></p><p><spanclass><fontstyle>12吋着衫公仔  &#13;<br> <spanclass><fontstyle>主角佛羅多  &#13;<br> 呢批着衫公仔，出嘅款式雖然冇6吋吸塑Figure咁多，但身為主角嘅佛羅多當然有份。面相睇落有啲Cute，雖然唔係太似真人，但細節上極有心機，戲中佛羅多嘅一對大腳長滿鬈毛，Figure亦一一落齊。Figure迷未必覺得好正，但魔戒迷就值得珍藏。&#13;<br> 售價：$139.9（玩具反斗城）</fontstyle></spanclass></fontstyle></spanclass></p><p><spanclass><fontstyle>衣着華麗阿玟  &#13;<br> 先此聲明，呢個阿玟着衫公仔，絕對冇麗芙泰勒真人咁索。之不過佢嘅紫色長裙都做得非常華麗，深淺色同閃爍嘅感覺都做得到，完全冇失禮阿玟呢個精靈公主角色。值得一讚係阿玟長髮中嘅三條辮，都織埋出嚟，夠晒細緻。不過髮質較硬，要經常梳理，以免披頭散髮。&#13;<br> 售價：$139.9（玩具反斗城）</fontstyle></spanclass></p><p><spanclass><fontstyle>其他好玩玩具  &#13;<br> <spanclass><fontstyle>發聲寶劍  &#13;<br> 主角佛羅多嘅專用配劍，雖然只得50cm長，但已經係1:1比例。只要入兩粒AAA電，就可開動，每次揮劍都會響起刀劍交擊之聲，劍身更會亮起藍藍燈光，似足戲中遇到壞人時一樣，非常好玩，小朋友一定鍾意。&#13;<br> 售價：$119（吉之島）</fontstyle></spanclass></fontstyle></spanclass></p><p><spanclass><fontstyle>劇照遊戲卡  &#13;<br> 每一張遊戲卡都以劇照嚟做，靚仔靚女靚景全部有齊，唔玩齋睇都好正，每盒共有63張卡，連說明書有齊遊戲玩法。而補充裝則每包有11張卡，同一般遊戲卡差唔多。&#13;<br> 盒裝售價：$64.9（玩具反斗城）&#13;<br> 補充裝售價：$19.9（玩具反斗城）&#13;<br> ＊2月8日有售&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <center> <spanclass><fontstyle>玩具界猛人點睇：  </fontstyle></spanclass></center> </fontstyle></spanclass></p><p>&#13;<br> &#13;<br> <b> 售賣點</b> &#13;<br> 玩具反斗城（27309462）&#13;<br> 尖沙嘴海運大廈地庫032號舖&#13;<br> &#13;<br> 吉之島（28846888）&#13;<br> 鰂魚涌康怡廣場南座地下</p><p><spanclass><fontstyle>網頁睇多啲  &#13;<br> 網頁內有齊故事、角色、拍攝過程嘅詳細介紹，亦有埋《魔戒二部曲》、《魔戒最終曲》嘅簡介。最正當然係Screensaver同WallPaper下載啦！&#13;<br> 網址：<ahref http:>www.lordoftherings.net </ahref></fontstyle></spanclass></p></body></html>