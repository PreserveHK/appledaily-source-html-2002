<html><header><meta charset="utf-8"><title>胡楓樂於利用契仔女</title></header><body><h1>胡楓樂於利用契仔女</h1><p>胡楓（修哥）昨日到黃埔海逸酒店出席「楓SHOW人生70年胡楓演唱會」記招，宣布下月十四至十六日會在紅館開個唱。昨日到場嘉賓包括沈殿霞、薛家燕、黃霑、李香琴、羅嘉良、譚炳文、林建岳和一班無綫高層。其間修哥在台上一顯身手寫揮春和跳舞，台下嘉賓紛紛拍手支持。<br> &#13;<br> <spanclass>破壞承諾 &#13;<br> 今次修哥首次開演唱會，表演嘉賓包括黎明、林憶蓮、古天樂、陳奕迅、許志安、陳寶珠、謝霆鋒、劉美君、Twins和一班老朋友，修哥直言說：「好開心有咁多朋友同契仔契女幫手，但今次開演唱會好似破壞咗自己嘅承諾，因為十幾年前上契嗰時同佢哋講唔會有利益衝突，但𠵱家佢哋又幫我做嘉賓，好似利用咗佢哋咁！」&#13;<br> 而張學友和蕭芳芳將不能參與演出，修哥說：「學友啱啱撞正佢巡迴演唱，芳芳耳病又日漸嚴重。」修哥將於三月十四、十五及十六日假紅館開三場演唱會。&#13;<br> 採訪、攝影：陳儀敏</spanclass></p></body></html>