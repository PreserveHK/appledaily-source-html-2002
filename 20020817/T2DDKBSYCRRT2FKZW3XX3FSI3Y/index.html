<html><header><meta charset="utf-8"><title>16歲保良局公子大讚後生又靚女<br>馮仁昭四圍超：Cookies鍾意BB女多啲</title></header><body><h1>16歲保良局公子大讚後生又靚女<br>馮仁昭四圍超：Cookies鍾意BB女多啲</h1><p>女子組合Cookies同張燊悅等前晚以嘉賓身份，出席喺君悅酒店舉行嘅保良局慈善活動。Cookies九位成員前晚着番前幾日出席活動時嘅舊制服喺台上載歌載舞，佢哋唱咗兩首歌《心急人上》同《紅組加油》，不過舞步就唔係好合拍同埋有啲生疏。<br> &#13;<br> <spanclass>爭取合照 &#13;<br> 表演之後，Cookies就爭住同保良局總理個BB女玩，大家玩到笑晒，不知幾投契，真係估唔到Cookies同BB女都啱傾。而今屆保良局主席李劉慧珠嘅十六歲囝囝李明昇，原來係Cookies嘅fans，重把握機會同偶像合照，佢大讚Cookies話：「我真係好鍾意Cookies，佢哋又後生又靚女。」&#13;<br> 此外，之前有傳梁佩瑚同陳法蓉不和，梁佩瑚前晚再一次澄清話：「件新聞出咗街之後我哋有通過電話，大家都覺得得啖笑，我哋都係八九年同屆港姐，感情好好。」&#13;<br> 採訪：林妙萍&#13;<br> 攝影：仇志德<br> &#13;<br> <spanclass>蔣怡占卜問愛犬健康 &#13;<br> 上一任「啤妹」蔣怡（Coco）噚日以嘉賓身份出席銅鑼灣「東角馬尺」開幕，佢玩勻成個商場之後，重即場玩塔羅牌，幫愛犬「忌廉」占卜問健康。&#13;<br> Coco噚日話佢隻愛犬腸胃有事，雖然已經帶咗「忌廉」睇醫生，但都重係好擔心，希望「忌廉」可以快啲好番。問Coco有冇試過玩塔羅牌問愛情，佢就話知自己拍拖拍成點，唔使求神問卜。</spanclass></spanclass></p><p><spanclass>應采兒派對後忽然有伴 &#13;<br> 前晚一新表派對喺尖沙嘴舉行，連甚少去派對嘅應采兒都有出席，不過最特別嘅地方，係佢獨自到場，但玩到深夜離開時，同行多咗個男伴。當記者上前影相時，應采兒同個男伴好避忌咁即刻分開，重加快腳步離開，真係撲朔迷離。<br> &#13;<br> <spanclass>向海嵐選港姐夠運 &#13;<br> 向海嵐噚日以慧妍雅集副會長身份，喺會展美食博覽會義賣月餅，重應善長要求簽名。對於之前曾志偉表示今屆港姐7佳麗余詩韻同佢樣貌相似，若佢今年參選，應該攞唔到獎，向海嵐話：「其實屆屆評判嘅準則都唔同，鍾意嘅類型亦都唔同，呢啲就係要睇個人運氣。」<br> &#13;<br> <spanclass>劉愷威女友贈藥食到屙 &#13;<br> 劉愷威同老竇劉丹噚日一齊喺灣仔會展美食博覽會做宣傳，愷威大讚女友廖碧兒拍纖體廣告之後瘦咗又靚咗，重話女友拎咗啲減肥藥畀佢食，不過佢食完之後一日屙咗六次。愷威重話真係好羨慕女人拍纖體廣告，又可以瘦身又有錢賺，而佢就自薦拍剃毛廣告，皆因佢勝在多毛。<br> &#13;<br> <spanclass>黃伊汶唔驚冇碟出 &#13;<br> 黃伊汶同周永恒被委任為「第三十五屆聯校科學展」大使，噚日佢兩個去咗科學館參觀。近日有傳新力唱片因王秀琳唱片銷量唔好，有意唔再幫佢出碟，而同王秀琳同期出道嘅黃伊汶就話唔擔心自己，因為其公司環球話佢新碟好賣過之前嗰隻，只要唱片銷量有進步，公司會重錫佢。</spanclass></spanclass></spanclass></spanclass></p></body></html>