<html><header><meta charset="utf-8"><title>用車報告：<br>本田Stream用家報告闊落舒適</title></header><body><h1>用車報告：<br>本田Stream用家報告闊落舒適</h1><p>家庭七人MPV可算係近年車氣急升嘅車款，除新車愈出愈多外，而且重廣受車迷追捧；今日《用車報告》主角本田Stream1.7，亦係呢個熱潮下嘅產物。究竟車主Alan覺得Stream除車廂空間闊落外，重對其有何評價呢？大家不妨一齊嚟睇睇。&#13;<br>&#13;<br>記者：鄭達基　攝影：周旭文</p><p><b> Alan選擇Stream兩大原因&#13;<br> 原因一</b> &#13;<br> <spanclass><fontstyle>闊落空間造型吸引  &#13;<br> 當小記問及點解要揀本田Stream1.7作座駕時，已擁有多年駕駛經驗嘅Alan斬釘截鐵話：「我揀Stream除咗覺得佢嘅車身線條夠流線型，車首造型吸引之餘，寬敞車廂空間都係重點之一。」而喺買車前，Alan亦曾到各大汽車陳列室參觀，但始終都係覺得Stream較好，故此便於去年初以約17萬3千元嘅價錢，購入Stream1.7作座駕。</fontstyle></spanclass></p><p><b> 原因二</b> &#13;<br> <spanclass><fontstyle>設備齊全操控感佳  &#13;<br> 除闊落空間屬重點外，Alan重覺得Stream嘅車廂設備齊全，用落夠晒方便。「部車嘅座椅可以任我收摺，想將個尾廂整大啲擺嘢又得，變成一張卧鋪又得；另外，雖然Stream無雙趟門配備，但上落仍見方便，實在值得一讚。」Alan說。一套4前速自動波轉檔靈敏暢順，行車表現順滑之餘，有如房車嘅操控感覺同敏捷起步加速反應，亦能令人感到滿意㗎。</fontstyle></spanclass></p><p><spanclass><fontstyle>缺點  &#13;<br> Alan雖然對Stream評價甚高，但仍有部份地方令其感到唔係太滿意，「可能由於只配用一台1.7公升直4VTEC偈，坐滿人嗰陣部車會比較乏力；重有車內冷氣送風口數目較少，炎夏時後排乘客可能會覺得比較悶焗。」Alan說。&#13;<br> &#13;<br> <b> 售後服務</b> &#13;<br> 到最後，Alan認為代理方面所提供嘅售後服務質素，如服務員態度及維修質素等等，均屬可接受嘅水平；但可惜價錢就較坊間車房略高，或未能迎合一般用家嘅要求。</fontstyle></spanclass></p><p><spanclass><fontstyle>本田Stream小檔案  &#13;<br> 近年家庭七人MPV需求甚殷，多款新車應運而生，而本田Stream亦為其中一員；自本田代理於2001年初引入Stream1.7型號後，便憑着獨特吸引嘅造型、實用車廂布局及出色性能表現而備受追捧，當時售價為$168,000。隨後為迎擊其他同級對手，配用2.0公升i-VTEC偈嘅Stream2.0型號亦於2001年中引入，當時售價為$179,000；然而，代理為吸引用家，更特別為Stream提供多款升級配件，以迎合不同用家口味㖭。&#13;<br> &#13;<br> <b> 本田Stream1.7規格</b> &#13;<br> 引擎：1668cc直4SOHC&#13;<br> 馬力：130ps/6300rpm&#13;<br> 扭力：15.8kgm/4800rpm&#13;<br> 傳動：4前速自動波，前輪驅動&#13;<br> 輪胎：185/70R14&#13;<br> 懸掛：（前）麥花臣支柱（後）雙搖臂&#13;<br> 制動：（前）透氣碟（後）鼓式（ABS）&#13;<br> 尺碼：4550×1695×1590mm&#13;<br> 軸距：2720mm；車重：1310kg&#13;<br> 2001年售價：$168,000&#13;<br> 現時售價：$149,800&#13;<br> &#13;<br> <b> 用家大募集</b> &#13;<br> 如果你係車主，你嘅座駕已落地三個月以上，不論對座駕是讚是彈，我哋都願意將你嘅心聲寫成用家報告，與讀者分享。&#13;<br> 郵寄：香港將軍澳工業邨西駿盈街八號《蘋果日報》副刊「車天車地」版「用車報告」收。&#13;<br> 傳真：27420542&#13;<br> 電郵：<ahref>auto@appledaily.com （請註明姓名、年齡、聯絡電話、電郵及車輛型號）</ahref></fontstyle></spanclass></p></body></html>