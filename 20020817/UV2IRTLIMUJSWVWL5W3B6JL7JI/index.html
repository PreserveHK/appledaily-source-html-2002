<html><header><meta charset="utf-8"><title>曾為前夫扲拖鞋<br>超瓊歎與其龍情不幸</title></header><body><h1>曾為前夫扲拖鞋<br>超瓊歎與其龍情不幸</h1><p>賭王何鴻燊千金何超瓊前晚出席瑞士手表品牌Leonard派對時，自言是小女人，又笑稱曾為前夫許晉亨拎拖鞋。她更形容當年與楊其龍拍拖，傳媒報道致她形象變差，過去兩年簡直是不幸。</p><p>賭王何鴻燊千金何超瓊（Pansy）前晚往尖沙嘴新世界中心新冶（NewEra）夜總會，出席手表品牌Leonard搞的宣傳新表派對。大會更別開生面在該重新開業的夜總會同場加演活色生香手表show，一眾模特兒穿上火辣辣性感服裝，示範新款手表。<br> &#13;<br> <spanclass>樂做小女人 &#13;<br> 前晚為派對座上客之一的Pansy十分畀面大會，她佩戴一隻價值一萬九千八百元的「Screen」型號Leonard鑽表赴會。Pansy現專注打理家族生意包括信德及澳娛的業務，近期甚少出席社交活動，伊人表示早前曾往法國度假，然後與澳門政府官員赴內蒙古考察。&#13;<br> 問Pansy法國和內蒙古之旅有否豔遇？她心情甚佳地說：「梗係冇，我唔鍾意外國人，我淨係鍾意中國傳統嘅大男人，最好要佢『食住』我。我要幫佢拎埋拖鞋，校水畀佢沖涼，我鍾意做小女人㗎！」記者打趣問Pansy曾否替前夫許晉亨「拎拖鞋」，她則笑說：「有呀，真係有㗎。」<br> &#13;<br> <spanclass>澄清非愛蒲 &#13;<br> 其後Pansy暗示她與楊其龍已過去的一段情令她形象不佳，實在不幸，她說：「你哋要幫我澄清，呢兩年你哋（指傳媒）寫到我形象咁差，係你哋造成我嘅不幸，係兩年嚟嘅不幸，寫到我係一個成日去蒲夜店嘅人，又惡死同埋行為不檢。」問Pansy現在會否渴望戀愛？她說：「冇諗過，我唔會強求。」&#13;<br> 此外，問Pansy有關「十姑娘」何婉琪質疑她在澳娛的資格，Pansy說：「𠵱家已經冇問題，係程序上嘅問題，已經解決晒。」</spanclass></spanclass></p></body></html>