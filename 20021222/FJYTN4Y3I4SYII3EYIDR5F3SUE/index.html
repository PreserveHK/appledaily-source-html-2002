<html><header><meta charset="utf-8"><title>女兒11歲遭誘騙同居<br>屠夫岳父：妖孽為禍　千刀萬剮</title></header><body><h1>女兒11歲遭誘騙同居<br>屠夫岳父：妖孽為禍　千刀萬剮</h1><p>專門姦殺十歲、十一歲女童的阿強，越南出生，現年三十八歲；七五年越戰結束時才十一歲，勉強算是受過戰火洗禮。他自稱早年偷渡到了台灣，但二十年前輾轉來港，原準備以難民身份赴美國，計劃落空後自此流落香江。對於其令人齒冷的行徑，他的岳父痛斥：「妖孽為禍人間，最好一槍打瓜佢，再救番佢然後千刀萬剮！」</p><p>【本報訊】魔鬼屠夫唐×強（三十八歲），綽號「越南仔」，又由於近年寒背加深，白沙村有村民謔稱他為「唐老鴨」。他聞得別人叫其花名，都低着頭，息事寧人，村民絕對想不到他竟是殺人不眨眼的大魔頭。&#13;<br> 疑兇岳父樊九（五十六歲）昨日一提起這位魔鬼女婿即怒火中燒，他形容這個女婿「蠱蠱惑惑，一睇就唔係好人！怪只能怪自己個女衰硬頸。」<br> &#13;<br> <spanclass>女兒球場被屠夫睇中 &#13;<br> 樊伯更大爆內幕：「女兒樊×珊當年十一歲就被引誘同佢同居，阿珊重話阿強答應會帶佢去第二個國家讀書，個儍女信到加零一。屋企人梗係反對，多次勸告個女，跟佢肯定冇好日子過！」父女、母女感情因此一度跌到低點。有次甚至曾想報警指有人企圖與未成年少女發生性行為，希望能阻止他們在一起，但可惜女兒已「迷晒落去」，後來更走到雀屏樓企圖跳樓，「佢話如果唔俾佢跟阿強，就寧願死！」家人惟有讓步，她如願跟了阿強，一到成年便註冊結婚，但一直沒有擺酒宴客。&#13;<br> 樊伯表示：「一九九○年阿珊十一歲，小學未畢業就喺球場俾個仆街（樊伯對這個女婿的稱呼）睇中，佢唔知用乜嘢方法𠱁掂阿珊，自此之後跟定佢，連學都唔返，實行偷偷同居。轉眼十一年，重同佢生咗一個仔兩個女，阿珊終於睇清楚呢個人既真面目，個女想通咗想離開佢，點知個仆街竟然搞出個大頭佛。」</spanclass></p><p><spanclass>女兒盛讚屠夫好文采 &#13;<br> 樊伯向記者承認自己一向好憎阿強，但相信阿珊曾經好愛他！至於女兒為何對一個較自己年長十六年的男人死心塌地，樊伯搖搖頭，苦笑地表示不知道。究竟身高五呎三、四吋，體形瘦削、其貌不揚、眼神空洞的阿強如何奪得女兒歡心？正如案中兩小死者嚴佩珊、陳諾雯何以肯跟他回家，這個謎有待有關方面深入調查才能揭開。&#13;<br> 樊伯又指女兒阿珊曾稱讚女婿好文采，她有一次回家告訴家人，阿強出口成詩，又識得講幾句英文，阿珊似乎很崇拜他。&#13;<br> 事實上，雖然身為岳父，但樊伯對這名女婿過去背景所知不多，只知道他一直做搬運工人為生，但近年收入不穩定，阿珊在三年前考到車牌，夫婦倆合資買了部客貨車「搵食」，阿珊做司機，女婿做跟車工人，但生意一般，結果在一年半前因欠供車會，客貨車卒之被財務公司拖走。兩人亦被迫向社署申領綜援，一家四口應該勉強夠用，但據女兒說：阿強沉迷打麻雀、推牌九和賭十三張，每月綜援金很快便遭他揮霍得七七八八，所謂大人不吃，家中的三個五歲、三歲、一歲的子女亦要餵養，兩夫婦終日爭吵，令家裏永無寧日。<br> &#13;<br> <spanclass>女婿對女兒拳打腳踢 &#13;<br> 樊伯形容疑兇阿強早年比較斯文，但最近卻變得粗暴，尤其當阿珊為擔起頭家，到九龍區一間酒吧做女侍應，阿強開始變得妒忌易怒。而阿珊在外結交一些朋友後，開始懂得分辨好壞，夫婦倆關係由濃轉淡。較早時阿珊打電話回娘家表示阿強打她，樊伯愛女心切，夫婦馬上趕到白沙村，只見阿強似已喪失理智，竟當着岳父面前，向阿珊大罵粗口「×你老母，學人勾佬！」並用腳狂踢她腹部。自當日毆打之後，女兒對他心已死，終於離開白沙村。&#13;<br> 現時三名外孫在醫院留醫，樊伯昨日大清早便去探望，他們一見公公便喊個不停，想起女兒當初有眼無珠，也念及乖孫受苦，樊伯表示在醫院裏忍不住老淚縱橫。屠夫的小姨昨晚透露，她懷疑疑兇利用子女向街外的一些「姊姊」搭訕，對方見他的子女趣緻可愛，沒有戒心，便跟他回家，結果便可能因此惹上殺身之禍。</spanclass></spanclass></p></body></html>