<html><header><meta charset="utf-8"><title>發燒友數萬元割愛勁改豐田Rav4扺玩</title></header><body><h1>發燒友數萬元割愛勁改豐田Rav4扺玩</h1><p>今個禮拜狄Sir剛剛click過上auto22.com，發現幾部新上網車主寄賣二手車質素唔錯；向來係年輕車迷首選嘅豐田Rav4，其中一部上手車主用咗數萬元勁改，唔少改裝料屬名廠靚件，裝工同保養有好高質素，開價6萬8兼為難得一見嘅企理放盤。而正在搵豪華中價車嘅朋友，另外重有兩部未出牌嘅豐田Windom同日產Elgrand，氣派同新淨程度一樣好高，值得推介。&#13;<br>&#13;<br>資料提供：Auto22.com</p><p><spanclass><fontstyle>豐田Rav4  &#13;<br> 推介指數：★★★★&#13;<br> 當年新車價：$268,050&#13;<br> 車主開價：$68,000&#13;<br> 狄Sir點睇部車？&#13;<br> 唔少人改Rav4都係但求改到與別不同就算，通常交由改裝舖頭話事，亂改一通，質素參差嘅放盤隨處可見。而呢部車改裝重點在18吋胎軨、火嘴線、燃油追加同加硬些少避震，可見車主決心追求更佳嘅公路駕駛感受，呢項改動顯示咗此車沒有試圖行越野路段嘅打算，保養功夫又做到足，狀態值得信賴。另外，部車又全部換上JBL喇叭，鍾意邊開車邊聽Music嘅朋友就最適合不過。&#13;<br> &#13;<br> <b> 小資料</b> &#13;<br> 車款：四驅越野車&#13;<br> 製造年份：1996年&#13;<br> 首次登記年份：1996年&#13;<br> 傳動：自動波&#13;<br> 引擎容積：1998cc&#13;<br> 顏色：綠&#13;<br> 行車里數：41,000km&#13;<br> 牌費：2003年7月&#13;<br> 手數：2</fontstyle></spanclass></p><p><spanclass><fontstyle>三菱Lancer1.5MX  &#13;<br> 推介指數：★★★&#13;<br> 當年新車價：$119,800&#13;<br> 車主開價：$42,800&#13;<br> 狄Sir點睇部車？&#13;<br> 雖然呢部Lancer唔係市場上最搶手嘅MX-G+/-半自動波型號，但手波配搭勝在簡單直接，無論性能同慳油程度，均比自動波優勝。原廠落地嘅手波MX設備簡單，不過呢部放盤原車主已加裝咗MD/CD機頭，又有合金胎軨，設備直逼較齊料嘅自動波型號，兼且係0手車，牌費更去到2004年1月，十分着數也！&#13;<br> &#13;<br> <b> 小資料</b> &#13;<br> 車款：四門房車&#13;<br> 製造年份：1998年&#13;<br> 首次登記年份：1998年&#13;<br> 傳動：手波&#13;<br> 引擎容積：1500cc&#13;<br> 顏色：綠色&#13;<br> 行車里數：45,000km&#13;<br> 牌費：2004年1月&#13;<br> 手數：0</fontstyle></spanclass></p><p><spanclass><fontstyle>平治C220Elegance  &#13;<br> 推介指數：★★★&#13;<br> 當年新車價：$657,020&#13;<br> 車主開價：$128,000&#13;<br> 狄Sir點睇部車？&#13;<br> 上一代平治C-Class形象斯文，外表官仔骨骨，最適合白領上班一族代步用；呢部C220配2.2公升引擎，牌費只係兩公升級別，比C280平得多，而力度又比C180及C200勇猛，故此喺二手市場上一直深受用家歡迎。此車除咗係仁孚行貨車屬賣點之外，45,035km嘅行車里數又屬於低用量，只不過牌費快將到期，稍為講價就更覺抵用。&#13;<br> &#13;<br> <b> 小資料</b> &#13;<br> 車款：四門房車&#13;<br> 製造年份：1996年&#13;<br> 首次登記年份：1996年&#13;<br> 傳動：自動波&#13;<br> 引擎容積：2199cc&#13;<br> 顏色：黑&#13;<br> 行車里數：45,035km&#13;<br> 牌費：2003年1月&#13;<br> 手數：2</fontstyle></spanclass></p><p><spanclass><fontstyle>豐田Windom  &#13;<br> 推介指數:★★★&#13;<br> 當年新車價：$428,050（此為行貨凌志ES300售價）&#13;<br> 車主開價：$118,000&#13;<br> 狄Sir點睇部車？&#13;<br> 想用十零萬嘅Budget，就可以買到一部隔音水平一流、年份又唔太舊嘅豪華房車？呢部1998年製造嘅水貨豐田Windom定可符合一切要求；Windom其實即係日本版凌志ES300，此車以極優秀嘅車廂隔音功夫及上乘嘅裝潢見稱，當年ES300新車售價高達40萬元以上，4年車現價只係當年車價不足3成，實在物超所值。&#13;<br> &#13;<br> <b> 小資料</b> &#13;<br> 車款：四門房車&#13;<br> 製造年份：1998年&#13;<br> 首次登記年份：未曾在港登記&#13;<br> 傳動：自動波&#13;<br> 引擎容積：3000cc；顏色：黑&#13;<br> 行車里數：22,000km&#13;<br> 牌費：未曾在港登記&#13;<br> 手數：未曾在港登記</fontstyle></spanclass></p><p><spanclass><fontstyle>日產Elgrand  &#13;<br> 推介指數：★★★&#13;<br> 當年新車價：$398,880（行貨價）&#13;<br> 車主開價：$248,000&#13;<br> 狄Sir點睇部車？&#13;<br> 好似日產Elgrand呢類豪華型MPV，近年已成為追得上潮流嘅老闆級新寵兒；佢比傳統四門豪華房車有更強嘅空間感之餘，座椅變化又多，可以任意在第二同第三排任何一個座位伸直雙腳休息都得。雖然新款Elgrand經已推出，但新一代嘅外形較為標奇立異；比較之下，上一代嘅造型較易令人接受，2000年車未出牌開價$248,000，與2001年嘅豐田Previa二手價相差不大，但享受程度卻要來得高好多。&#13;<br> &#13;<br> <b> 小資料</b> &#13;<br> 車款：多用途車&#13;<br> 製造年份：2000年&#13;<br> 首次登記年份：未曾在港登記&#13;<br> 傳動：自動波&#13;<br> 引擎容積：3274cc&#13;<br> 顏色：黑&#13;<br> 行車里數：10,474km&#13;<br> 牌費：未曾在港登記&#13;<br> 手數：未曾在港登記</fontstyle></spanclass></p><p><b> Auto22.com查詢</b> &#13;<br> 電話：60202022&#13;<br> 電郵：<ahref>service@auto22.com &#13;<br> 網址：<ahref http:> http://www.auto22.com  </ahref></ahref></p></body></html>