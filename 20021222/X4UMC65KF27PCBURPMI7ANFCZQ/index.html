<html><header><meta charset="utf-8"><title>《金雞》首映與杜汶澤同被抄牌<br>君如狂抦杜德偉唔畀面</title></header><body><h1>《金雞》首映與杜汶澤同被抄牌<br>君如狂抦杜德偉唔畀面</h1><p>吳君如主演的電影《金雞》前晚起一連兩晚舉行首映，君如表示有邀請前度男友杜德偉出席，可惜對方聲稱有事不能前來，令君如大為氣結。而在首映後，君如和杜汶澤等齊往跑馬地消夜，他倆的座駕因違例泊車而被抄牌。</p><p>由吳君如主演、陳可辛監製的新片《金雞》，前晚假灣仔會展舉行首映，君如與李蘢怡及杜汶澤特地乘坐花車到場，大搞噱頭，君如為着今次首映而大打友情牌，邀請了好友曾華倩、江欣燕、馮德倫、陳奕迅、楊千嬅、原子鏸、Rosemary等出席，十足畀面派對，而君如母親亦有到場。<br> &#13;<br> <spanclass>「請埋女友都唔嚟」 &#13;<br> 前晚君如的一班fans送上鮮花和一個跟君如樣貌十分相似的公仔給她，逗得君如開心不已。悉心打扮的君如，在首映禮上如蝴蝶般滿場飛，招待到賀的好友，君如指由於朋友眾多，所以要分開兩日舉行首映，如前晚邀請楊千嬅和馮德倫出席，昨日則請來鄭中基和莫文蔚。&#13;<br> 不過，君如指她電話簿內雖然有五百個朋友電話，但可以傾吐心事的不多過兩個人。有記者問君如何不邀請前度男友杜德偉前來時，君如即不滿地說：「佢同記者講話嚟，畀兩日首映佢揀，重請埋佢女朋友，佢都話有事嚟唔到，都唔係朋友嚟，離晒大譜！」<br> &#13;<br> <spanclass>皮肉錢賺得辛苦 &#13;<br> 對於周潤發指現時影壇是「兩偉一華一君如」的年代，君如開心地笑說：「被睇重當然好，我搵嘅錢有血有汗，係皮肉錢嚟，雖然今次要面對《無間道》咁多大片，但我呢部係喜劇，都唔擔心嘅。」&#13;<br> 及後君如拉隊到跑馬地表哥茶餐廳食消夜，其父夏春秋在演出完《麗花皇宮》後亦前來跟她會合，大夥兒飽肚後於凌晨一時半左右離開茶餐廳，準備再到附近的Alabar消遣，沒料到君如與杜汶澤停泊在茶餐廳外的座駕，因違例泊車被警方抄牌，但心情甚靚的君如任抄唔嬲，反而杜汶澤女友田蕊妮上前欲向警員求情，可惜為時已晚。&#13;<br> 採訪：魯萍&#13;<br> 攝影：何國豪、娛樂突發組</spanclass></spanclass></p></body></html>