<html><header><meta charset="utf-8"><title>大葉桔大吉大利</title></header><body><h1>大葉桔大吉大利</h1><p>大葉桔主要嚟自東莞、惠陽等地，大葉桔主要用作拜神用，所以通常揀啲有葉「Lung」住嘅，取其有枝有葉，大吉大利，愈接近新春，大葉桔愈搶手，不過因為佢食味唔係算甜，加上都幾多核，好少食，多數擺，不過如果唔怕酸，食番粒都幾消滯㗎！&#13;<br>各大果檔&#13;<br>$3/2對</p><p><spanclass><fontstyle>韭菜花大特賣  &#13;<br> 韭菜花通常一紮紮出售，一般售$5-$6，不過今年似乎賣得幾平，試過$3紮已經係抵食價，但家陣三蚊都唔使，而一紮都有十至十二両左右，只售兩個零，實在係抵。最簡單可以蒜茸炒，清甜而又嫩滑。韭菜花嫩滑但高纖維，便秘食佢最啱。&#13;<br> 北角渣華道市政街市&#13;<br> $2.5/紮</fontstyle></spanclass></p><p><spanclass><fontstyle>韓國富有柿夠經濟  &#13;<br> 自從韓劇大熱後，韓國產品日漸受港人歡迎，皆因佢價錢比日貨平，就以最近至引入本港嘅富有柿為例，日本富有柿至少八至十零蚊個，但韓國富有柿十五蚊則有五個，除番開只需要三蚊個，而且質素都不比日貨差，食落爽甜，要經濟，可以考慮吓韓國富有柿，部分果檔至有咋，要試好趁手。&#13;<br> 將軍澳新都城街市&#13;<br> $15/包</fontstyle></spanclass></p></body></html>