<html><header><meta charset="utf-8"><title>　　誠哥晚宴只講八字真言 - 李八方</title></header><body><h1>　　誠哥晚宴只講八字真言 - 李八方</h1><p>昨日係婚嫁好日，亦係請客佳期。李嘉誠嘅長江實業集團就揀咗呢日搞周年晚宴。席設會展中心大禮堂，除咗大超人、小超人、霍建寧大班等主人家之外，小電王米高嘉道理、行會成員李業廣等都有到，參加員工就有千二人，創咗歷年最高紀錄。&#13;<br> 不過呢個係私人宴會，所以唔招呼記者，但李嘉誠仍然應邀行出嚟任人影相，問佢經濟前景點睇，佢話唔答得㗎──因為答得一條問題就要答第二條，所以乜都唔肯講，只係講咗一句咁多，就係新年願望係「健康快樂、心想事成！」&#13;<br> 對記者唔講嘢，對員工就冇所謂。超人在晚宴致辭都講咗好多睇法。佢話自己喺香港生活咗超過六十年，深信事在人為，可以面對任何困難；又話今年仍會係波動嘅一年，挑戰更大、通縮持續，希望啲同事加強危機意識。&#13;<br> 至於昨晚的獎品，與往年差不多。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>