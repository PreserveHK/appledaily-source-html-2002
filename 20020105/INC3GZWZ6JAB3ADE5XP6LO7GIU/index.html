<html><header><meta charset="utf-8"><title>　　老董要親筆簽名回信 - 李八方</title></header><body><h1>　　老董要親筆簽名回信 - 李八方</h1><p>董特首連日嚟晚晚見選委，八方睇大家排排企影相都開始發悶，但係講到會面內容，就日日都有驚喜。好似噚日咁，港九區議會選委席間提出咗一個精闢意見，叫老董日後覆信畀市民一定要親筆簽名，唔好搵人代函，因為咁先有誠意喎。老董既然要改善公關手法，呢點梗係會盡量考慮啦，好彩只係叫佢親自簽名，如果話要親筆題字，最好寫晒成封信，都真係唔知點算！&#13;<br> 講開公關，八方都唔知老董係咪真係有誠意搞好形象。好似呢幾日排排企同選委影相咁，記者入得去影相，自然會問問題啦，但係競選辦嘅大哥大姐竟然怪責記者，話佢哋唔應該發問，反而老董仍大方面對鏡頭作答。唔怪得之有行家話，江主席影相都問得，唔通老董威過江主席？&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>