<html><header><meta charset="utf-8"><title>　　吳鴻生捧個女做老闆 - 李八方</title></header><body><h1>　　吳鴻生捧個女做老闆 - 李八方</h1><p>二十九歲做總監其實都唔算細，即將上市嘅傳媒公司Jessica行政總裁吳旭茉，不過二十四歲。前幾年佢讀緊書時，八方都帶過佢參觀報館。眨吓眼，佢已用自己個洋名Jessica出雜誌，重上埋市㖭。真係後生可畏。&#13;<br> Jessica讀法律，畢業於倫敦King'sCollege；佢爸爸就係南華集團大老細吳鴻生，亦即《快報》老細，現時唔做報紙，主力搞雜誌。在Jessica上市公司名下嘅雜誌除咗《Jessica》外，尚有《味道Lisa》，即係以前嘅《方太世界》。&#13;<br> 八方聽聞，上市配售工作已完成，有娥姐打點，一定做得好好睇睇嘅。&#13;<br> ﹙圖﹚吳旭茉年紀輕輕便做到上市公司的主席。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>