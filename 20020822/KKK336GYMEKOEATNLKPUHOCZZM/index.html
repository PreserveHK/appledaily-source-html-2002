<html><header><meta charset="utf-8"><title>新車速報：<br>豪氣十足日產Elgrand</title></header><body><h1>新車速報：<br>豪氣十足日產Elgrand</h1><p>新一代日產Elgrand載譽而來，備受車迷矚目之餘，同級MPV無與匹敵嘅一台3.5公升V6偈，匹配埋一套新加入嘅5前速半自動波，重有原廠高級七座位真皮配搭、電動遙控趟門及智能式巡航裝置，還有不可盡錄嘅多項豪華設施，又豈止一般高級轎車可及；然而新車售價依舊，想一嘗呢款豪華MPV嘅滋味，就真係唔好錯過機會喇！&#13;<br>&#13;<br>記者、攝影：陳偉林</p><p><spanclass><fontstyle>入時有型富個性  &#13;<br> 若然你對舊款Elgrand有印象的話，相信你會認為新車較舊有型號會來得更前衞富個性；尤以一對多盞式頭燈組合，匹配上一體化嘅門邊電鏡設計，可謂性格盡現。而標準化嘅左邊遙控電趟門組合，給乘客有更方便嘅出入感㖭！</fontstyle></spanclass></p><p><spanclass><fontstyle>5前速半自動波VDC可靠  &#13;<br> 新款Elgrand沿用一台獲獎無數嘅VQ35DE3.5公升V6DOHC偈，輸出強勁有力之餘，佢重有運轉寧靜暢順嘅特點，而新加入一套5前速半自動波配搭，令每檔得以發得得淋漓盡致之餘，Power同Snow模式選擇，重可以帶給自動波有更切合路面嘅表現。柔韌有力嘅懸掛設定偏重舒適性，拐彎時有明顯擺動感，惟行車循迹反應，既有VDC穩定控制系統，加上四輪透氣碟式制動，以及ABS連EBD裝置，從而予人有一份可靠安全感㗎！</fontstyle></spanclass></p><p><spanclass><fontstyle>車廂多變設備至頂級  &#13;<br> 講到車廂陳設，三排七座位設計唔止有上乘真皮包裝，尤其中排一對座椅，重用上頭等飛機椅構造，有更佳承托感之餘，180度旋轉功能，重可以演繹成活動嘅會議室，而三排座椅相互組合，更會係張敞大嘅卧鋪㗎！除電窗、電鏡及雙天窗外，重有前後獨立恒溫冷氣、高級音響、前後獨立房燈、多個雜物匣及杯座組合㖭！</fontstyle></spanclass></p><p><spanclass><fontstyle>記者試後簡評  &#13;<br> 優點：新車賣相前衞有個性，原廠皮椅鋪排貼身舒適；一台VQ35DEV6偈寧靜有勁力，匹配新加入嘅5前速半自動波，轉檔順暢富駕駛樂趣。&#13;<br> 缺點：車身及重心偏高，避震柔韌有力但走彎時稍欠一份支持力。</fontstyle></spanclass></p><p><spanclass><fontstyle>日產Elgrand規格  &#13;<br> 引擎：3498ccV6DOHC&#13;<br> 馬力：240ps/6000rpm&#13;<br> 扭力：36.0kgm/3200rpm&#13;<br> 傳動：5前速半自動波，後輪驅動&#13;<br> 輪胎：215/65R16YokohamaAspecA350&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 尺碼：4795×1795×1920mm&#13;<br> 軸距：2950mm；車重：2040kg&#13;<br> 平均耗油：8.2km/L&#13;<br> 新車售價：$408,880&#13;<br> 車輛提供：合誠汽車（23688235）</fontstyle></spanclass></p><p><spanclass><fontstyle>同級對手比較豐田Alphard  &#13;<br> 全新豐田Alphard完全擺脫一貫Van仔味道，前置引擎前輪驅動布局，不但可令車高可下調外，重心亦有下降嘅好處，從而予人有不俗嘅操控感。&#13;<br> &#13;<br> <b> 豐田Alphard小檔案</b> &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 尺碼：4800×1805×1935mm&#13;<br> 軸距：2900mm&#13;<br> 車重：1840-1890kg&#13;<br> 新車售價：港幣39萬起&#13;<br> 查詢：富利堡汽車（28776700）</fontstyle></spanclass></p></body></html>