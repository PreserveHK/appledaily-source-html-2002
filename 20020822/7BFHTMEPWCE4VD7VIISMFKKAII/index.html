<html><header><meta charset="utf-8"><title>一味窩輪：搵中移動Call輪短炒</title></header><body><h1>一味窩輪：搵中移動Call輪短炒</h1><p>美股散番，恒指一度下挫114點，埋單只微微唔見5點，即月期指不跌反升60點。個市似乎幾定，要搵番啲藍籌Call輪埋手。&#13;<br> 個市要再上，必然要有大藍籌撑住，滙豐（005）暫時到價，中移動（941）有機會接力，中移動Call輪，可以搵兩件短炒，第1件係9376，第2件係9405。9376喺中移動Call輪中交投最旺，明年1月初到期，現價18.5仙，溢價12%，槓桿率12.4倍。9405差唔多同時期夠鐘，現價23.6仙，溢價10.7%，槓桿率9.7倍。9376嘅波幅，會比較9405大些少。<br> &#13;<br> <spanclass>聯通Call輪威風八面 &#13;<br> 是日威水榜上，聯通Call輪佔咗好多件，聯通（762）收5.90元，升3.5%。比較多人炒嘅聯通Call輪係9094，有36球易手，收3.2仙，升28%。9094今年11月初到期，溢價9.7%，槓桿率18.4倍。重有兩個月鬆啲夠鐘，咁嘅溢價似乎高啲，最後冇得剩嘅機會好大，細注短炒無妨，唔適宜坐盤坐得太耐。&#13;<br> 電盈（008）收1.55元，升3仙，似乎已見底。搵電盈Call輪玩，短期嘅咪搞，要揀啲長期嘅，例如9417。有番咁上下成交，較轉身易，暫時唔使理溢價是否過高。&#13;<br> 章　盛</spanclass></p></body></html>