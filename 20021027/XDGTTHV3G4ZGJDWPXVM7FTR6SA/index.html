<html><header><meta charset="utf-8"><title>飲食熱話：<br>400斤龍躉王愈老愈嫩</title></header><body><h1>飲食熱話：<br>400斤龍躉王愈老愈嫩</h1><p>上星期有條「巨龍」（龍躉）出現於西貢一家酒家，店主本想把牠放生做善事，可惜其身體狀況不佳，兩日後宣告死亡，這個消息卻為食客們帶來喜訊，因為從有150歲高齡的400斤龍躉王炮製出的多款佳餚，肉質出奇地嫩滑，況且下月印尼將會實施大龍躉及大蘇眉出口管制，這趟好可能是最後一條由印尼來港的超級大龍躉。&#13;<br>&#13;<br>記者：陸伊琳　攝影：陳偉強&#13;<br>ImageGirl：Cody</p><p>早期東南亞一帶包括香港，由於過份的捕殺，這些大型的龍躉買少見少，現時已被世界自然保護聯盟列為「易危」等級，估計群種數目將於未來三十年內遞減兩成。香港的龍躉主要依靠印尼入口，下月印尼實施大龍躉及大蘇眉出口管制，相信這類大型龍躉將來肯定買少見少。&#13;<br> &#13;<br> <spanclass><fontstyle>4萬蚊贖身本想放生  &#13;<br> 這條四百斤龍躉王，雄性，長兩米，估計有一百五十歲，酒家老闆麟哥以四萬多元從一個漁民買回來的，他透露這條魚是從印尼水域以潛水員圍網方式捕獲，在運送期間有反肚之虞，本想待兩天觀察其健康狀況，才決定是否售予善心人放生，但結果牠也捱不過兩天，最後命運也淪落成佳餚。</fontstyle></spanclass></p><p><b> 龍躉王煮五味</b> &#13;<br> <spanclass><fontstyle>腐乳蒜子扣龍躉皮每斤$192（另加工煮費$48?四位）  &#13;<br> 食大龍躉，首選皮來食，其皮下脂肪豐厚，滑而不膩。</fontstyle></spanclass></p><p><spanclass><fontstyle>鮮百合清炒龍躉球每斤$192&#13;<br> （另加工煮費$48?四位）  &#13;<br> 就算幾老的龍躉其肉質都很嫩滑，以鮮百合炒，味道更鮮甜。</fontstyle></spanclass></p><p><spanclass><fontstyle>鮑汁蝦米紅燒龍躉翅每斤$192&#13;<br> 另加工煮費$48?四位）  &#13;<br> 大大塊的龍躉翅，經過秘製鮑汁煮，鮮味惹味俱備。</fontstyle></spanclass></p><p><spanclass><fontstyle>枝竹XO醬燴龍躉胃每斤$192&#13;<br> （另加工煮費$48?四位）  &#13;<br> 肥厚的胃部，食落爽口，而且具滋潤作用。</fontstyle></spanclass></p><p><spanclass><fontstyle>活海馬響螺燉龍躉骨湯&#13;<br> $180?四位　$280?八位  &#13;<br> 骨有豐富的膠質及鈣質，麟哥表示配合海馬燉湯，對於腰痠骨痛很有幫助。</fontstyle></spanclass></p><p><spanclass><fontstyle>10個食客7個話好味  &#13;<br> 當日訪問過十位食客，其中七個人都寧願把「巨龍」作佳餚，同樣表示好滋味，其餘的受訪者就覺得好殘忍，覺得應該把牠放生，部份更相信牠是有靈性的，食了怕折福。</fontstyle></spanclass></p><p><spanclass><fontstyle>大龍躉識聽人講嘢!?  &#13;<br> 龍躉有很多傳說，「街上人」認為這麼大條魚，必有神靈護體，所以好多善心人不惜花多些錢幫牠「贖身」，把牠放生來祈求保佑及積德。水上人也一樣，據講他們捉龍躉確有避忌，有漁民表示曾經有人劏殺龍躉一病就病了幾個月，甚至整年都捕不到魚，所以這次酒家老闆麟哥就在劏之前拜過關帝，龍哥話：&#13;<br> 「咁大條嘅魚，的確有靈性，曾經試過有個行家，被魚缸中一條大龍躉咬住隻手，死口唔放，結果佢輕輕摸住條魚好溫柔咁講『乖！唔劏你啦，放口啦。』條魚即刻放口，幾神奇?!（佢有冇遵守承諾？）當然有啦！」</fontstyle></spanclass></p><p><spanclass><fontstyle>淨係個膽都值成千幾蚊  &#13;<br> 不要以為年紀老邁的魚肉質一定會韌不好食，但麟哥表示食龍躉是愈大條愈好食。&#13;<br> 「因為皮脂夠厚、胃壁夠多肉又滑、鰭翅夠大、骨髓亦夠濃……大條嘅龍躉個個部位都有用同值錢，單係個膽已經值千幾蚊，生吞或者浸酒都啱，有定驚嘅作用。」&#13;<br> 今次以每斤賣$192計算，這條四百斤重的龍躉就值成七萬多元。（所有龍躉菜式需早一天預訂）</fontstyle></spanclass></p><p><b> 全記海鮮</b> &#13;<br> 電話：27911195&#13;<br> 地址：西貢海傍街53號地下&#13;<br> 營業時間：11:00am-11:00pm</p></body></html>