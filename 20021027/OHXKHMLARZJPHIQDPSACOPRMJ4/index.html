<html><header><meta charset="utf-8"><title>　　松嫂馬尾Look入馬場 - 李八方</title></header><body><h1>　　松嫂馬尾Look入馬場 - 李八方</h1><p>極少一齊公開露面嘅財爺梁錦松同伏明霞兩公婆，噚日忽然雙雙亮相跑馬地馬場。佢兩個睇嚟心情唔錯，頭場更有講有笑走到馬匹亮相圈睇馬。小伏雖然一身深色衣着，重攞住條大披肩，但都掩蓋唔到佢腹大便便嘅身形。一向下巴尖尖、瓜子口面嘅小伏，面容同手臂明顯肥咗，差啲連雙下巴都出埋嚟，不過行動尚算靈活。&#13;<br> 小伏噚日唔知係咪為配合入馬場，特登紮一條高聳「馬尾」，非常盞鬼。後來佢兩個俾在場記者發覺舉機影相時，即急急腳離開馬匹亮相圈，返去馬主廂房，到第五場完結先走。據知，佢兩口子今次造訪馬場，係應馬會董事邀請作嘉賓。&#13;<br> （圖）黑衣、大披肩同黑超都難掩小伏嘅懷孕發福樣，惟有靠阿松挺身護住嬌妻。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>