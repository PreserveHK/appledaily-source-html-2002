<html><header><meta charset="utf-8"><title>摧花免忌廉咬爛萬元蘭花</title></header><body><h1>摧花免忌廉咬爛萬元蘭花</h1><p>體重10磅、毛長6吋、身長2呎多、就連腳板底都有成5吋長……這樣的身材，斷估不是貓就是狗，有誰想到牠竟是一隻小白兔！主人阿佩除了每日花個半鐘替牠梳毛外，還需一年四季給牠涼冷氣。牠不但吃得多屙得多，還愛咬電線，連一盆萬元蘭花也不放過！&#13;<br>&#13;<br>記者：吳佩璇　攝影：周旭文</p><p><spanclass><fontstyle>曾養60隻兔仔  &#13;<br> 12歲移民澳洲的阿佩，從小喜歡小動物，而小白兔更是她的心頭好。加上外國地方大，曾先後養過五、六十隻兔仔，賓尼兔、獅子兔、英式兔……直至一次在別人的花園看到一隻超級「毛茸茸」的兔仔，主人還替牠寫上「我係非賣品，屬本公司職員」時，阿佩覺得甚是趣致。後來她在書本上看到有關這種巨型、多毛、猶似毛公仔的安哥拉兔，便一直渴望擁有，但偏偏尋遍澳洲也遇不上！</fontstyle></spanclass></p><p><spanclass><fontstyle>14年後香港重遇  &#13;<br> 在澳洲度過了6年與兔為伴的日子，阿佩回港定居至今也有十年光景！也結束了瘋狂養兔的生活，只養養貓、龍貓等小動物。直至兩年前在大埔一家寵物店出現了她十多年前就夢寐以求的安哥拉兔──忌廉。只是700呎的家已住了3隻貓、3隻龜、2隻龍貓及1隻長毛熊仔鼠，本身從事花店業兼已為人妻的阿佩，哪來時間再養多隻囡囡？「我惟有同自己講，畀我見到佢第二次，我就買啦！點知過咗個零月，無意間又途經嗰間寵物店，忌廉，竟然重喺度！我覺得我哋好有緣，所以點忙我都決定養佢。」放下了3千大元，14年的夢終成真。</fontstyle></spanclass></p><p><spanclass><fontstyle>食得多屙得多　每月電費二千  &#13;<br> 養兔經驗豐富的阿佩，也萬料不到每月要交二千幾蚊電費！事關安哥拉兔的毛既長且密，只宜活在18至22度的涼快環境下。為此，阿佩天天24小時開行冷氣，「次次收到電費單，都真係幾肉赤。」除了電費，巨兔忌廉，由食到屙的份量也比較多。好像一般兔仔的食糧每月約需$200，忌廉就要$500大元。食得多自然屙得多，屎屎尿尿，隔日就填滿一整個百佳背心袋，都咪話唔驚人！&#13;<br> &#13;<br> <spanclass><fontstyle>剪毛釀血案　$1,800買剃刀  &#13;<br> 意料之外的事仍陸續來：話說剛買忌廉回來時，阿佩的家人就請纓替忌廉剪毛，希望牠重新長過些更靚的兔毛來。大鉸剪剪呀剪，阿佩忽然大嗌：「點解有血㗎？」原來因為忌廉的毛太長，摸不到底，不小心剪到了肉！事隔年多提及此事，阿佩仍目露凶光：「剪到我都冇咁肉赤。我嬲咗屋企人成兩個禮拜。」經此一役，阿佩花了$1,800買了個優質剃刀，轉數夠快又夠密，能有效地剪忌廉那幼嫩的毛。</fontstyle></spanclass></fontstyle></spanclass></p><p><spanclass><fontstyle>梳毛個半鐘　獸醫有眼不識兔  &#13;<br> 不過最搞笑是有獸醫也不識此兔！一次忌廉生病，阿佩就用貓籠帶牠去睇醫生，鬼佬獸醫劈頭第一句就問：「Where'stherabbit？」（兔仔呢？）之後阿佩從貓籠放隻兔仔出來，獸醫仍稱奇道：這就是兔！&#13;<br> 一般小白兔都可在籠內放上木糠以便打理，但忌廉的毛太長，用木糠會黏到周身係，阿佩惟有在兔籠加塊底板。為免牠的長毛打結和惹細菌，每天需花個半鐘來梳理！「梳貓毛唔使15分鐘就搞掂！不過我好Enjoy㗎。」從前，幾乎每個月都去一趟短線旅行的阿佩，自四年前到了台灣五日，她那有近百條金魚的大缸裏，竟死剩一條！「所以養寵物要親力親為。」四年來，阿佩未嘗旅行滋味。這份心機，真令人佩服。&#13;<br> &#13;<br> <spanclass><fontstyle>百厭星　摧殘萬元蘭花  &#13;<br> 別以為這樣一隻「毛茸茸」的大肥兔必然魯鈍，阿佩話：「佢行得重快過我隻貓。」而且相當百厭，閒來的嗜好是咬電話線，電線也給牠咬斷三、五截。又試過打電話給朋友時，打極唔通，原來又是忌廉的傑作！不過令阿佩動真氣的就只有這次：「有次帶佢上天台散步，行轉背攞罐可樂，點知佢咬爛咗我盆豆蘭，成萬幾銀㗎！」</fontstyle></spanclass></fontstyle></spanclass></p><p><br> &#13;<br> <spanclass><fontstyle>愈長毛愈純種  &#13;<br> 兔仔基本分為肉兔（供食用）、毛兔（用來編織毛衣）和寵物兔（飼養的）三大類。不同種類的兔兔，體形上亦有大差別，小型兔的體重大概是少於4.5磅，中型兔大概是4.5-8磅，而大型兔則是8-16磅左右。兔兔還有長短毛之分，以及豎耳和垂耳仔的。&#13;<br> 忌廉是毛兔，以毛愈長愈純種，特徵為毛髮濃密，體形較大。在香港其實不難找到安哥拉兔，一般寵物店出售的都屬中小型安哥拉，售價約千多元。像忌廉這種有成10磅的大型安哥拉，則較為少見。</fontstyle></spanclass></p><p><spanclass><fontstyle>品種：混種狗  &#13;<br> 性別：男&#13;<br> 出生日期：2000年8月19日&#13;<br> 領養編號：59432</fontstyle></spanclass></p><p><spanclass><fontstyle>品種：混種狗  &#13;<br> 性別：男&#13;<br> 出生日期：2002年6月&#13;<br> 領養編號60812</fontstyle></spanclass></p><p><spanclass><fontstyle>品種：米格魯Beagle小獵犬  &#13;<br> 性別：男&#13;<br> 出生日期：2001年&#13;<br> 領養編號：62200</fontstyle></spanclass></p></body></html>