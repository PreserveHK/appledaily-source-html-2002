<html><header><meta charset="utf-8"><title>　　中電總裁愛講古仔 - 李八方</title></header><body><h1>　　中電總裁愛講古仔 - 李八方</h1><p>中華電力行政總裁阮蘇少湄（圖）平時喺商場上英姿颯颯，一副女強人本色。不過，佢接受港台《與CEO對話》節目訪問時，就形容自己只係一個「有上進心，但冇野心」嘅女子對家庭生活十分重視，重好鍾意同兩個女講故事㖭。&#13;<br> 佢解釋話，由於細個時家境唔好，所以冇乜機會睇故事書，𠵱家睇番，真係有「再活一次」嘅感覺。阮太亦都冇忽略班同佢打江山嘅員工，重送咗首《ImpossibleDream》畀員工聽，鼓勵佢哋群策群力，努力完成別人無法達到嘅夢想。如果各位想對阮太有更深嘅認識，記住今日下午兩點至四點，聽港台第一台喇。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>