<html><header><meta charset="utf-8"><title>新版保時捷Boxster小改再戰</title></header><body><h1>新版保時捷Boxster小改再戰</h1><p>享譽跑車界嘅保時捷車廠，旗下嘅Boxster推出至今已達5年時間，最近終於來一次小改款；僅在於外觀上嘅修飾，可見廠方對呢部開篷跑車嘅引擎以及底盤結構，是何等充滿信心呢！&#13;<br>&#13;<br>記者、攝影：陳偉林</p><p><spanclass><fontstyle>有限度Facelifted留住精采處  &#13;<br> 若然無細心留意的話，真不易察覺到部新車有甚麼大改動；皆因今趟嘅Facelifted新版，僅在乎於頭尾泵把、方向指揮燈及四輪時款合金胎軨組合，要給人看來趨時，而又保留有原車神髓嘅感覺嘛！</fontstyle></spanclass></p><p><spanclass><fontstyle>操控了得樂趣無窮  &#13;<br> 講到車廂鋪排，一對上乘真皮座椅兩旁，亦以車身原色調跟皮革配襯，加上車廠匠心獨運嘅包裝，予人格外感受有保時捷跑車嘅韻味。一套5前速TiptronicS半自動波箱，匹配一台2.7公升水平對向六汽缸DOHC偈，澎湃動力源源不絕之外，靈巧敏捷嘅操控性，更會係鍾情Fans嘅至愛地方。</fontstyle></spanclass></p><p><spanclass><fontstyle>試完車有何評價？  &#13;<br> 呢部新版Boxster跟舊款可謂幾近一樣，只有前後泵把及兩旁白底指揮燈有較大改動，留有原車神髓之餘，強而有勁嘅引擎跟出眾操控性，方會係Boxster嘅賣點所在。</fontstyle></spanclass></p><p><b> 保時捷Boxster規格</b> &#13;<br> 引擎：2687cc水平對向六汽缸DOHC&#13;<br> 馬力：228ps/6300rpm&#13;<br> 扭力：26.5kgm/4700rpm&#13;<br> 傳動：5前速半自動波，後輪驅動&#13;<br> 懸掛：（前）麥花臣支柱（後）麥花臣支柱&#13;<br> 制動：（前）透氣碟（後）透氣碟（ABS）&#13;<br> 輪胎：（前）205/50ZR17MichelinPilotSport（後）255/40ZR17MichelinPilotSport&#13;<br> 尺碼：4320×1780×1290mm&#13;<br> 軸距：2415mm；車重：1330kg&#13;<br> 0-100公里：7.3秒；極速：248km/h&#13;<br> 平均耗油：10.7L/100km&#13;<br> 新車售價：$648,000&#13;<br> 車輛提供：保時捷中心（29262911）</p></body></html>