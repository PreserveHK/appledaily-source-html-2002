<html><header><meta charset="utf-8"><title>大劉鬧殯儀之星博宣傳</title></header><body><h1>大劉鬧殯儀之星博宣傳</h1><p>劉鑾雄昨日到金鐘萬豪酒店，出席佳士得拍賣預展。談到陳百祥前日讚他說話有point時，大劉笑說：「重有好多例子，好似『黐枱王』同『殯儀之星』咁。何謂『黐枱王』？就係早排有個超級富豪食飯，有人黐埋枱度博影相。何謂『殯儀之星』呢？譬如蓋茨（BillGates）有親戚死咗，有人就飛去西雅圖，天未光就入殯儀館同BillGates影相囉，即係人哋有錢，有價值就死都要黐埋去。」<br> &#13;<br> <spanclass>白事不應變宣傳 &#13;<br> 大劉又表示不會出席羅文喪禮，他說：「唔去，我驚俾人話我擅闖私人地方，容乜易俾人打一身，報警話我騷擾。某商人出晒錢定出部份錢，我都想八吓。不過，好似羅文咁重份量嘅藝人，如果係我員工，佢有病，我一定由佢病嗰日開始出錢醫佢，糧照出。不過我啲員工唔係藝人，我幫完就算，係心意，唔係將幫助當宣傳，攞嚟日日見報。如果真係一個朋友，唔應該將紅事、白事攞嚟宣傳。&#13;<br> 「做我員工唔使好似孖Q、四重彩、六合彩、三連環咁，陪我嘅商界朋友瞓覺，唔使喺我指令下去某酒店開房，我冇咁嘅需要同客路，亦做唔出，都唔會將唔聽話員工放逐。」<br> &#13;<br> <spanclass>黐枱王不斷挑釁 &#13;<br> 近日創作力驚人的大劉，昨笑言要多謝「殯儀之星」及「黐枱王」不斷挑釁，提供創作和爆料的能量和動力給他。大劉說：「耐唔耐就有雜誌鐵證乜、力證物，啲又殘又舊嘅報紙又話我前女友點樣點樣，即係好似香港變咗巴勒斯坦，佢用『港式人肉炸彈』炸我，我就爆啲堅料回應。」&#13;<br> 採訪、攝影：林妙萍</spanclass></spanclass></p></body></html>