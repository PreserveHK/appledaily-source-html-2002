<html><header><meta charset="utf-8"><title>　　陳啟泰借松哥sell歌 - 李八方</title></header><body><h1>　　陳啟泰借松哥sell歌 - 李八方</h1><p>梁伏戀煲咗成個禮拜，以為可以靜番，點知廣告商腦筋一轉，又將呢段戀情作噱頭宣傳。八方噚日路過佐敦街頭，被一排街招吸引，原本sell陳啟泰簽名會冇乜特別，但最搶眼嘅係佢首新《情歌》推介──「誠意將至深情作品《情歌》送給蜜運中的『松哥』及天下有情人」。《情歌》同「松哥」呢幾隻字，重特別用黃色大大隻字，驚死人唔知佢份美意。&#13;<br> 另外，跳水皇后伏明霞已經係唔少商品廣告嘅生招牌，本來冇乜好講。但八方發現，噚日喺某報紙嘅平面廣告上，除咗有伏明霞個大頭相外，重有佢嘅「愛的宣言」。哦，原來係「我愛ＸＸ牌極速美白補濕」啫，重以為佢女兒家咁大膽登廣告示愛㖭。&#13;<br> （圖）梁伏戀的威力無處不在，連陳啟泰的唱片宣傳都預埋佢哋一份。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>