<html><header><meta charset="utf-8"><title>絕版CONTAX大清貨新機平過二手價</title></header><body><h1>絕版CONTAX大清貨新機平過二手價</h1><p>相機界中CONTAX嘅地位一直都同LEICA叮噹馬頭，質素毋庸置疑，所以價錢亦入於貴族階級。特別係TVS、T2、G1呢啲當炒經典型號，由於停產多年，𠵱家就算有錢都只得二手貨，想買新貨近乎冇可能。小記身為CONTAXFans，幾經辛苦終於刮到呢批新貨，唔單止唔使炒價，售價更比二手機平，想影靚相絕對不容錯過。&#13;<br>記者：張穎倫&#13;<br>攝影：周旭文&#13;<br>ImageGirl：Marcella</p><p><spanclass><fontstyle>變焦輕便相機典範  &#13;<br> 一直以嚟變焦輕便相機，無論喺鏡頭、光圈各方面嘅質素，都完全比唔上定焦輕便相機同單鏡反光機。不過1993年TVS嘅出現就打破咗呢個定律，因為佢不但採用世界聞名嘅蔡司VarioSonnarT*鏡頭，而且最大光圈更達f/3.5，再加埋28mm嘅WideAngle。呢3個元素，絕對係輕便相機嘅典範，所以當年賣到9千幾蚊都經常冇貨，非常犀利。&#13;<br> 型號：CONTAXTVS&#13;<br> 鏡頭：28~56mmf/3.5-6.5&#13;<br> 快門：16secs.-1/700sec.&#13;<br> 體積：W123×H67×D41.5mm&#13;<br> 重量：375g&#13;<br> 拍攝範圍：0.5m-無限遠&#13;<br> 停產前售價：約$9,300&#13;<br> 現在二手價：約$4,900&#13;<br> 清貨價：$4,000&#13;<br> 貨量：20</fontstyle></spanclass></p><p><b> 相片測試：28mm夠晒Wide</b> &#13;<br> 貫徹T*鏡頭宗旨，景象極之銳利，就算用Slide拍攝，冇做過任何後期調校，顏色都一樣咁Sharp，質素完全拍得住單鏡機。</p><p><spanclass><fontstyle>G1再現夢想成真  &#13;<br> 取景式相機嘅市場，一直都係由LEICA所雄霸，CONTAX嘅Fans就得個恨字。所以1994年G1出現就成為咗唔少人嘅夢想，皆因佢嘅體積極之輕巧，比一般儍瓜機大少少，但就一樣可以更換鏡頭，拍攝感覺一流。配上專用嘅GMOUNT鏡頭，質素比唔少單鏡反光機更靚。&#13;<br> 型號：CONTAXG1（淨機身）&#13;<br> 快門：16secs.-1/2000sec.&#13;<br> 菲林速度：ISO6-6400&#13;<br> 測光方式：TTL&#13;<br> 體積：W133×H77×D42mm&#13;<br> 重量：460g&#13;<br> 停產前售價：約$8,500&#13;<br> 現在二手價：約$3,600&#13;<br> 清貨價：$3,200&#13;<br> 貨量：80</fontstyle></spanclass></p><p><spanclass><fontstyle>60周年金版T2　極少曝光  &#13;<br> 若然話TVS係變焦輕便相機嘅經典，T2就絕對係定焦輕便相機嘅王者，因為由佢誕生嘅1990年到之後10年，都冇一部輕便相機有咁靚嘅拍攝質素，簡直係神話。特別係呢部極少曝光嘅鍍金紀念版，唔單止鍍金色澤比普通金版更明亮，連真皮相機套都係眾CONTAX相機中最靚嘅一個，絕對係最罕有嘅CONTAX相機之一。&#13;<br> 型號：CONTAXT260周年金版&#13;<br> 鏡頭：SonnarT*38mm/f2.8&#13;<br> 快門：1sec.-1/500sec.&#13;<br> 體積：W119×H66×D33mm&#13;<br> 重量：295g&#13;<br> 拍攝範圍：0.7m-無限遠&#13;<br> 停產前售價：約$10,000&#13;<br> 現在二手價：沒有&#13;<br> 清貨價：$6,500&#13;<br> 貨量：50</fontstyle></spanclass></p><p><spanclass><fontstyle>全球最靚APS相機  &#13;<br> 無可否認，APS菲林嘅質素冇一般135菲林咁靚，但呢部CONTAXTix憑住世界頂尖嘅蔡司SonnarT*鏡頭力挽狂瀾，喺相片清晰度贏其他APS相機幾條街，唔會有明顯嘅粗粒。再加上Tix原本已有打日曆嘅功能，唔似其他T系相機分Date版同冇Date版，更加方便。&#13;<br> 型號：CONTAXTix&#13;<br> 鏡頭：SonnarT*38mm/f2.8&#13;<br> 快門：15secs.-1/1000sec.&#13;<br> 體積：W100.5×H60.5×D33mm&#13;<br> 重量：225g&#13;<br> 拍攝範圍：0.35m-無限遠&#13;<br> 停產前售價：尚未停產&#13;<br> 街價：約$4,100&#13;<br> 清貨價：$3,000&#13;<br> 貨量：6</fontstyle></spanclass></p><p><spanclass><fontstyle>更平之選  &#13;<br> 如果覺得CONTAX唔夠平民化，同場亦有細佬YASHICA嘅輕便相機大清貨，大部份唔使$400，總貨量更達千部。雖然冇二手市場，但平平哋買部影吓家庭相都好。</fontstyle></spanclass></p><p><spanclass><fontstyle>設有腰屏　SnapShot一流  &#13;<br> 玩開SnapShot嘅拍友都唔鍾意用觀景器影相，所以呢部機就特設機頂腰屏，等你放部機喺腰間，都可以隨意拍攝，其他輕便相機已甚少有呢個設計。再加上呢部機都有32mm鏡頭夠晒Wide，拍攝範圍更易掌握，玩SnapShot最好玩。&#13;<br> 型號：YASHICAAW-mini&#13;<br> 鏡頭：32mmF3.5&#13;<br> 快門：1/120sec.-1/600sec.&#13;<br> 體積：W126.5×H64.5×D49.5mm&#13;<br> 重量：225g&#13;<br> 拍攝範圍：0.95m-無限遠&#13;<br> 停產前售價：約$600&#13;<br> 清貨價：$354&#13;<br> 貨量：80</fontstyle></spanclass></p><p><spanclass><fontstyle>半金屬夠型仔  &#13;<br> 大部份平價嘅輕便相機都採用塑膠機殼，同CONTAX呢類貴價機採用嘅金屬機殼差天共地。所以呢部microtec加入部份銀色嘅金屬機殼，一睇就與眾不同，夠Cool之餘，揸上手嘅感覺都夠實正，冇咁易手震，一家人去旅行最啱用。&#13;<br> 型號：YASHICAmicrotecAF-SUPER&#13;<br> 鏡頭：32mmF3.9&#13;<br> 快門：2secs.-1/400sec.&#13;<br> 體積：W115×H63×D45mm&#13;<br> 重量：180g&#13;<br> 拍攝範圍：1m-無限遠&#13;<br> 停產前售價：約$700&#13;<br> 清貨價：$332&#13;<br> 貨量：120</fontstyle></spanclass></p><p><b> 小貼士</b> &#13;<br> 由於呢批機已經係終止代理，所以再冇免費保養。各位於購買時，要試清楚運作是否正常，例如捲片、閃燈有冇問題。不過呢類機比較耐用，香港亦有大量師傅識得維修，就算有問題都唔怕。&#13;<br> &#13;<br> 清貨資料：永安祥百貨有限公司&#13;<br> 日期：即日起至9月9日&#13;<br> 時間：星期一至五（9:30am-5:30pm）&#13;<br> 　　　星期六（9:30am-12:00noon）&#13;<br> 　　　星期日休息&#13;<br> 地址：上環永樂街5號永安祥大廈13字樓&#13;<br> 電話：25430303</p></body></html>