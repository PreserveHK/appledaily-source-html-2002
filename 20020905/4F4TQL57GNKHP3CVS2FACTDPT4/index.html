<html><header><meta charset="utf-8"><title>新登場：<br>東南亞小店混醬小菜最吸引</title></header><body><h1>新登場：<br>東南亞小店混醬小菜最吸引</h1><p>自認食遍旺角大街小巷的為食鬼，還記得曾幾何時，有間以全港獨有原桶即撞豆腐花打出名堂的小店嗎？年多前，這舖突然關閉，消失蹤影，直至最近，它終於重現葵芳。新店除了多款招牌即撞豆腐花之外，老闆還自創多款與別不同的東南亞菜式，以自製「混醬」作調味，原創風格作賣點，為新店食客帶來更多選擇。&#13;<br>記者：黃婉冰&#13;<br>攝影：陳穎</p><p><spanclass><fontstyle>是日例Talk  &#13;<br> 傳統做豆腐花都指定用木桶，主要有存氣作用，同時亦會指定以松木做木桶，因為松木木質較佳，不容易變形漏水，一般木桶買回來後都會先用生果皮浸過，辟去本身的木味才用來做豆腐花。&#13;<br> &#13;<br> <spanclass><fontstyle>啤梨焗蟹拑$55  &#13;<br> 埋在一片金黃色芝士下的是新鮮剝殼蟹拑，粟米粒、鮮啤梨粒同沙律醬，生果中，以啤梨的味道與肉質最經得起高溫考驗，加上選用梨味重的啤梨仔，以梨香配蟹拑，讓蟹味盡發揮，伴以粟米粒、沙律醬，加強味道與口感，將蟹拑包裝得不再單調。&#13;<br> &#13;<br> 試味報告：有啖啖肉蟹拑食之餘又有食沙律的感覺，啤梨爽甜，與蟹拑鮮味很夾，整道菜以清新為主，可以當作醒胃頭盤。&#13;<br> 老闆兼大廚何生：「啤梨焗蟹拑畀人一種新鮮感，生果同海鮮配搭，味道好夾，焗蟹拑無炸咁熱氣，較健康，同時亦都好少人會用嚟焗，味道好特別。」</fontstyle></spanclass></fontstyle></spanclass></p><p><spanclass><fontstyle>撞出香滑豆腐花&#13;<br> 原桶即撞豆腐花（細桶）&#13;<br> 蘆薈豆腐花（右）$35&#13;<br> 朱古力豆腐花（上）$35&#13;<br> 花旗參豆腐花（左）$40  &#13;<br> 這裏的原桶即撞豆腐花口味多多，除原味外，還有小朋友至喜愛的朱古力味，清熱提神的花旗參味同女士首選蘆薈豆腐花，店主選用日本食用石膏粉來做，讓豆腐花更滑溜，而蘆薈則是自己種植，新鮮割下切粒，鋪在豆腐花面食用。&#13;<br> &#13;<br> 試味報告：朱古力味不太甜，所以再落糖水都無問題；而花旗參味則有少許苦澀味，證明份量十足；蘆薈新鮮未經加工，所以每粒都有一層透明黏液，入口有滑潺潺的感覺。&#13;<br> 記者的話：午餐同晚餐都會有甜品送，但記住跟餐的豆腐花並非即時製的即撞豆腐花，而是預早做好的，如果想一嘗這款招牌菜，記得要叫啦！</fontstyle></spanclass></p><p><spanclass><fontstyle>四川麻香焗骨(套餐）$28  &#13;<br> 每日總會有多款午餐同晚餐，口味日日不同，有西式扒類，亦有中式如四川麻香焗骨，用來醃骨的麻香醬汁亦是出自老闆手，用上六、七種四川香料配製，這種汁勝在只得麻香，不算太辣，這個汁還會另上，喜歡更濃味可以用來蘸焗骨食，套餐另包白飯、果汁及甜品，好抵食。&#13;<br> &#13;<br> 試味報告：焗骨麻香味濃，勝在不麻辣，容易接受，豬肋骨肉軟腍，食得方便。</fontstyle></spanclass></p><p><spanclass><fontstyle>又壹村漁夫燒鱔皇$58  &#13;<br> 燒鱔皇是老闆從以前水上人的飲食方法取得靈感，每日由街市買入新鮮厚肉的白鱔，去骨後，將鱔肉蘸上自家秘製的醬汁，一邊燒一邊再撒鹽吊味，以簡單的調味料炮製，食回鱔肉的鮮味，與水上人的傳統食法一樣，配合特製檸檬汁，以酸味誘出魚的鮮甜。&#13;<br> &#13;<br> 試味報告：鱔肉厚身得有如鱔扒，表面看似日式燒鰻魚，但汁醬方面有所不同，鱔肉咬落爽口，與鰻魚不同，檸檬汁有助減低鱔肉帶來的油膩感，可以食多幾片。</fontstyle></spanclass></p><p><spanclass><fontstyle>芭堤雅燒乳鴿$38  &#13;<br> 這款真真正正稱得上是燒乳鴿，乳鴿開邊，用10多種東南亞香料混合製成的「混醬」，醃五小時，讓惹味的香料完全滲入鴿肉，用明火將乳鴿叉住燒，燒前在肚皮塗上一層「混醬」，乳鴿一路燒，皮下脂肪不斷溶化，燒出來的乳鴿香脆不肥膩，而又不會過乾最考功夫。&#13;<br> &#13;<br> 試味報告：乳鴿皮明顯較薄，少了一層多餘的肥膏，皮脆肉嫩，肉汁豐富，味道不太濃，有陣陣特別的醬汁清香。</fontstyle></spanclass></p><p><spanclass><fontstyle>雪糕深涼$30（左）海底深涼$28（右）  &#13;<br> 除豆腐花外，特飲同樣具有號召力，雪糕深涼最底層是涼粉條，中間是椰汁，最上層是朱古力雪糕球，椰汁亦可改成鮮打芒果汁，果然涼到入心。海底深涼同樣是以涼粉條做底，中間是鮮打芒果汁，最頂鋪滿生果粒，生果為主，食完都唔怕肥。&#13;<br> &#13;<br> 試味報告：兩款特飲令人有由頭涼到尾的感覺，尤其是雪糕深涼，椰汁好似沙冰，食完雪糕再飲椰汁，百分百冰凍感，用來對抗炎炎夏日最適合。</fontstyle></spanclass></p><p>店名：又壹村東南亞餐廳&#13;<br> 電話：23561903&#13;<br> 地址：葵芳禮芳街23號地下&#13;<br> 座位：43個&#13;<br> 營業時間：上午11時至下午3時，晚上6時至凌晨12時半。&#13;<br> 付款方法：只收現金</p></body></html>