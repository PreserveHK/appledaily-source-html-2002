<html><header><meta charset="utf-8"><title>SonyEricssonT600水貨強細搶攻</title></header><body><h1>SonyEricssonT600水貨強細搶攻</h1><p>SonyEricsson的T系新機相繼登場，早前有部外加鏡頭大玩影相的T200，今回接棒的就有呢部機身比一張卡片還要細的T600，再加上其僅得60克的重量，稱得上是現時最輕巧的三頻機。水貨率先以$1,760開賣，各位請落足眼力睇睇SonyEricsson如何強「細」搶攻。&#13;<br>&#13;<br>記者：招佩珊&#13;<br>攝影：周旭文&#13;<br>Model：Clara</p><p><spanclass><fontstyle>SonyEricssonT600Profile  &#13;<br> 制式：GSM900/1800/1900三頻&#13;<br> 尺寸：92×41×20mm&#13;<br> 重量：60克&#13;<br> 通話時間：1.5-5小時&#13;<br> 備用時間：80-180小時&#13;<br> 功能：WAP1.2.1、EMS、聊天室、自編鈴聲、日程表及計算器</fontstyle></spanclass></p><p><spanclass><fontstyle>細如卡片機身輕  &#13;<br> T600的最大賣點是其僅重60克及體積比卡片還要細的輕巧機身，而新機支援GSM900/1800/1900三頻，亦適用於美加漫遊，是市面上其中一部又細又輕的三頻機，拎上手輕如無物，真的有點像玩具，相信女孩子一定會喜歡。&#13;<br> T600睇落其實有點熟口熟面，的確T600可算是同門舊作T66的升級版，機身同樣超細，而兩者主要分別在於外觀設計，新機用上銀色機面。T66一度成為全球最輕最細的三頻機，雖則新機未能超越舊作，但T600亦秉承了T66又輕又細的優良傳統。</fontstyle></spanclass></p><p><spanclass><fontstyle>三大新賣點  &#13;<br> <b> 1全新5款邊玩邊震Game</b> &#13;<br> 玩到厭的網球及俄羅斯方塊，T66的Pyramid、Smash及Mill，今次唔會喺新機身上搵到，取而代之是5款全新遊戲。不過，講到最好玩就一定要數CarRace呢款賽車遊戲，駕駛技術差些少，每撞埋路邊一次手機就會震一次，震多幾次好快就會GameOver，打Game不但有聲有畫，重夠晒手感。</fontstyle></spanclass></p><p><b> 2機身變面透藍光</b> &#13;<br> T600以銀面設計，而鍵盤位更可透出藍光，黑暗環境中使用更Cool更有型。機身有銀同藍兩種顏色，水貨暫時得銀色及只屬簡體中文版。</p><p><b> 3機頂加手繩位</b> &#13;<br> T66機身太細，但又無手繩位，單單拎住機身恐怕跌落地。今回T600加以改良，一於加番個手繩扣位，用繩掛上頸也好，套上手亦好，感覺上較安全，唔怕失手跌落地，重可以大玩頸繩手繩配襯，又一次中正女孩子的喜好。</p><p><spanclass><fontstyle>盡收T66強項功能  &#13;<br> 改頭換面以新姿態出現的T600，體積一如同門T66，至於內涵就完全保留舊作各項功能，EMS、WAP1.2.1、聊天室、自編圖片亦羅致其中。&#13;<br> 另外於自編鈴聲時，雖然沒有現時大熱的和弦鈴聲，但每個音符都可設定節拍、音量高低，甚至可加入震動效果，比一般可鍵入鈴聲的手機有更多變化，喜歡自編鈴聲的用家可以大玩特玩。此外，更可以手機鈴聲作為短訊提示響聲，不再是「嘟」一聲那麼單調。</fontstyle></spanclass></p><p>售賣點：八達通訊&#13;<br> 地址：旺角先達廣場地下G88號舖&#13;<br> 電話：23983301</p></body></html>