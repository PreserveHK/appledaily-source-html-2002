<html><header><meta charset="utf-8"><title>北上雜誌：<br>凌晨2:00羅湖直擊海鮮採購過程</title></header><body><h1>北上雜誌：<br>凌晨2:00羅湖直擊海鮮採購過程</h1><p>深圳市紅桂路的長城酒店，剛於上周五重新開業，其中餐部「金潮皇」的食物水準更大為躍進，尤其是海鮮類，今次小記不單只介紹「金潮皇」的總廚馬正民先生的撚手潮粵名菜，更有幸追隨總廚於凌晨2:00時分，直擊在羅湖羅芳水產市場內的海鮮採購過程，馬總廚更教大家揀海鮮的要訣，住在深圳的朋友亦可以去水產市場入貨！&#13;<br>記者：梁煒&#13;<br>攝影：陳昇</p><p><b> 總廚馬正民簡介</b> &#13;<br> 馬總廚16歲學師，先後在澳門葡京酒店內的葡潮酒樓、香港環球潮州酒樓、香港金島燕窩酒樓工作，其後北上深圳做廚，時至今日於長城酒店「金潮皇」內做總廚，已有35年的潮州及粵菜入廚經驗。</p><p><spanclass><fontstyle>食物篇  &#13;<br> 重新開業的長城酒店中餐部「金潮皇」已有10年歷史，新裝修後包房有20間，每間均設計得十分典雅，房內除了有卡拉OK設施外，更有麻雀及電腦以供耍樂，且不設最低消費。「金潮皇」以潮州及廣東菜式作招徠，是深圳市數一數二的潮州名食府。&#13;<br> </fontstyle></spanclass></p><p><spanclass><fontstyle>3必食潮粵菜  &#13;<br> <spanclass><fontstyle>汕頭名菜香煎百合烙例牌  &#13;<br> ?38&#13;<br> 以百合、花生、糖冬瓜等材料製成的香煎百合烙，是潮州汕頭名菜，味道不太甜，食落香脆鬆化。</fontstyle></spanclass></fontstyle></spanclass></p><p><spanclass><fontstyle>皮薄餡靚潮州點心  &#13;<br> 潮州點心每籠?7&#13;<br> 汕頭黃金大餅每個?20&#13;<br> 汕頭黃金大餅以芝麻、豆沙、剁碎後的花生糖作餡，香甜鬆脆。至於潮式點心，包括潮州蝦餃、三色餃等，皮薄餡靚兼手工精細，每籠售價?7，如有特價隨時可平至?5一籠。</fontstyle></spanclass></p><p><spanclass><fontstyle>健康食品雙芹炒雜菌  &#13;<br> 例牌?38&#13;<br> 近期掀起健康食品，少肉多菜，尤其愈來愈多人品嘗野生菌菇類。這道菜以兩種中、西式芹類與多種雜菌如牛肝菌、雞腿菇、百靈菇等一齊炒，味道爽口兼有營養。</fontstyle></spanclass></p><p>金潮皇&#13;<br> 訂座直線電話：（755）25568755&#13;<br> 地址：深圳市羅湖區紅桂路2086號長城酒店&#13;<br> 交通：從羅湖關口前往，乘的士約15分鐘，車費約?20&#13;<br> 營業時間：早上6：30至凌晨1：00</p><p><spanclass><fontstyle>採購篇  &#13;<br> 羅湖區的羅芳水產批發市場，24小時營業，一般市民都可到來入貨，但就要早些來入貨，最好凌晨時分便出動，否則白天到來可能只得「籮底橙」貨色。馬總廚跟我們於凌晨2時出發，發現這個水產批發市場海鮮種類繁多，以澳洲生鮑魚、龍蝦、紅蟹、東星斑及桂花魚最好賣。</fontstyle></spanclass></p><p><spanclass><fontstyle>3必入貨海鮮  &#13;<br> <spanclass><fontstyle>1﹒龍蝦腳齊顯健康  &#13;<br> 揀龍蝦一定要睇其觸鬚及龍蝦腳齊唔齊全，腳齊即為健康。現時秋季大龍蝦價略為貴，現時?160一斤，早前淡季時?130便可成交。</fontstyle></spanclass></fontstyle></spanclass></p><p><spanclass><fontstyle>2﹒澳洲生鮑魚刺身最正  &#13;<br> 新鮮活口的澳洲鮑魚，約?130一斤。馬總廚認為這種鮮鮑魚最正做「冰鎮鮑魚」：先把鮑魚清洗，用刀撬殼取肉，隨後把火腿絲、雞肉、排骨等混合一齊來煲，煲至膠狀就放入雪櫃冰藏，這種刺身食法就最正。&#13;<br> &#13;<br> <spanclass><fontstyle>3﹒揀東星斑睇魚身  &#13;<br> 購買大條的東星斑，要睇其魚身有冇損身爛鰭，魚身靚等於皮膚好，現時每斤市價約?130。&#13;<br> &#13;<br> 凌晨4：35離開&#13;<br> 從羅湖區羅芳水產批發市場返回長城酒店，由於車程約需25分鐘，所以購買後便要第一時間把海鮮運返酒樓。</fontstyle></spanclass></fontstyle></spanclass></p><p>金成海產總匯&#13;<br> 電話﹕（755）25100298&#13;<br> 地址：深圳市羅湖水產綜合批發市場主樓首層第18號（延芳路與羅芳路交叉處）&#13;<br> 交通：從羅湖關口前往，乘的士約30分鐘，車費約?40&#13;<br> 營業時間：24小時</p></body></html>