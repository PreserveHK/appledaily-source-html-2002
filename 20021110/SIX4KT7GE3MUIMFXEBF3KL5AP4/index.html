<html><header><meta charset="utf-8"><title>新車速報：<br>SmartCrossblade亞洲區首度現身</title></header><body><h1>新車速報：<br>SmartCrossblade亞洲區首度現身</h1><p>新一代City迷你車嘅Smart正式登陸香港，除帶給車迷有跑車新概念外，重帶來有幾個香港車壇新紀錄；皆因早兩日Smart車展，除首度響香港展出SmartCabrioBrabus之餘，同日晚上亦響位於薄扶林嘅數碼港（CyberPort）嘅展場上，重出現有亞洲首度亮相嘅SmartTower，以及一款即將投產嘅開篷Roadster——SmartCrossblade新車呀！雖然普羅車迷未必能夠親身前往觀賞，但透過我哋《車天車地》版嘅近距離追擊，自然有好似置身響現場嘅感受呢！&#13;<br>&#13;<br>記者、攝影：陳偉林</p><p><spanclass><fontstyle>前衞造型開創潮流  &#13;<br> 呢部剛於今年上半年正式宣告投產嘅全新SmartCrossblade，可算係繼SmartCity-Coupe同埋Cabrio之後，另一款同系嘅開篷Roadster新車，惟SmartCrossblade嘅造型設計別具跑意，尤其係鷗翼式門柵上揭開關，以及幾近全開放式座艙設計，均予人有耳目一新之感。</fontstyle></spanclass></p><p><br> &#13;<br> <spanclass><fontstyle>戴頭盔揸車有別傳統  &#13;<br> 車廂配襯亦見跑意盎然，除有鮮豔奪目嘅色調配襯外，仿桶形座椅組合，匹配簡潔儀表同中控台編排，亦見有一份個性來。由於前擋風玻璃屬古典跑車嘅半截式設計，因而座艙後加有厚實防滾架，置身其中嘅乘客，亦定必要戴上頭盔不可；設備配搭既有原廠音響同冷氣，重有一定空間嘅尾廂同多個雜物匣㗎！</fontstyle></spanclass></p><p><br> &#13;<br> <spanclass><fontstyle>加速凌厲循迹性高  &#13;<br> 據知呢部SmartCrossblade亦以一台599cc直3SuprexTurbo偈驅動，惟馬力及扭力分別給調升至70匹同10.2kgm數值，相信匹配上一套6前速Sequential半自動波，會有順滑有勁嘅加速感。其次，為提升行車穩定力，四輪重用上加大碼嘅16吋合金胎軨配搭㖭！</fontstyle></spanclass></p><p><spanclass><fontstyle>SmartCrossblade小檔案  &#13;<br> 引擎：599cc直3SuprexTurbo&#13;<br> 馬力：70ps/5470rpm&#13;<br> 扭力：10.2kgm/3210rpm&#13;<br> 傳動：6前速Sequential半自動波，後輪驅動&#13;<br> 懸掛：（前）雙搖臂（後）鄧迪安避震&#13;<br> 制動：（前）碟式（後）鼓式（ABS）&#13;<br> 輪胎：（前）195/40ZR16DunlopSPSport9000&#13;<br> 	（後）215/35ZR16DunlopSPSport9000&#13;<br> 尺碼：2622×1618×1508mm&#13;<br> 軸距：1812mm；車重：740kg&#13;<br> 極速：135km/h（有限制）&#13;<br> 售價：約港幣16萬起（未連稅）&#13;<br> 查詢：Smart-HongKong（34288666）</fontstyle></spanclass></p></body></html>