<html><header><meta charset="utf-8"><title>　　肥彭傳明年跳槽 - 李八方</title></header><body><h1>　　肥彭傳明年跳槽 - 李八方</h1><p>最近英國《衛報》報道，「末代港督」彭定康，雖然做緊嗰份工──歐盟外交事務專員到二○○四年中先任滿，但已經獲得倫敦政治經濟學院（LondonSchoolofEconomicsandPoliticalScience，簡稱LSE）秘密斟佢做下任院長，因為現任院長、著名學者紀登紀登思﹙AnthonyGiddens﹚明年夏天會離任。&#13;<br> 八方計落，由九二年開始，佢已經離開咗英國老家十年，想返故鄉一啲都唔奇，況且LSE喺英國政治經濟方面嘅影響力數一數二，肥彭好可能對呢份工起痰。不過彭定康嘅發言人否認肥彭正競逐該職，話佢要喺歐盟做到任期完結。世事無絕對，肥彭會唔會改行投身教育，好快就揭盅。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>