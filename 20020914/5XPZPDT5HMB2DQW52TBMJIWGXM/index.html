<html><header><meta charset="utf-8"><title>一味窩輪：電盈Call輪提前係咁先</title></header><body><h1>一味窩輪：電盈Call輪提前係咁先</h1><p>美股不妙，港股又係，電訊股慘情，聯通（762）、電盈（008）同中移動（941）依次唔見5.4%、4.8%同2.2%。聯通同中移動嘅窩輪，重有唔少買賣，電盈窩輪則幾乎一片空白。&#13;<br> 電盈Call輪有11件，但只有兩件有交易，但金額加埋唔夠兩皮嘢。大部份都係1仙至1.3仙，成個提早係咁先格局。鬼咩，行使價平均大約2元，睇吓正股得1.19元，要喺兩三個月內正股升80仙，真係非常渺茫。&#13;<br> 若然認為電盈因超賣而想博反彈，冇1隻電盈Call輪揀得落手，除咗成交太細外，就係溢價好高，冇辦法，正股愈係跌，啲窩輪愈係價外，溢價就愈高。溢價最低嗰件9417，都去到54%。<br> &#13;<br> <spanclass>9421冇乜放大效應 &#13;<br> 博8號仔有技術性反彈，都只係適宜直接揸正股，不過呢種做法好高難度。怕正股彈完之後，又有其他小股民止蝕甩咗個秤砣，股價一級級落。&#13;<br> 然則，若然睇8號仔仍然有得跌，諗吓啲Put輪又如何？&#13;<br> Put輪有9136同9421兩件，9421現價50仙，近排升咗好多，平水咁滯，不過槓桿率2.4倍，冇乜放大效應，交投極疏，賭落去又係冇乜意思。&#13;<br> 章　盛</spanclass></p></body></html>