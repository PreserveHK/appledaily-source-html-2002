<html><header><meta charset="utf-8"><title>胡櫻汶：希望大家原諒佢<br>李文彪淚不停講對唔住</title></header><body><h1>胡櫻汶：希望大家原諒佢<br>李文彪淚不停講對唔住</h1><p>早前大鬧《星光熠熠耀保良》的李文彪，日前和女友胡櫻汶接受有線娛樂台訪問，胡櫻汶希望大家原諒李文彪，並說自己並不需要有錢的男人，只希望可以找到一個和自己白頭到老的男人。兩人都在訪問中灑淚，場面令人感動。</p><p>無綫前藝人李文彪（原名李文標）本周日大鬧《星光熠熠耀保良》，即成為新聞人物。日前李文彪和女友胡櫻汶，齊齊接受瑪利亞（肥媽）主持的有線電視節目《錯後一百小時》訪問，談到兩人的感情問題時，李文彪和胡櫻汶都淚灑當場，場面令人感動。<br> &#13;<br> <spanclass>「佢愈來愈古縮」 &#13;<br> 肥媽邀請胡櫻汶出場時，李文彪即時忍不住喊，胡櫻汶亦哭着說：「佢好儍，我哋相處咗好多年，冇結婚，因為佢覺得自己唔能夠照顧我，到有一日佢有能力照顧我時，先至會結婚。佢一路將啲嘢擺喺心度，愈來愈古板、古縮，其實我對生活嘅需求唔大，𠵱家嘅水平，我已經覺得滿足、開心。」&#13;<br> 李文彪認為十年前拍劇受傷入院，事後女友替自己向無綫講說話，反而毀了胡櫻汶的前程，最後不獲無綫續約，對此胡櫻汶說：「就算我唔講任何說話可能結果都一樣，始終自己外形各方面都有局限，只不過因為咁星途短咗少少。」<br> &#13;<br> <spanclass>望能白頭到老 &#13;<br> 胡櫻汶續說：「佢連續見咗兩日報之後，我同佢傾咗兩日，我哋都希望呢件事有個了斷，佢雖然做咗不能原諒嘅錯誤，但我希望大家可以原諒佢。」&#13;<br> 肥媽問胡櫻汶為何對李文彪不離不棄，胡櫻汶說：「佢真係心地好善良嘅男仔，而且孝順父母，我唔需要搵個好有錢嘅男人，我只希望搵到一個可以同我白頭到老嘅男人。我希望話畀大家聽佢唔係有問題嘅人，只係一時衝動，佢見到自己出咗港聞版，真係好驚，我都可以支持佢，希望大家唔好對佢有戒心。」&#13;<br> 而李文彪亦向胡櫻汶說：「如果冇咗你嘅支持，我都唔知點好，對唔住！」整個訪問內容，將會於今晚八點半，在有線娛樂台播映。</spanclass></spanclass></p></body></html>