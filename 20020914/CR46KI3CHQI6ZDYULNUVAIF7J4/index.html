<html><header><meta charset="utf-8"><title>打機樂園：<br>火速Online測試《PSOEPI&amp;II》日本Server香港照玩</title></header><body><h1>打機樂園：<br>火速Online測試《PSOEPI&amp;II》日本Server香港照玩</h1><p>自從世嘉專心開發軟件後，逐步將旗下王牌遊戲跨平台推出，就好似今日介紹呢隻獲「第五回日本遊戲大賞」嘅《PhantasyStarOnlineEpisodeI&amp;II》咁，繼DC及PC版後，亦宣布推出GAMECUBE及XBOX版，而GAMECUBE版更在9月12日推出時同期開放專用伺服器，經測試後，證實香港玩家一樣可享受Online模式。&#13;<br>&#13;<br>記者：徐影龍</p><p><spanclass><fontstyle>一隻遊戲　兩集內容  &#13;<br> 今次GAMECUBE版《PSOEPI&amp;II》收錄DC版舊有兩集嘅內容，雖然玩法及目的一樣，但兩者都存有頗大差異，除咗主艦Pioneer2設計有所不同外，可攻略之舞台關卡亦不盡相同，不過初接觸嘅玩家千萬不可心急跳過EPI，直接挑戰EPII，因為內裏之敵人等級跟足DC嘅EPII版本，LV1之角色去到只有送死。正確應該先在EPI內提升等級及熟習攻擊連續技、魔法等運用竅門，待等級差不多升到LV10以上先挑戰EPII。&#13;<br> 今次Online模式會稍作改變，玩家戰死沙場時唔會好似DC版咁變得一無所有，所有武器及道具均可保留，不過金錢就冇得留低，若儲下太多金錢嘅話，就要存喺儲物室較穩陣。</fontstyle></spanclass></p><p><br> &#13;<br> <spanclass><fontstyle>56K上網最化算  &#13;<br> 《PSOEPI&amp;II》同期推出單Game版及特別版，其實只係連埋Modem及Game嘅版本，雖然貨源喺9月10日已經到港，不過由於日本正式發售日係12日，所以專用伺服器都要到星期四先開放。筆者收到遊戲後第一時間便立即測試在港能否上網玩Online模式，經一輪簡單設定及登記後，便可順利連上伺服器，更即時結識三位日本人一同組隊戰鬥㖭。今次GC版本比DC當初需要打IDD接駁伺服器，以及PS2嘅《FFXI》需日本地址收認可信，更為簡單及化算，令人對GC今後在港嘅Online遊戲更為期待。雖然寬頻接駁器要到10月3日先推出，暫時只可以56KModem上網，不過經測試後證實流暢度非常之高，戰鬥及對話中亳無阻滯，只係拾取寶物時會有少少TimeDelay現象，呢點就同DC版一樣，Fans毋須苦等十月先買《PSOEPI&amp;II》。</fontstyle></spanclass></p><p><br> &#13;<br> <spanclass><fontstyle>GC獨有四人齊玩  &#13;<br> 雖然《PSOEPI&amp;II》最大特色係Online組隊玩，不過GC版在Offline上都新加入唔少模式，最搶眼當然係支援四人同玩。在Offline底下，除可單人匹馬殺敵外，亦可選擇MultiPlayer選項，供兩至四位玩家同時遊玩，若兩位玩家玩時畫面會作上下分割，相對嚟講四打時就分成四個細小畫面同玩，雖然畫面會因而縮細，不過好處係毋須上網，便可四人一齊提升經驗值及儲道具，待實力有番咁上下先再上網挑戰都未遲，呢個四打模式可謂活用GAMECUBE嘅強勁機能。</fontstyle></spanclass></p><p><br> &#13;<br> <spanclass><fontstyle>StepByStep教你Online  </fontstyle></spanclass></p><p><br> &#13;<br> *若讀者在Online上有疑問，歡迎電郵筆者查詢。&#13;<br> （<ahref>dragon@appledaily.com ）&#13;<br> &#13;<br> 遊戲類型：動作RPG&#13;<br> 對應機種：GAMECUBE&#13;<br> 遊玩人數：1至4人&#13;<br> 開發商：世嘉&#13;<br> 售價：單遊戲碟$400（暫時缺貨）連Modem特別版$560&#13;<br> 官方網址：<ahref http:>www.sonicteam.com/psogc/pc/index_on.html &#13;<br> 售賣點：DreamStore&#13;<br> 地址：灣仔東方188商場256號舖&#13;<br> 電話：25753285</ahref></ahref></p></body></html>