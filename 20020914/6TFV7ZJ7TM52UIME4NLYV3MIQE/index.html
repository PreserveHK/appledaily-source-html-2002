<html><header><meta charset="utf-8"><title>　　馬時亨「鞠」到病 - 李八方</title></header><body><h1>　　馬時亨「鞠」到病 - 李八方</h1><p>財經事務及庫務局局長馬時亨真的病了？噚日仍然返唔到工，有人擔心馬仔會就此不幹，但係八方就認為唔會。任何事情均有個適應期，官場之複雜，為官之困難，馬仔還須鍛煉。&#13;<br> 一位馬仔嘅同情者更對八方話，馬仔病得有道理；佢商界出身，雖然見過大風大浪，但係肯定未試過被千夫所指，連續受打擊，壓力咁大，真係唔易承受，唞吓再上戰場都啱嘅。<br> &#13;<br> <spanclass>阿松頭馬想代孭鑊 &#13;<br> 八方亦覺得佢值得同情，相信只選擇六家傳媒道歉呢啲屎橋，肯定唔係佢老哥嘅主意；阿松嘅頭馬Raymond譚志源已經話咗會一力承擔。唉，平日習慣咗選擇性放料，習非成是，卒之搞出個大頭佛！&#13;<br> 聽聞事發當日，馬仔嘅新聞秘書Louisa麥麗雲話唔到事，咁邊個話事呢？班新聞官個個欲言又止。至於Louisa，害到老細咁慘相信佢哋都始料不及。&#13;<br> 其實今次事件，新聞處處長蔡瑩璧之前實在不知情，後來同班手足想補鑊，只好齊齊猛打電向各傳媒saysorry，又第一時間即晚作檢討，搵番張馬仔鞠躬相發通街，希望平息眾怒。有特區官員講，大家要好好吸取今次教訓，一切向前看。但願如此啦。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></spanclass></p></body></html>