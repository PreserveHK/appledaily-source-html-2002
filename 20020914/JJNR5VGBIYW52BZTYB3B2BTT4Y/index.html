<html><header><meta charset="utf-8"><title>用車報告：<br>三菱AirtrekTurbo-R用家報告樣正實用</title></header><body><h1>用車報告：<br>三菱AirtrekTurbo-R用家報告樣正實用</h1><p>AirtrekTurbo-R可算係近期三菱至受車迷歡迎嘅車款，皆因佢除擁有闊落車廂空間外，高達240匹嘅馬力輸出，更叫人印象難忘；而今日《用車報告》主角翁太，亦因為呢個原因而選擇AirtrekTurbo-R作座駕。大家係咪好想知道，翁太重對座駕有何評價呢？係就不妨花幾分鐘時間，睇睇呢份《用車報告》喇。&#13;<br>記者：鄭達基&#13;<br>攝影：陳智良</p><p><spanclass><fontstyle>原因一  &#13;<br> <spanclass><fontstyle>跑車賣相好吸引  &#13;<br> 「雖然我係『坐車』一族，好少機會自己駕駛，但部車嘅外形吸引與否，同埋實用程度高與低，都會影響到留畀乘客嘅印象；所以我同我先生喺買車時，都會特別留意呢兩個地方。」翁太說。剛於年中推出嘅新款AirtrekTurbo-R，就正好符合佢哋嘅要求；皆因佢除咗裝有與原來Airtrek唔同嘅鬼面罩、四輪大口徑跑車合金胎軨、車尾定翼，甚至連頭冚都裝有生氣入口，因而令賣相變得更具吸引力之餘，闊落實用嘅車廂配搭，亦為此車優點之一，難怪翁太會話：「部車真係好啱我哋一家大細用㗎！」故此便於年中以接近22萬嘅價錢購入作座駕。</fontstyle></spanclass></fontstyle></spanclass></p><p>&#13;<br> &#13;<br> <b> 翁太選用兩大原因</b> &#13;<br> <spanclass><fontstyle>  &#13;<br> <spanclass><fontstyle>車廂闊落性能夠勁  &#13;<br> 「不過，我就至鍾意部車嘅車廂空間夠大，而且後排座椅重可以按需要去收摺放平，增加行李箱嘅空間，咁就算有時要載啲比較大件嘅行李，都唔使驚話無位擺啦；重有呀！部車啲櫈都幾好坐，兼且設備重好齊、好易用㖭」翁太笑着說。不過相信最吸引嘅，都係AirtrekTurbo-R所配用嘅一台，由LancerEvolutionⅦGT-A所移植過來嘅編號4G632.0公升直4Turbo引擎，馬力輸出高達240匹，加埋一套5前速半自動波箱，起步加速都有敏捷嘅表現外，再配合出色懸掛及恒式四驅系統，循迹性之高亦予人莫大信心。</fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>缺點  &#13;<br> 「可能我比較少揸車啦，所以覺得車頭部份會比較難睇位。」另外翁太又提到AirtrekTurbo-R嘅車體較一般家庭房車為大，故此出入一啲舊式或通道較窄嘅停車場時，或會帶來些許困難。</fontstyle></spanclass></p><p><spanclass><fontstyle>三菱AirtrekTurbo-R規格  &#13;<br> 引擎：1997cc直4DOHCTurbo&#13;<br> 馬力：240ps/5500rpm&#13;<br> 扭力：35.0kgm/2500rpm&#13;<br> 傳動：5前速半自動波，恒式四驅&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/60R16&#13;<br> 尺碼：4465×1750×1540mm&#13;<br> 軸距：2625mm&#13;<br> 車重：1520kg&#13;<br> 2002年售價：$219,800&#13;<br> 現時售價：$229,800&#13;<br> &#13;<br> <spanclass><fontstyle>小檔案  &#13;<br> 三菱Airtrek自去年年底推出以來，一直成為車迷嘅追捧對象；代理方面有見及此，於今年年中引入埋AirtrekTurbo-R抵港。此車造型雖與原有型號相近，但卻配用全新頭燈、霧燈、鬼面罩、時款16吋合金軨、頭冚生風入口同車廂陳設等等，因而令其變得更具吸引力；另外，再配上由LancerEvolutionⅦGT-A，所移植過來嘅一台4G632.0公升Turbo偈，馬力輸出達240匹，配合一套5前速半自動波箱，性能表現更可媲美高性能跑車㗎。售價方面則由初推出時嘅$219,800，及至現時嘅$229,800，但仍廣受車迷歡迎。&#13;<br> &#13;<br> <spanclass><fontstyle>用家大募集  &#13;<br> 如果你係車主，你嘅座駕已落地三個月以上，不論對座駕是讚是彈，我哋都願意將你嘅心聲寫成用家報告，與讀者分享。&#13;<br> 郵寄：香港將軍澳工業邨西駿盈街八號《蘋果日報》副刊「車天車地」版「用車報告」收。&#13;<br> 傳真：27420542&#13;<br> 電郵：<ahref>auto@appledaily.com &#13;<br> （請註明姓名、年齡、聯絡電話、電郵及車輛型號）</ahref></fontstyle></spanclass></fontstyle></spanclass></fontstyle></spanclass></p></body></html>