<html><header><meta charset="utf-8"><title>Panasonic首部彩芒機GD67透明殼露底登場</title></header><body><h1>Panasonic首部彩芒機GD67透明殼露底登場</h1><p>自GD75後久未有新作的Panasonic終於有新機上場，呢部屬英文版的GD67同舊作GD75一樣肥肥矮矮，但功能就更勝前作；首先是支援GPRS技術，然後換上透明底殼，實行露背讓你入相，不過講到最強當然是其256色彩芒，成為旗下的第一部。今回水貨先行到港並以唔過二千的價錢開賣，在市面上彩芒機種中屬平價之選。&#13;<br>記者：招佩珊&#13;<br>攝影：陳偉強</p><p><spanclass><fontstyle>首置256色彩芒  &#13;<br> 各大品牌的彩芒機經已陸續登場，今回終於輪到Panasonic。GD67的外形與同門GD75有幾分相似，但機面就用上雙色設計，水貨返的是藍配銀，另外還有紅襯銀。新機的最大賣點是用上256色彩色顯示屏幕，機內預設了17款屏幕圖案，雖則市面上已有256色，甚至是4,096及65,536色彩芒機，GD67的彩芒無疑來得有點遲，不過，總算是Panasonic的第一部彩芒機，而且水貨開賣唔過二千，在眾多彩芒機中都算抵玩。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>鈴聲繼續玩自錄  &#13;<br> 新機秉承GD系列的家族傳統，同樣備有自錄鈴聲功能，無論是沖廁聲、鼻鼾聲、只要是錄得到的聲音都可用作手機鈴聲，夠晒獨一無二唔怕同人撞聲。除了預留兩個自錄鈴聲位置外，用家可自編一首及另外有20首預設鈴聲可選擇，當中更包括有16和弦，家陣部部新機都話有和弦鈴聲，GD67都有16和弦唔輸蝕。</fontstyle></spanclass></p><p><spanclass><fontstyle>機殼透明玩露底  &#13;<br> GD67無得換殼，但有另一樣可以換，就是換相。機背用上透明殼，但並非要你睇到機內結構及電池，主要目的是畀個位你擺張靚相，只要按照機身外形剪張相就得，唔單止可擺相，其他圖片或紙張都得，不過一定要夠薄，否則合唔埋個殼。</fontstyle></spanclass></p><p>&#13;<br> &#13;<br> &#13;<br> &#13;<br> <center> <spanclass><fontstyle>多角度全身睇  </fontstyle></spanclass></center> </p><p>&#13;<br> &#13;<br> &#13;<br> &#13;<br> <spanclass><fontstyle>PanasonicGD67Profile  &#13;<br> 制式：GSM900/1800雙頻&#13;<br> 尺寸：109×45×20mm　重量：81克&#13;<br> 屏幕顯示：101×80Pixels；256色&#13;<br> 通話時間：1.5-6.5小時&#13;<br> 備用時間：60-190小時&#13;<br> 功能：WAP1.2.1、GPRS、EMS、16和弦鈴聲、免提對講、語音備忘、Wallpaper及2款遊戲&#13;<br> $1,980&#13;<br> &#13;<br> 售賣點：科域電訊&#13;<br> 地址：深水埗鴨寮街212號地下&#13;<br> 電話：23614018</fontstyle></spanclass></p></body></html>