<html><header><meta charset="utf-8"><title>波鞋Guide：<br>設計師x波鞋注目作JohnVarvatos幫換新衣</title></header><body><h1>波鞋Guide：<br>設計師x波鞋注目作JohnVarvatos幫換新衣</h1><p>仍未分得清，究竟是波鞋時裝化？還是時裝波鞋化？只知再去深究，只會等同另一個老掉大牙的老套問題：有雞先還是有蛋先？&#13;<br>時裝設計師將波鞋視作服飾，為每對波鞋設計新服飾；西裝布料、牛仔布料、裂紋皮革等。要做到的是波鞋也有靚衫着。紅爆例子有Yohji×adidas第3代，新貴有JohnVarvatos×Converse9月殺入名店Joyce。&#13;<br>記者：陳嘉文&#13;<br>攝影：楊錦文、黃子偉</p><p><spanclass><fontstyle>JohnVarvatos×Converse&#13;<br> 帆布AllStar$799（J）限量25對  &#13;<br> 小弟對一班名牌設計師與Converse合作的製品，一向唔多順眼！總覺得與原版比較，變化唔大，但價位就拋離9條街！值唔值？有保留！然而JohnVarvatos的帆布AllStar看來又幾有創意，完全唔似傳統AllStar。啡×綠的配搭，以及稍作改良的內櫳，形成一對不一樣的AllStar。</fontstyle></spanclass></p><p><spanclass><fontstyle>啡色JohnVarvatos×Converse&#13;<br> 西裝布AllStar$799（J）限量25對  &#13;<br> 究竟是YohjiYamamoto先知先覺？還是JohnVarvatos後知後覺？暫且無從稽考。只知02下半年度重要的潮流走勢，就是興起採用西裝布料的花生波鞋。小弟就對JohnVarvatos西裝布AllStar一見鍾情，用嚟襯CommedesGarcons一流，鐵定入貨！</fontstyle></spanclass></p><p><spanclass><fontstyle>淺啡色JohnVarvatos×Converse裂紋皮AllStar$899（J）限量25對  &#13;<br> 要數JohnVarvatos至落本的製作，非裂紋皮AllStar莫屬。用上優質特厚牛皮製造，望落矜貴，用嚟襯西裝都掂！</fontstyle></spanclass></p><p><spanclass><fontstyle>JohnVarvatos：「我只着Converse」！  &#13;<br> 時裝設計師與Sneaker品牌搞合作計劃又一樁。設計師愛與Converse玩Crossover老早有先例，近年例子諸如JohnRichmond、APC、MarcJacobs等。年前01年9月，紐約人JohnVarvatos已發表將會替Converse設計LimitedEdition的ChuckTaylorAllStar，而時裝界更將此Crossover譽為歷史性計劃（美國時裝設計師與美國球鞋首次合作）。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>Yohji×adidas&#13;<br> 第3代價格回落！  &#13;<br> 時裝波鞋之霸Yohji×adidasAlphaZeta早排炒價係$2,700，今個禮拜明顯已回落，大概$1,800樓下已有交易。回到呢個價位，且怕班波鞋迷又要鬥快搶！</fontstyle></spanclass></p><p><spanclass><fontstyle>必搶貨！Yohji×adidas&#13;<br> AlphaZeta各$1,699（A）  &#13;<br> 個人認為第3代的Yohji×adidas在設計上明顯比上兩代更有睇頭（小弟認為尤以第1代最難睇！）。第3代話題作首推玩豹紋的M2SP重型軍Boots（最貴！），其次係勁玩布料的AlphaZeta。</fontstyle></spanclass></p><p><spanclass><fontstyle>Yohji×adidas&#13;<br> 牛仔布ZetroHi$1,799（A）  &#13;<br> Yohji×adidas高筒設計一向最受女性歡迎，而今勻只出男裝更令唔少女生好唔高興；據水貨店老闆講，女生至恨就係呢對牛仔布ZetroHi，有啲竟然重明明唔啱Size都話要買，真瘋狂！</fontstyle></spanclass></p><p>波鞋興起玩布料，故adidas早有部署，普通版的AlphaZeta將推出26種款式，而打頭陣就係呢輪熱爆的AlphaZetaDForDenim$750（各運動店有售）</p><p>售賣點：&#13;<br> （J）Joyce（28101120）&#13;<br> 金鐘太古廣場226舖&#13;<br> &#13;<br> （A）Another（31135642）&#13;<br> 尖沙嘴運動商場104號舖</p></body></html>