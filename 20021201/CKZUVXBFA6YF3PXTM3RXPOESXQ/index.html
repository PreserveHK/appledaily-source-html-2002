<html><header><meta charset="utf-8"><title>財務車拍賣會平治E55AMG都有得投</title></header><body><h1>財務車拍賣會平治E55AMG都有得投</h1><p>Hi！我係SalesWong，今回第一次同大家見面，介紹嘅並唔係各大代理提供嘅二手車，而係被財務公司收回拍賣嘅車輛（俗稱財務車）。原來呢類車輛選擇多，無論係豪華房車（平治E55AMG就係好例子），抑或係搵食用貨車都有，成交價隨時要比坊間二手車行平出一截㖭；而響嚟緊12月9日，英利信用財務會舉行一次財務車拍賣會。不如一齊嚟睇吓其中幾部用作拍賣嘅車輛，諗定個心水價去參與競投啦！&#13;<br>記者、攝影：SalesWong</p><p><spanclass><fontstyle>平治E55AMG  &#13;<br> 抵買指數：★★★★1/2&#13;<br> 當年車價：$1,100,000&#13;<br> 市場二手價：約$950,000&#13;<br> 目標價：約$880,000至$930,000&#13;<br> 車款：四門房車&#13;<br> 引擎容積：5439cc&#13;<br> 傳動：自動波&#13;<br> 製造年份：2001年&#13;<br> 首次登記年份：2002年&#13;<br> 牌費：2003年4月&#13;<br> 行車里數：4,301km&#13;<br> 顏色：銀&#13;<br> 配備：全車包圍、尾翼、Xenon燈、18吋跑車合金胎軨、雙色真皮座椅及車廂配搭、原廠冷氣、高級音響、天窗及泊車感應器。&#13;<br> 評語：呢部絕對係罕有車種，車身無揩花撞凹外，行車里數只有4,301km如新車一樣，兼且重有近半年牌費，係咪好吸引呢！</fontstyle></spanclass></p><p><spanclass><fontstyle>豐田Previa2.4  &#13;<br> 抵買指數：★★★&#13;<br> 當年車價：$296,900&#13;<br> 市場二手價：約$190,000&#13;<br> 目標價：約$150,000至$180,000&#13;<br> 車款：多用途車&#13;<br> 引擎容積：2362cc&#13;<br> 傳動：自動波&#13;<br> 製造年份：2000年&#13;<br> 首次登記年份：2000年&#13;<br> 牌費：已過期&#13;<br> 行車里數：26,636km&#13;<br> 顏色：銀</fontstyle></spanclass></p><p><spanclass><fontstyle>標緻2061.4  &#13;<br> 抵買指數：★★★1/2&#13;<br> 當年車價：$109,900&#13;<br> 市場二手價：約$75,000&#13;<br> 目標價：約$58,000至$65,000&#13;<br> 車款：四門房車&#13;<br> 引擎容積：1360cc&#13;<br> 傳動：自動波&#13;<br> 製造年份：2000年&#13;<br> 首次登記年份：2001年&#13;<br> 牌費：2003年6月&#13;<br> 行車里數：21,765km&#13;<br> 顏色：橙</fontstyle></spanclass></p><p><spanclass><fontstyle>大發MoveTurbo  &#13;<br> 抵買指數：★★&#13;<br> 當年車價：$99,800&#13;<br> 市場二手價：約$75,000&#13;<br> 目標價：約$55,000至$70,000&#13;<br> 車款：RV&#13;<br> 引擎容積：659cc&#13;<br> 傳動：自動波&#13;<br> 製造年份：2001年&#13;<br> 首次登記年份：2001年&#13;<br> 牌費：已過期&#13;<br> 行車里數：22,393km&#13;<br> 顏色：黑</fontstyle></spanclass></p><p><spanclass><fontstyle>日產Prairie  &#13;<br> 抵買指數：★★★★&#13;<br> 當年車價：$158,000&#13;<br> 市場二手價：約$130,000&#13;<br> 目標價：約$100,000至$125,000&#13;<br> 車款：多用途車&#13;<br> 引擎容積：1988cc&#13;<br> 傳動：自動波&#13;<br> 製造年份：2001年&#13;<br> 首次登記年份：2001年&#13;<br> 牌費：2003年7月&#13;<br> 行車里數：17,509km&#13;<br> 顏色：銀&#13;<br> 配備：合金胎軨、尾翼、霧燈、左右雙趟門、門邊雨擋、真皮座椅、原廠冷氣及雙天窗。&#13;<br> 評語：部車行咗萬多公里，但保養得好，車廂內更有原廠保護封套未拆，可見狀態係幾好呢！</fontstyle></spanclass></p><p><spanclass><fontstyle>萬事得Premacy2.0  &#13;<br> 抵買指數：★★★★&#13;<br> 當年車價：$139,900&#13;<br> 市場二手價：約$120,000&#13;<br> 目標價：約$105,000至$110,000&#13;<br> 車款：多用途車&#13;<br> 引擎容積：1991cc&#13;<br> 傳動：自動波&#13;<br> 製造年份：2002年&#13;<br> 首次登記年份：2002年&#13;<br> 牌費：2003年6月&#13;<br> 行車里數：2,158km&#13;<br> 顏色：銀&#13;<br> 配備：合金胎軨、車頂行李架、原廠冷氣、桃木裝飾及天窗。&#13;<br> 評語：嘩！行車里數三千唔夠，證明前車主少用車，而且部車重係豪華版，有齊各項設備之餘，車身及車廂重有如新車一樣㖭！	</fontstyle></spanclass></p><p><spanclass><fontstyle>豐田Corolla  &#13;<br> 抵買指數：★★★1/2&#13;<br> 當年車價：$143,900&#13;<br> 市場二手價：約$110,000&#13;<br> 目標價：約$90,000至$100,000&#13;<br> 車款：四門房車&#13;<br> 引擎容積：1497cc&#13;<br> 傳動：自動波&#13;<br> 製造年份：2002年&#13;<br> 首次登記年份：2002年&#13;<br> 牌費：2003年4月&#13;<br> 行車里數：9,589km&#13;<br> 顏色：米&#13;<br> 配備：合金胎軨、門邊雨擋、原廠冷氣、高級音響、真皮座椅、桃木裝飾及天窗。&#13;<br> 評語：此車為有齊各項設備嘅豪華版，行車里數低重有頗長牌費；但可惜車身有些許花痕，略嫌美中不足。</fontstyle></spanclass></p><p><spanclass><fontstyle>本田Stream2.0  &#13;<br> 抵買指數：★★★&#13;<br> 當年車價：$179,000&#13;<br> 市場二手價：約$150,000&#13;<br> 目標價：約$120,000至$145,000&#13;<br> 車款：多用途車&#13;<br> 引擎容積：1998cc&#13;<br> 傳動：自動波&#13;<br> 製造年份：2001年&#13;<br> 首次登記年份：2001年&#13;<br> 牌費：2003年10月&#13;<br> 行車里數：47,343km&#13;<br> 顏色：灰&#13;<br> 配備：霧燈、高級音響、原廠冷氣及天窗。&#13;<br> 評語：潮流興家庭MPV，呢部「銀主盤」嘅Stream車身完好無缺，最緊要係重有天窗及高級音響㗎！</fontstyle></spanclass></p><p><spanclass><fontstyle>競投財務車有着數  &#13;<br> 1.成交價會比市場低約5至15%，部份車種更可低約20至30%&#13;<br> &#13;<br> 2.由於該等車輛係響供車期內被斷供，所以大部份車輛都係0手車兼有保養期。&#13;<br> &#13;<br> 3.以拍賣形式出售，競投者可根據心目中價錢出價。&#13;<br> &#13;<br> 4.除特別情況外，呢類車輛都會連牌一併出售，隨時可以得埋個靚牌返嚟！&#13;<br> &#13;<br> 5.車款選擇夠晒多，無論係小至K-Car，大至搵食用嘅貨車都有㗎！&#13;<br> &#13;<br> &#13;<br> <b> 競投財務車有秘技</b> &#13;<br> 好多人覺得選購財務車係一件非常困難嘅事，因為呢類車唔能夠試車或試坐，只能單憑外表判斷汽車狀態；據英利信用財務有關人士表示，響每次拍賣前嘅周六及周日，佢哋都會響市區嘅指定車場作開放日，畀有興趣競投嘅人士參觀部份車輛。&#13;<br> 而競投者可響拍賣前，與有關財務公司申請預先批核；如競投成功的話，便可立即上會。重有就係要留意車輛有無原裝車匙，有小部份財務車係用拖車收回，車主未有交回車匙，新車主須自行配匙；一般私家車配匙約需$300至$500，而有電腦晶片嘅車匙則需返回原廠配匙，所費不菲。所以相對嚟講，無車匙嘅財務車，拍賣價亦會來得較低。</fontstyle></spanclass></p><p><b> 訂出競投價方法</b> &#13;<br> 要訂出心目中嘅競投價，大可參考二手市場嘅叫價，再以該車狀況作出評估，扣除所需維修費便可；以熱門嘅2001年豐田Corolla為例，市場二手價約$100,000，而競投車輛可低約5%（因屬熱門車款，故比率會較低），如車身有輕微刮花，便減去約$1,000至$2,000嘅維修費，故此預算競投價就係約9萬2千元左右喇！&#13;<br> &#13;<br> <b> 競投手續</b> &#13;<br> 財務公司收回嘅車輛拍賣，大多會響報章刊登廣告，有興趣嘅人士可到有關財務公司索取一份拍賣章程，部份重可以到指定車場睇車。拍賣章程內有十多頁，列明有關拍賣條文及細節；拍賣當日，拍賣官會開出底價，競投人士須以舉手形式承接「一口價」，「一口價」視乎車種而定。如競投成功，便須以現金或本票支付車價嘅兩成定金，兩日內必須繳清餘款，財務公司便會將有關車輛嘅牌簿及過戶紙交予準車主；包括拍賣日在內，約三至五天便可取得車輛。</p><p>英利信用財務收回車輛拍賣日&#13;<br> 日期：12月9日&#13;<br> 時間：2:45pm開始&#13;<br> 地點：銅鑼灣糖街1-13號二樓德興火鍋&#13;<br> 拍賣車輛數目：85部&#13;<br> 搶手競投車款：豐田Corolla、Hiace、本田Stream及萬事得Premacy等等。&#13;<br> 拍賣前開放日：12月7、8日&#13;<br> 地點：北角玻璃街威信停車場二樓（須持有拍賣章程）&#13;<br> 索取拍賣章程：英利財務總行（銅鑼灣皇室大厦3908室）&#13;<br> 查詢電話：28723722</p></body></html>