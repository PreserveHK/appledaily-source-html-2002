<html><header><meta charset="utf-8"><title>撈唔掂一味靠外援<br>紀香迫安貞煥戴耳環　陰功！</title></header><body><h1>撈唔掂一味靠外援<br>紀香迫安貞煥戴耳環　陰功！</h1><p>性感女神藤原紀香差唔多三十歲先至大紅，但近排佢嘅事業停滯不前，重俾後生過佢嘅井川遙同菊川怜搶晒風頭！紀香姐惟有搵「外援」幫手，即係趁啲姐仔未有國際知名度嗰陣，搶先同外國明星合作。<br> &#13;<br> <spanclass>情侶首飾示人 &#13;<br> 繼郭富城、成龍同金允珍之後，最近紀香又泊到個好碼頭！究竟係邊個？咪係南韓國腳安貞煥囉！&#13;<br> 講真紀香姐同男星拍檔始終有噱頭，所以佢同安貞煥拍嘅WhiteTrashCharm首飾廣告呢排喺日本都好受注目，佢哋兩個喺電視廣告《男與女篇》入面戴晒情侶耳環，又互相撫摸，睇怕女fans肯定睇到眼火爆！&#13;<br> 不過，我羅拉雖然身為安貞煥嘅fans，都覺得佢喺廣告入面戴住啲女仔耳環同頸鏈，個look好似娘咗啲喎，似乎唔及碧咸（DavidBeckham）同老婆Victoria拍嘅日本廣告咁型仔！</spanclass></p></body></html>