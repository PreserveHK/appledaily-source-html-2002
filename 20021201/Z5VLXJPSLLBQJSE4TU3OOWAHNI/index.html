<html><header><meta charset="utf-8"><title>「可！」 - 李碧華</title></header><body><h1>「可！」 - 李碧華</h1><p>曾見李八方寫，董特首治港五年，政績如何有目共睹，無謂多說了。綜合其聽完各方意見之後，常有四句金句作答：──&#13;<br> （一）「我好重視你嘅意見。」&#13;<br> （二）「你嘅意見好好。」&#13;<br> （三）「你講嘅嘢我都知道。」&#13;<br> （四）「你畀啲時間我。」&#13;<br> ──客客氣氣。但答了等於冇答。我們對這四大金句，亦耳熟能詳。&#13;<br> 不過，除此之外，其實董伯伯最最最心愛的語彙，是「──可」，這個字，非常複雜、多姿，而且足以表達不同層次的心聲和情感，也有七情六慾在。我們也可東施效顰，可圈可點：&#13;<br> 「你畀人恰可，我哋會高度重視你嘅痛苦。」（關心）&#13;<br> 「大家咁話可。」（爭取認同）&#13;<br> 「我唔記得自己講過乜，你唔怪我可？」（慈祥、求恕）&#13;<br> 「我都話㗎啦，可！」（拉近距離，表示親善）&#13;<br> 「你應承過個喎，可？」（撒嬌）&#13;<br> 「哼！唔好理佢唧，可。」（同鼻孔出氣）&#13;<br> 「點呀？話咗嚟又唔蒲頭，唔識人啦，可？」（單打）&#13;<br> 「我點諗你知㗎，可。」（心照、冤氣）&#13;<br> 「五年又五年嘞，可。」（虛度時光，惆悵不已）</p></body></html>