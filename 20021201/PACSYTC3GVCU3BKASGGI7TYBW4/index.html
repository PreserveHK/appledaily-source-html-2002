<html><header><meta charset="utf-8"><title>《回到未來》3區套裝　接受預訂</title></header><body><h1>《回到未來》3區套裝　接受預訂</h1><p>《回到未來》可以話係時間旅行式科幻片嘅殿堂級經典，相信好多人都等緊佢套3區套裝版推出，最近終於有聲氣啦！預計下個禮拜會推出，價錢大概會喺三百蚊左右，而且今個星期開始接受預訂，有心買就要趁手！&#13;<br>&#13;<br>售賣點：DIGITALSHOP&#13;<br>地址：旺角花園街75-77號花園商業大廈9樓903室&#13;<br>電話：23965321</p><p><spanclass><fontstyle>侯孝賢精選獲獎電影4碟BoxSet  &#13;<br> 又係BoxSet套裝，不過今次再唔係老外片，而係台灣名導侯孝賢嘅精選電影集《青春叛逃事件簿》，裏面收錄咗侯氏4套在國際多次獲獎的電影，內容包括有83年的《風櫃來的人》、84年《冬冬的假期》及85年《童年往事》，當中最厲害都算係86年的《戀戀風塵》，一片同獲法國南特三洲影展「最佳導演」、「最佳音樂」及「最佳攝影」；如果對大自然山水、鄉土人情及青春戀愛等電影題材有興趣，呢幾百蚊唔慳得。買到地方唔多，相信全港只得幾間入貨。&#13;<br> &#13;<br> 價錢：$400&#13;<br> 發行：三視影業&#13;<br> 售賣點：DVShop&#13;<br> 地址：深水埗福榮街107號地下&#13;<br> 電話：21949100</fontstyle></spanclass></p><p><spanclass><fontstyle>《優人神鼓金剛心》dts5.1試機天碟  &#13;<br> 又一隻dts5.1試機天碟面世，《優人神鼓金剛心》係一隻將佛道結合戲劇、擊鼓、武術與舞蹈於一身的作品，據稱此片雖然只有短短105分鐘，但就用咗三年排練而拍成，製作認真情度可見一斑。最緊要係音效勁掂，套音響配置稍差，都好易聽到拆晒！如果屋企老婆成日唔畀你換音響，快啲買番隻畀佢聽吓啦！&#13;<br> &#13;<br> 價錢：$150&#13;<br> 發行：PANORAMA</fontstyle></spanclass></p><p><spanclass><fontstyle>《魔戒首部曲：魔戒現身》1區四碟BoxSet降價  &#13;<br> 《魔戒首部曲：魔戒現身》嘅3區四碟BoxSet版暫時都未到貨，至於隻1區BoxSet版，今個星期就稍為落咗價，可能想吸引啲心急人買啦！價錢由五百幾下跌至四百幾價位，喜歡買1區碟嘅人，係時候入貨啦！</fontstyle></spanclass></p></body></html>