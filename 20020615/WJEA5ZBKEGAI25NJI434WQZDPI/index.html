<html><header><meta charset="utf-8"><title>藝人服搖頭丸會教壞細路<br>蕭芳芳：身為偶像要檢點！</title></header><body><h1>藝人服搖頭丸會教壞細路<br>蕭芳芳：身為偶像要檢點！</h1><p>蕭芳芳身為護苗基金主席，向來注重年輕人的成長。對於近日蘇永康在台灣蒲吧，並涉嫌服用搖頭丸，她認為偶像對青年人有很大的影響力，所以他們要注意自己的行為。</p><p>護苗基金主席蕭芳芳、陳寶珠與張艾嘉等前晚出席在灣仔演藝學院舉行的《我要高飛》慈善演出。<br> &#13;<br> <spanclass>「佢哋好大壓力」 &#13;<br> 一向形象健康的蕭芳芳表示近日頻頻出席活動，耳鳴情況亦嚴重了，她說：「我𠵱家試緊用針灸治療，要做四十次療程先有效，我𠵱家只係試咗二十次，醫生要喺條脷施針，都好辛苦。不過，我發覺針灸效果好似幾好，我胃口同精神都好咗。」&#13;<br> 蘇永康上周六（八日）遭台灣警方拘補，指他涉嫌在酒吧服用及持有搖頭丸，問到蕭芳芳可覺事件會影響時下年輕人，她說：「我覺得身為偶像要檢點啲，偶像要有使命感，因為小朋友好喜歡佢哋嘅偶像。」芳芳可認為時下的偶像「很曳」？她說：「有乖、有曳，但佢哋都好大壓力。」<br> &#13;<br> <spanclass>私人地方較安全 &#13;<br> 此外，蘇永康涉服用搖頭丸事件，頓時成為城中熱話。Shine與張可頤前晚在香港遊艇會出席活動後，Shine說：「公司都知我哋會小心言行同會好檢點，而且都冇話唔畀我哋去飲嘢。」而張可頤則說：「藝人都係人，需要減壓，公眾場合要小心，尤其女人，最好去私人地方玩。」&#13;<br> 陳奕迅昨日亦笑說：「咁犀利啲尿本身都識搖，總之我唔相信佢（蘇永康）會食呢啲嘢，香港都試過有女學生被人落迷藥，蘇永康喺台灣都係偶像嚟，可能好多人都想迷佢。」&#13;<br> 採訪：魯萍、李珮洳&#13;<br> 攝影：何國豪</spanclass></spanclass></p></body></html>