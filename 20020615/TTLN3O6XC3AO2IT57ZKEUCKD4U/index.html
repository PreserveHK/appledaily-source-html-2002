<html><header><meta charset="utf-8"><title>行超市：<br>精選水果飲品消糭滯</title></header><body><h1>行超市：<br>精選水果飲品消糭滯</h1><p>今日係端午節，相信大家都會食糭應節，糭雖好食但因為係用糯米所做，即使食少少都會覺得飽滯，所以今日小記專誠於各大超市精選多款消滯食品同飲品畀大家。除此之外，小記亦另有好介紹，由本周起至九月九日，惠康首創一項「好賞玩超勁獎」有獎遊戲，有得玩之餘重有獎抽，實行令大家可以寓購物於樂趣，絕對不容錯過呀！&#13;<br>記者：陳冰麗&#13;<br>攝影：陳智良&#13;<br>ImageGirl：Phoebe</p><p><spanclass><fontstyle>助消化水果類  &#13;<br> <spanclass><fontstyle>奇異金果大平賣  &#13;<br> 售價$2.5個&#13;<br> 奇異果含豐富維他命C，幫助消化功效佳。呢款奇異金黃有別於一般奇異果，尖嘴形，果皮重係無毛，果肉呈金黃色之外，食味頗清甜，而且重帶有陣陣清香味。&#13;<br> 以前要三個幾一個，𠵱家抵食好多，兩個幾有一個嘞。(a)</fontstyle></spanclass></fontstyle></spanclass></p><p><spanclass><fontstyle>美國士多啤梨甜美多汁  &#13;<br> 售價$3.5/100克&#13;<br> 經常食到嘅士多啤梨都係酸嘅居多，但呢輪喺吉之島搵到嘅呢款美國士多啤梨唔單止質素靚，食落重幾甜，汁又多，而且價錢又唔太貴，一盒大概有十零粒都只係十四、五蚊。最新研究指出，多食士多啤梨除咗有分解脂肪，助消化外，重有抗衰老功效㖭！(a)</fontstyle></spanclass></p><p><spanclass><fontstyle>南非橙皮薄肉甜  &#13;<br> 特價$1.9個原價$2.5個&#13;<br> 南非橙雖然喺本港唔係咁普遍，但佢勝在價錢平，貴極每個都係兩個幾，係經濟之選，質素都不俗，皮薄，果肉甜而多汁，怕食橙，可試試呢款南非橙。(b)</fontstyle></spanclass></p><p><spanclass><fontstyle>青提子抵過街市  &#13;<br> 特價$7.9磅原價$12.9磅&#13;<br> 提子比較適合老人家或小朋友食，呢款青提係首選之一，除咗無核之外，重好抵食，平時同街市價一樣，都要十零蚊磅，家陣特價每磅七個幾，跌幅三成有多啊。(b)</fontstyle></spanclass></p><p><spanclass><fontstyle>開胃零食類  &#13;<br> <spanclass><fontstyle>高纖菠蘿蘆薈啫喱  &#13;<br> 售價$16.5包&#13;<br> 蘆薈嘅功效不用多講，養顏、增強抵抗力，其高纖低脂更係女士恩物。蘆薈本身無乜味，混合菠蘿汁做成嘅啫喱，更加美味可口，亦係調理腸胃好幫手。除咗菠蘿蘆薈啫喱，重有熱情果、蜜瓜、檸檬等口味，每包內有12個啫喱仔。(c)</fontstyle></spanclass></fontstyle></spanclass></p><p><spanclass><fontstyle>新口味蘋果豬肉腸  &#13;<br> 特價$24.8/2包原價$29.8/2包&#13;<br> 蘋果食得多，將其混合入豬肉內做成一條條腸仔，配搭新鮮，食落重無咁膩，作為茶餘飯後或Party小食，係唔錯之選，剛推出售價更平，要買好趁手。(c)</fontstyle></spanclass></p><p><spanclass><fontstyle>消暑兼消滯飲品類  &#13;<br> <spanclass><fontstyle>維他鮮綠茶甜度適中  &#13;<br> 特價$6.9包原價$8.8包&#13;<br> 飲品之中，茶絕對係消滯良品，而且又解渴，比飲汽水更有益健康。維他新推出無耐嘅鮮綠茶，茶味清香，加有蜂蜜成份，飲落更加潤喉，甜度適中，感覺清新，500毫升一包，現售$6.9，惠康最抵。(b)</fontstyle></spanclass></fontstyle></spanclass></p><p><spanclass><fontstyle>酸梅汁跌幅一成半  &#13;<br> 特價$5支原價$6支&#13;<br> 酸咪咪嘅酸梅汁有生津、助消化作用。即使唔係因為食滯咗，平時作為日常飲料亦有益，止渴又健脾，老少都啱飲。350毫升一支，現售$5。(a)</fontstyle></spanclass></p><p><spanclass><fontstyle>果汁梳打酒多種口味  &#13;<br> 特價$10.8罐原價$12.8罐&#13;<br> 由日本製造嘅果汁梳打酒，味道清新，係一款消暑解渴果汁酒。酒精成份好低，唔會飲醉人，有多種唔同味道供選擇，消滯首選，首推西柚及菠蘿味，另重有桃、荔枝、巨峯提子味等，梗有一款啱大家。(c)</fontstyle></spanclass></p><p><spanclass><fontstyle>方便橙汁飲  &#13;<br> 售價$16.8支&#13;<br> 飯後食個橙有助消化，但對於嫌剝橙皮都麻煩嘅人，飲橙汁就最方便。呢款日本出產嘅橙汁飲，雖然唔係鮮榨橙汁，但都有幾分接近鮮榨味道，質素都唔錯，不妨一試。(c)</fontstyle></spanclass></p><p>銷售點：&#13;<br> (a)吉之島&#13;<br> (b)惠康&#13;<br> (c)崇光Freshmart</p></body></html>