<html><header><meta charset="utf-8"><title>東芝GENIOe550G挑戰400MHz極速<br>全球首部XscalePDA</title></header><body><h1>東芝GENIOe550G挑戰400MHz極速<br>全球首部XscalePDA</h1><p>去年八月，Toshiba在日本推出第一代PocketPCGENIO系列，當時機身設計已比不少機種吸引，不過機身始終較大及機能並非太突出。日前東芝再次推出新世代GENIO，在機身體積及畫面顯示尺寸方面作大幅改良，而且還是全球首部使用Xscale處理器的PDA，呢部又靚仔、實力又強橫嘅PocketPC，水貨終於抵港！&#13;<br>&#13;<br>記者、攝影：徐影龍</p><p><spanclass><fontstyle>GENIOe550G規格表  &#13;<br> 處理器：IntelXscale400MHz&#13;<br> 內置記憶體：64MBRAM加32MB快閃&#13;<br> OS：WindowsCE3.0&#13;<br> 擴充插槽：SD、CFII、紅外線&#13;<br> 使用時間：約10小時（以400MHz運行）&#13;<br> 體積：76.5（W）×125（H）×15.9（D）mm&#13;<br> 重量：約170g&#13;<br> 售賣點：PROCOMM&#13;<br> 電話：23320686&#13;<br> 地址：旺角電腦中心303室</fontstyle></spanclass></p><p><spanclass><fontstyle>內置400MHz處理器  &#13;<br> GENIOe550G最煞食賣點，就係全球首部PDA配備Intel最新嘅Xscale處理器，型號為PXA250，時脈速度達400MHz！對比差不多體積嘅Palm兼容機，實在快了不少，不但足以應付上網及辦公室軟件，連最耗資源嘅多媒體軟件都應付裕如，睇短片或打機都好順暢，令人一新對PDA嘅感覺。&#13;<br> 若用家一般以文字處理居多，亦可透過內置程式將處理器時脈速度降低，由原本400MHz降至200MHz，好處係保持足夠運算能力應付所需工作之餘，更可大幅節省電源，毋須白白浪費咁高時脈速度，情形就同手提電腦P4-M處理器嘅SpeedStep技術類似，不過就要人手調校。</fontstyle></spanclass></p><p><spanclass><fontstyle>特大4"顯示屏  &#13;<br> 呢部GENIOe550G另一特徵係配有一個4"反射型TFT顯示屏，對於其他相同體積機種，屏幕算係最大尺寸。畫面大嘅好處係除咗欣賞各式多媒體檔案如電影短片、高解像相片等有好效果外，對於機身儲存大量數據資料嘅用家尤其適合，如大量電話簿資料、備忘錄等，因為一個畫面已經可顯示不少資料，毋須逐頁翻咁麻煩。雖然畫面尺寸增大，不過屏幕解像只有240×320，比運行PalmOS嘅ClieNR70重要低，有點可惜。&#13;<br> 屏幕雖大，幸好機身設計並無隨之增大，GENIOe550G仍能保持纖薄輕巧嘅特點。體身面積為76.5×125mm，而厚度亦只有15.9mm，就算放喺衫袋或手袋攞出街都好輕鬆。</fontstyle></spanclass></p><p><spanclass><fontstyle>三大擴充插槽  &#13;<br> GENIOe550G喺擴充性上亦比其他機種優勝，機身採用DualSlot設計，同時設有SD卡及CompactFlash插槽，不單可用回對應嘅周邊裝置，如CF視像鏡頭等，亦可以相應記憶卡儲存資料，同系列另一型號e550G/MD跟機就附有一張1GBMicroDrive，儲存大量資料都冇問題。&#13;<br> 值得一提係配合同廠另一PCMCIA擴充配件，便可應用埋相關周邊。PCMCIA應用範圍比SD或CF更廣，如無線網絡、Modem、各式記憶卡轉換等，只要廠方提供支援嘅驅動程式便可用到，發展潛力頗大。</fontstyle></spanclass></p></body></html>