<html><header><meta charset="utf-8"><title>　　何志平令文化界團結抗敵 - 李八方</title></header><body><h1>　　何志平令文化界團結抗敵 - 李八方</h1><p>老董問責制班子名單要下星期出籠，但係已經有唔少人名漏咗出街，最令人震驚就莫過於著名眼科醫生何志平入閣嘅消息。話說何醫生個名曝光之後，竟然引起文化、體育界一陣騷動，有文化界老友同八方講，何醫生坐正做民政局長，怕且第一個「劈炮」就係老董另一位老友──文委會主席張信剛；至於一直同何醫生唔咬弦嘅文化界，就肯定更加團結，唔係點同佢砌過！&#13;<br> 至於體育界方面，話說有體育界大佬正計劃游說港協會長霍震霆出面，同阿董生講講搵第二個人做民政個位得唔得！&#13;<br> 不過有知情人士同八方講，何醫生背後除咗有位靚太座之外，重有位後台硬淨的李祖澤支持，最後發展成點真係冇人知！&#13;<br> （圖）何志平與妻子胡慧中。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>