<html><header><meta charset="utf-8"><title>　　李澤楷機場禁區上車 - 李八方</title></header><body><h1>　　李澤楷機場禁區上車 - 李八方</h1><p>香港富豪李嘉誠嘅幼子「小小超」李澤楷（圖），噚日獨自由外地回港，八方見佢自己拎住簡單行李出閘。佢急急腳行到上層，然後走到禁止上客區，公然上咗由司機專誠駕駛嚟嘅Audi座駕，佢個司機幫「小小超」放好晒啲行李同交低咗部車畀佢之後，個司機就自行離開。&#13;<br> 八方趁小小超未上車時，爭取時間問佢有冇留意最新一期《壹週刊》報道，指佢阿爸李嘉誠近排同紅顏知己周凱旋嘅好友關係轉淡，小小超話：「我好少睇呢啲周刊，你知我好少答呢啲問題。」咁小小超覺得周凱旋為人點樣？佢又話：「Sorry,nocomment.」&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>