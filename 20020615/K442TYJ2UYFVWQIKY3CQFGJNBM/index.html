<html><header><meta charset="utf-8"><title>一味窩輪：匯豐窩輪飛沙走石</title></header><body><h1>一味窩輪：匯豐窩輪飛沙走石</h1><p>又係美股拖累，恒指散163點，連萬一關都失守埋。滙豐（005）做咗火種，唔見2元，拖低恒指68點。滙豐跌幅2.2%，唔算好大，但啲窩輪唔係咁計；無論Call同Put，都有好大嘅槓桿率，結果啲殺傷力同爆炸力都好犀利。&#13;<br> 龍虎榜上，10大升幅輪有9件係滙豐Put輪，只係滲入隻新地Put輪上榜。滙豐Put輪入圍嘅升幅，由20%至57%。&#13;<br> 死火榜上，10大跌幅中滙豐Call輪佔咗5件，跌29%至33%。&#13;<br> 未來幾日，滙豐仍會大波動，唔會牛皮，啲Put輪同Call輪繼續飛沙走石。有兩件大成交嘅，必然會郁得好厲害。如果滙豐下跌，Put輪9051會升得好勁，隻輪7月底到期，現價32仙，溢價1.7%，槓桿率28.3倍；相反，正股如果上升，隻輪則會跌得好勁。Call輪9216，走勢會同Put輪9051相反，而幅度亦都唔細。<br> &#13;<br> <spanclass>1日升跌3成等閒事 &#13;<br> 9216今年9月到期，現價15.4仙，溢價7.1%，槓桿率58.8倍。&#13;<br> 睇滙豐繼續向下，買9051；睇滙豐反彈，買9216，要有心理準備，兩隻輪隨時1日之間，上落3成。&#13;<br> 章盛</spanclass></p></body></html>