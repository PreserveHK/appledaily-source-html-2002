<html><header><meta charset="utf-8"><title>2萬長者歡度端陽<br>愛心粽子佳節敬老</title></header><body><h1>2萬長者歡度端陽<br>愛心粽子佳節敬老</h1><p>蘋果日報慈善基金自上月底展開「蘋果愛心糭子」募捐行動以來，獲熱心讀者捐款支持，令今年向基金申領糭子的二十五間社會服務機構，獲足數糭子。超過二萬位獨居長者，在這個端午節得嘗一口愛心糭子慶佳節。</p><p>日前，藍田啟田邨逾一百名獨居長者，獲邀到邨內長者屋的活動中心領取愛心糭子，各人步進會場時均面露笑容，秩序井然。其間，有婆婆看見枱上堆成小山丘般的過百隻糭子，即欣喜地說﹕「一睇就知，咁包法嘅係鹹肉糭嚟㗎，我覺得始終都係鹹肉糭最好食。」&#13;<br> 公公婆婆們親手接過糭子後，不禁連番道謝。其中六十三歲的張伯微笑道﹕「我哋唔會自己買糭食，所以得你哋送咁多糭嚟分畀大家，真多謝！」在旁的六十七歲李婆婆，感激地說﹕「我哋知道啲糭係善長贊助買嘅，佢哋喺過時過節都記得我哋一班獨居老人，咁有心，真係要多謝每一位善長！」<br> &#13;<br> <spanclass>感受社會人士關懷 &#13;<br> 負責這次贈糭活動的啟田邨長者屋舍監陳姑娘稱，居於長者屋的獨居老人，大部份靠綜援維生，節衣縮食，生活清苦，今年他們可品嘗美味糭子應節，且感受到社會人士的關懷，自然暖在心頭。&#13;<br> 另一間社會服務機構循道衞理灣仔長者服務中心，日前安排義工上門向獨居長者送贈愛心糭子，其中六十九歲獨居的劉婆婆，接過義工手上的糭子後由衷地道：「我身體好容易病，每個月都要去睇幾次醫生，有錢都留番睇醫生，邊度會有錢買糭食。今年有人嚟探我同派糭畀我，唔使我一個人孤零零喺屋企，梗係開心嘞！」劉婆婆與丈夫離婚多年，膝下無兒。年輕時從事工廠雜工，退休後依靠綜援金維生的她&#13;</spanclass></p><p><spanclass>喜獲糭子充當午餐 &#13;<br> 另外兩位孤苦長者，分別是九十二歲的陳婆婆及其七十八歲胞弟陳伯，陳伯獲義工轉贈糭子後笑咪咪地說：「啲糭好大隻又好靚呀！我會用嚟當午餐食，慳番啲錢！」&#13;<br> 陳伯任職三行工人近半個世紀，妻子病逝多年；從事家庭傭工三十多年的陳婆婆，配偶早逝，姊弟現依靠綜援金度日。數年前陳婆婆不慎在家中跌倒，不良於行，需依靠輪椅出入，自此她便搬往與弟弟同住，由弟弟照顧其起居飲食。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>