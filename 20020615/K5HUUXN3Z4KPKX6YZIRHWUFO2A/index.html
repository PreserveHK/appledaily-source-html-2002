<html><header><meta charset="utf-8"><title>全日攻略：半全場捧和/A有計</title></header><body><h1>全日攻略：半全場捧和/A有計</h1><p>世界盃已經踢咗四分之三賽事，今日起每日就得兩場賽事咁大把，你嘅策略會係點呢？分開兩回合逐場玩亞洲盤，第一場中咗就冧落去第二場？其實今日兩場波嘅半場和局味道都好濃，不妨考慮一下半/全場二串一呢個選擇！</p><p>𠵱家每日都只係得兩場波，普通歐洲盤過關分頭唔多，加上「焗揀」就好似更加無癮頭；其實要玩過關，都可以試吓其他瓣數嘅，例如半/全場就會係呢個時候嘅一個唔錯選擇，分頭比歐洲盤多，呢類二串一就最啱數。<br> &#13;<br> <spanclass>淘汰賽踢法謹慎有路捉 &#13;<br> 今日兩場分別為德國對巴拉圭，以及丹麥對英格蘭。第一場我就認為兩隊喺半場好大機會打成平手，事關嚟到淘汰賽階段，啲球隊都唔敢太過急攻，以免顧唔到個後防俾人突襲得手，就會處於下風好大機會出局；尤其德國呢類好懂得沉着應戰嘅球隊，都幾難望佢哋會一開波就空群而出搶攻。&#13;<br> 巴拉圭上一場對斯洛文尼亞時反敗為勝，後勁凌厲，今場波隨時又係唔使同你急，等到下半場至發難；咁樣嘅話，半場真係好大機會開個和。<br> &#13;<br> <spanclass>今日2仗半場和機高 &#13;<br> 至於丹麥對英格蘭，我又係覺得好大機會會和局完半場。今屆賽事英格蘭嘅後防表現唔錯，佢哋喺三場分組賽都只係失咗一球，呢個成績應該足以喺丹麥身上保持半場不失，當然重要博埋佢哋半場都搵唔到入波機會啦。咁樣二串一，就算你揀次熱嗰瓣「和/A」（即下半場德國同英格蘭贏）互串，都起碼有二十倍過外分頭！&#13;<br> 文：華度</spanclass></spanclass></p></body></html>