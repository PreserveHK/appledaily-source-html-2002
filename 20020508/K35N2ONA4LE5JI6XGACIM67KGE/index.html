<html><header><meta charset="utf-8"><title>新車比拼：<br>大發YRV力撼本田Jazz</title></header><body><h1>新車比拼：<br>大發YRV力撼本田Jazz</h1><p>時下迷你CityRV受用家追捧，而當中一款炙手可熱嘅本田Jazz，好多人以佢媲美豐田Echo車系。然而，Jazz嘅真正對手卻另有其人；皆因近年主攻迷你K-Car嘅大發汽車，一款YRVTurbo備受矚目之餘，原來旗下重有一部新近引入嘅YRV1.3公升自然吸氣型號。兩者唔單止造型、性能表現相若，就連車價亦相近㗎！想買部至啱心意嘅迷你CityRV的話，就不妨嚟比較一下喇！&#13;<br>記者、攝影：陳偉林</p><p><spanclass><fontstyle>YRV引擎表現平均  &#13;<br> 向來迷你車嘅細容積引擎，多予人有乏力感，惟Jazz獨特嘅i-DSI引擎設計，不僅慳油之餘，低轉反應重見動力充沛。而YRV一台1.3公升直4偈亦備有DVVT結構，每段加速表現平均之餘，一套4前速自動波另輔有軚盤+/-半自動波按鍵，給人有多一份手波車嘅快感外，引擎中、高轉表現亦見順滑流暢㖭！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>YRV半玻璃硬頂夠開揚  &#13;<br> 講到車廂鋪排，兩者除配搭相若外，而座椅變化亦相近，惟大發YRV尾地台下另備有實用雜物匣外，前後排重可以放平成卧鋪，加上幾近天幕式嘅半玻璃硬頂組合，自然會有更開揚嘅感覺呢！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>Jazz賣相Cute吸引  &#13;<br> 大發YRV甫推出初期，以其時尚富活力嘅賣相，加埋幾近天幕式嘅半玻璃硬頂設計，倒真的惹來不少車迷嘅注目。然而，本田Jazz小巧別致又Cute嘅包裝，加埋一對炯炯有神嘅車燈組合，兼且重有七種BodyColour選擇，自然更能討好用家歡心啦！</fontstyle></spanclass></p><p><spanclass><fontstyle>記者試後簡評  &#13;<br> 優點：外形設計時尚又夠Cute，加埋有多色選擇，迎合到唔同買家嘅要求；而一台1.3公升直4偈慳油好力，低轉高扭力輸出，亦能予人有動力充沛之感。&#13;<br> 缺點：引擎偏重低轉表現，中、高轉加速稍遜之餘，引擎聲浪亦較高；車廂單一色調配搭，亦未見吸引。&#13;<br> &#13;<br> <b> 本田Jazz1.3規格</b> &#13;<br> 引擎：1339cc直4SOHC&#13;<br> 馬力：86ps/5700rpm&#13;<br> 扭力：12.1kgm/2800rpm&#13;<br> 傳動：	Multi-Matic無段變速自動			波，前輪驅動&#13;<br> 懸掛：	（前）麥花臣支柱&#13;<br> 	（後）扭力連桿&#13;<br> 制動：	（前）透氣碟&#13;<br> 	（後）鼓式（ABS）&#13;<br> 輪胎：175/65R14YokohamaAspec&#13;<br> 尺碼：3830×1675×1525mm&#13;<br> 軸距：2450mm&#13;<br> 車重：980kg&#13;<br> 新車售價：$105,800&#13;<br> 車輛提供：合群汽車（23802231）</fontstyle></spanclass></p><p><spanclass><fontstyle>記者試後簡評  &#13;<br> 優點：新一代CityRV造型吸引富活力感，軚盤備有+/-半自動波按鍵，可有多一份手波車嘅快感外，車廂空間又見闊落多變。&#13;<br> 缺點：一台1.3公升直4偈，性能表現不過不失，但稍欠頭段嘅爆炸力及韌度。&#13;<br> &#13;<br> <b> 大發YRV1.3規格</b> &#13;<br> 引擎：1297cc直4DOHC&#13;<br> 馬力：90ps/6000rpm&#13;<br> 扭力：12.6kgm/3200rpm&#13;<br> 傳動：4前速自動波，前輪驅動&#13;<br> 懸掛：	（前）柱式獨立&#13;<br> 	（後）扭力連桿&#13;<br> 制動：	（前）透氣碟&#13;<br> 	（後）鼓式（ABS）&#13;<br> 輪胎：175/60R14&#13;<br> BridgestonePotenzaRE88&#13;<br> 尺碼：3765×1625×1535mm&#13;<br> 軸距：2370mm　&#13;<br> 車重：940kg&#13;<br> 新車售價：$105,800&#13;<br> 車輛提供：大發汽車（27145191）</fontstyle></spanclass></p></body></html>