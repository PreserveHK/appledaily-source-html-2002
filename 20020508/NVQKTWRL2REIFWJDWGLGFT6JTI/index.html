<html><header><meta charset="utf-8"><title>以璩美鳳事件為藍本更淫亂<br>麥家琪咀完男又咀女</title></header><body><h1>以璩美鳳事件為藍本更淫亂<br>麥家琪咀完男又咀女</h1><p>王晶將台灣政壇奇女子璩美鳳被偷拍春宮碟事件搬上銀幕，麥家琪被欽點做女主角，在片中除了與吳彥祖有親熱戲外，她與林雅詩亦有同性的香豔親嘴戲，麥家琪認為跟同性拍咀戲，始終比較自然。</p><p>麥家琪主演的新片《偷窺無罪》，以台灣政壇奇女子璩美鳳被偷拍春宮碟事件為藍本，該片未上映已引起關注，台灣的電視台如華視、台視和TVBS等均要求開拍該片的電影動力公司，將麥家琪在《偷》片中的親熱片段，率先送到台灣首播，據悉台灣政壇亦感興趣。<br> &#13;<br> <spanclass>同性親熱較自然 &#13;<br> 王晶以不足三個星期時間便拍竣《偷》片，並於下周四上映，麥家琪在片中可算博到盡，不但跟吳彥祖有情慾戲，與林雅詩亦有一場同性戀的接吻鏡頭，麥家琪昨日接受電話訪問時說：「我都未試過喺同一部戲入面，同男人拍完親熱戲，又要同女人做大膽戲，不過我始終覺得同女人拍親熱戲，會比同男人拍自然得多。」麥家琪續道：「記得同吳彥祖拍大膽戲嗰日，佢身邊啲人都有喺現場睇住我哋拍，搞到我都拍得唔多自然，始終我同佢又唔係咁熟，又點會唔尷尬。」<br> &#13;<br> <spanclass>非純粹賣弄色情 &#13;<br> 林雅詩與麥家琪是好朋友，導演麥子善安排兩人拍親熱鏡頭，對此麥家琪笑說：「部戲講林雅詩係我嘅閨中密友，佢同我重有好特殊嘅感情，但後尾佢又出賣我，竟然受姜皓文唆擺，搵人偷拍我。」&#13;<br> 而吳彥祖所飾演的私家偵探，原本與任港秀是一對甜蜜情侶，但其後吳彥祖在跟蹤麥家琪的過程中，發現麥家琪際遇很可憐，兩人更由憐生愛，動起真感情來。&#13;<br> 《偷》片的幾位主角的感情關係十分複雜，麥家琪說：「不過我覺得呢部片都唔係純粹賣弄大膽戲，總知我演呢部戲就覺得幾有挑戰，好想了解觀眾對部戲嘅反應。」</spanclass></spanclass></p></body></html>