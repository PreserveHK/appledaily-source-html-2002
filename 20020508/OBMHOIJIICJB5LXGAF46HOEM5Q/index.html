<html><header><meta charset="utf-8"><title>老公唔見影　只談愛女<br>林憶蓮致謝冇預李宗盛</title></header><body><h1>老公唔見影　只談愛女<br>林憶蓮致謝冇預李宗盛</h1><p>林憶蓮前晚在紅館演出最後一場「憶蓮演唱會」，她特別獻唱周杰倫的《龍捲風》送給四歲愛女李喜兒，更滔滔不絕大談愛女。不過當她致謝辭時，卻沒有多謝老公李宗盛，十分厚此薄彼。</p><p>林憶蓮一連四場的紅館個唱前晚終於圓滿結束，觀眾情緒高漲，連男舞蹈員都興奮得除去上衣，觀眾到演唱會結尾時不願離去，結果憶蓮要三度安哥，其間她看見熱情的歌迷感動得兩度落淚。<br> &#13;<br> <spanclass>「邊多謝得晒」 &#13;<br> 憶蓮在尾場特地加唱周杰倫的名曲《龍捲風》，送給今年四歲的愛女李喜兒，憶蓮在台上說：「今晚最後一晚最唔捨得，所以加料，唱多一首《龍捲風》，過去三晚都冇唱㗎，今次特別唱畀囡囡聽，佢日日喺屋企都哼呢首歌。」&#13;<br> 憶蓮丈夫李宗盛及愛女今次都沒來港支持憶蓮開個唱，而當憶蓮前晚致謝辭時，她亦沒有多謝老公李宗盛，她在慶功宴上解釋說：「有好多人要多謝嘛，邊多謝得晒，好多人都好幫手。」那麼李宗盛不是在家幫她湊女嗎？憶蓮聞言只笑而不答。<br> &#13;<br> <spanclass>女兒學唱歌 &#13;<br> 至於女兒怎麼學會唱周杰倫歌曲，憶蓮說：「唔知佢邊度學，可能睇電視啦，我聽佢成日唱，小朋友對呢啲特別敏感。」完成香港個唱後憶蓮感到開心又不捨，開心是終於可回家陪女兒，但另一方面她又不捨歌迷及香港，憶蓮說到感動時還眼濕濕。她透露將於下月到內地及星馬等地巡迴演唱，至於屆時會否帶女兒同行？憶蓮說：「小朋友都有佢自己嘅生活，我要工作，唔可以吓吓帶住佢。」&#13;<br> 採訪：胡比&#13;<br> 攝影：陳慧安</spanclass></spanclass></p></body></html>