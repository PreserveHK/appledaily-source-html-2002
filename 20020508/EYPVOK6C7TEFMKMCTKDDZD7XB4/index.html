<html><header><meta charset="utf-8"><title>Acer易名後處女作　BenQ首部對摺機登場</title></header><body><h1>Acer易名後處女作　BenQ首部對摺機登場</h1><p>台灣明碁電通（Acer）已於去年12月宣布自立門戶，將2002年後推出的新手機易名「BenQ」上市。事隔多月，首部印有新嘜頭的手機S620i終於登場，佢不但是易名後的處女作，更是明碁首次採用對摺式機身設計。新機新Look，打破以往Acer機種略嫌老套的外形之餘，S620i亦注入圖像短訊及機面閃燈等現時手機的流行元素。今期水貨抵港，睇睇S620i又點同BenQ省令新招牌？&#13;<br>&#13;<br>記者：招佩珊　攝影：陳穎　ImageGirl：Monique</p><p><br> &#13;<br> <spanclass><fontstyle>首次對摺　機面加燈  &#13;<br> 同以Acer品牌推出的舊機種相比，S620i的外形絕對叫人耳目一新。一改昔日長直機身的設計，S620i是明碁通電首次推出的對摺型號，而外殼亦用上時下日本手機常見的珍珠白。呢個儼如和Phone的新Look，邊個話台產機一定土氣十足？&#13;<br> 另外，機面配上以雷射刻上「BenQ」的鋁板，絕對是省招牌的設計，可惜略嫌過份「硬銷」。將視線往下移，留意圓形招牌外框近下方的位置，其實是一盞狀態指示燈，閃出不同顏色有不同意思，例如在接收信號範圍外便會閃紅燈。</fontstyle></spanclass></p><p><br> &#13;<br> <spanclass><fontstyle>創新六合彩遊戲  &#13;<br> S620i備有5款遊戲，試玩變形龍、數字拼圖、河內塔及彈珠駭客呢4款遊戲，與舊有手機Game類同。但玩到第5款則是較少見的「樂透彩」遊戲，亦即是手機版的六合彩，只要先設定可供開出號碼的總數，每次開出中獎號碼及特別號碼的數目，手機就會代你隨機開出一組號碼。唔使錢就可以玩玩六合彩過吓癮，又或者索性走去投注站揀號碼，唔使自己傷腦筋。&#13;<br> 而S620i並非得個「玩」字，聲控撥號及指令，以及長達5分20秒的語音備忘等實用功能亦有齊。</fontstyle></spanclass></p><p><br> &#13;<br> <spanclass><fontstyle>強化短訊　傳圖兼傳歌  &#13;<br> S620i的短訊功能，比同門型號增添了不少新玩意，編寫短訊時可附加圖像一併傳送，此外還可用聊天室以SMS同對方Chat餐飽。此外，用家可自編5首鈴聲，完成後更可以短訊形式傳送給朋友分享。不過，無論是傳送鈴聲、圖像或聊天室，對方要使用相應機種才可接收。</fontstyle></spanclass></p><p><br> &#13;<br> <spanclass><fontstyle>新機解構  &#13;<br> 1.上下操控鍵的設計很有心思，以銀邊加半透明鍵作點綴。&#13;<br> 2.機側圓形按鍵大大粒，還以為是甚麼特別功能鍵，原來只是音量鍵，但勝在好易㩒。&#13;<br> 3.要似和Phone，手繩扣位當然唔少得，而機背亦有省招牌的嘜頭BenQ。&#13;<br> 4.放入SIM卡時，毋須要套入插卡槽的外框，換卡時非常就手。&#13;<br> 5.S620i與SONYZ5相比，機身長度相若，但S620i略為修身。</fontstyle></spanclass></p><p><br> &#13;<br> <spanclass><fontstyle>店舖：數碼盈動電訊專門店  &#13;<br> 地址：旺角先達廣場地下G96號舖&#13;<br> 電話：21427223</fontstyle></spanclass></p></body></html>