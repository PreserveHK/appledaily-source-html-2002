<html><header><meta charset="utf-8"><title>　　林煥光愈來愈有勢 - 李八方</title></header><body><h1>　　林煥光愈來愈有勢 - 李八方</h1><p>林煥光做特首辦公室主任，喺七月一日起已經接管埋行政會議秘書處。由於時間緊迫，未及處理新聞官嘅安排。不過，由噚日起，一切安排妥當，譚羅南華（Ella）係特首辦助理處長（傳媒），亦即係班新聞主任IO嘅主管。&#13;<br> 原先係行會PIO嘅PaulTang（鄧文耀），就調返總部。行會嘅事務從此交畀黃重雅（Florence）做，Florence任署理高級新聞主任，真係高興。&#13;<br> 新新聞組重會輕微擴張陣地，加多一個由總部調嚟嘅IO，Ruby吳詠琪幫手，加埋阿May姐（鍾靄媚）呢個PIO，成組四個人睇晒特首辦個場，各位行家應該知道搵邊個喇。&#13;<br> （圖）林煥光現為特首辦公室主任。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>