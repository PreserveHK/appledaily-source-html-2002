<html><header><meta charset="utf-8"><title>股壇瀏覽器：匯控累積空倉大</title></header><body><h1>股壇瀏覽器：匯控累積空倉大</h1><p>港股噚日再創今年新低，恒指低見9632，最多跌230點，收9700。大市主要靠滙控（005）及恒生（011）頂住，但大家都知滙控累積頗大空倉，幾乎係數以10億元計，雖然滙控業績叫做唔錯，但仍俾大摩調低目標價，最大鑊重係大摩認為香港經濟會進一步變壞。睇個勢大戶準備力壓滙控，就算歐美股市噚日反彈，相信港股後市都係橫行。<br> &#13;<br> <spanclass>歐資傳沽國泰 &#13;<br> 國泰（293）公布業績前遭歐資力沽，全日跌7%，收10.70元，成交達9900萬元，為近期罕見。市場對國泰中期業績預測意見頗為分歧，盈利由4.62－12.23億元不等，但以5至6億元為主，其實都叫做唔錯。&#13;<br> ｉ師傅話國泰大跌，據聞因有歐資芬佬套現應付贖回。家陣投資者對全球經濟前景悲觀，資金開始流向債券市場，而且以美國國庫債券為主，相信未見到經濟現曙光前都唔會調資到股市。&#13;<br> 比亞迪（1211）上市後股價表現理想，但始終未能吸引散戶大舉接貨，大戶開始愈買愈多，其中TheCapitalGroup已增持H股至逾10.26%，但股價表現卻開始偏軟。不過，CapitalGroup呢類基金一向都好長情，唔會咁快就散貨。&#13;<br> 榮盛科技（1166）又搞大合併，100股合為1股。ｅ莉莎話，傳聞合股只為方便大戶搞次震倉，由於股價已經跌至剩番1仙，冇法再壓價，因而將股份合併，以100股合併為1股計，1仙股份合併成1蚊，將有大把下跌空間，到時真係想點震倉都得。當然震倉後重會嚟多招配股，攤薄小股東權益。&#13;<br> 阿虎</spanclass></p></body></html>