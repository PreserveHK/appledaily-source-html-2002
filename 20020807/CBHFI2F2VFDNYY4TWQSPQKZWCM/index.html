<html><header><meta charset="utf-8"><title>新車速報：<br>有型實用萬事得MPVKArakuri3.0</title></header><body><h1>新車速報：<br>有型實用萬事得MPVKArakuri3.0</h1><p>香港MPV市場競爭激烈，而早前萬事得更秘密運嚟全新MPVKarakuri3.0型號，除輸出較原有2.5型號要來得強勁有力外，新加入嘅原廠包圍、高級真皮座椅及桃木裝飾等配備，重令新車增添一份活力個性㗎！&#13;<br>記者、攝者：陳偉林</p><p><spanclass><fontstyle>全車包圍個性盡現  &#13;<br> 呢部新版MPVKarakuri3.0，跟原有型號好唔同，皆因佢有齊全車大包圍、車頭電鍍裝飾同原廠霧燈，重有四輪加大碼嘅16吋合金胎軨配搭、電鍍門邊鏡連指揮燈同大型尾定翼㖭！單係呢一身包裝，經已教人有一新耳目之感啦！&#13;<br> &#13;<br> &#13;<br> &#13;<br> <center> <spanclass><fontstyle>MPVKarakuri3.0包裝增值  </fontstyle></spanclass></center> </fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>座椅闊落多變見實用  &#13;<br> 講到車廂，三排七座位均以上乘嘅透氣真皮鑲嵌，除空間闊落舒適之餘，三排座椅重有靈活多變嘅一面，後排可整幅收摺於地台下外，中排更可以配搭前排或後排，演化成闊大嘅卧鋪㗎！設備方面，除四門電窗、門邊電鏡、電天窗以及中央門鎖之外，重有前後恒溫冷氣同高級音響配搭，當然唔少得重有前後獨立房燈同雙安全氣袋㖭！</fontstyle></spanclass></p><p><spanclass><fontstyle>3.0V6偈講韌力  &#13;<br> 雖然話換裝上一台3.0公升V6偈，惟起跑加速未見有剛勁度，事必要3000rpm以上才感有力的表現；尚幸新車重換裝有5前速自動波，轉檔順滑靈敏，好切合不同路面要求。新車懸掛柔韌富支持力，側重乘車嘅舒適感，好切合MPV嘅要求㗎！&#13;<br> &#13;<br> <spanclass><fontstyle>記者試後簡評  &#13;<br> <b> 優點：</b> 新包裝增添一份時尚High-tech感，倍顯個性一面；實用多變嘅車廂布局，亦為新車賣點之一。&#13;<br> &#13;<br> <b> 缺點：</b> 換裝上一台3.0V6引擎，反應輕柔稍欠一份應有嘅剛性。&#13;<br> &#13;<br> <spanclass><fontstyle>萬事得MPVKarakuri3.0規格  &#13;<br> 引擎：2967ccV6DOHC&#13;<br> 馬力：200ps/6300rpm&#13;<br> 扭力：27.2kgm/4750rpm&#13;<br> 傳動：5前速自動波，前輪驅動&#13;<br> 懸掛：（前）麥花臣支柱&#13;<br> 　　　（後）扭力連桿&#13;<br> 制動：（前）透氣碟&#13;<br> 　　　（後）鼓式（ABS）&#13;<br> 輪胎：215/60R16BridgestoneRegnoER30&#13;<br> 尺碼：4785×1830×1745mm&#13;<br> 軸距：2840mm&#13;<br> 車重：1680-1700kg&#13;<br> 新車售價：$289,800&#13;<br> 車輛提供：萬事得汽車（27149105）</fontstyle></spanclass></fontstyle></spanclass></fontstyle></spanclass></p><p><spanclass><fontstyle>同級對手比較本田Odyssey3.0V6  &#13;<br> <b> 簡評：</b> &#13;<br> 賣相吸引富時代感，車廂布置裝飾豪華，一台3.0公升V6引擎起跑加速強勁，匹配一套5前速半自動波箱，倍見有一份駕駛樂趣。&#13;<br> 引擎：2997ccV6SOHC&#13;<br> 馬力：210ps/5800rpm&#13;<br> 扭力：27.5kgm/5000rpm&#13;<br> 尺碼：4835×1795×1630mm&#13;<br> 軸距：2830mm&#13;<br> 車重：1695kg&#13;<br> 新車售價：$318,000&#13;<br> 查詢：合群汽車　　（23802231）</fontstyle></spanclass></p></body></html>