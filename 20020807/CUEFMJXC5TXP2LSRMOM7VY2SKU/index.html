<html><header><meta charset="utf-8"><title>EO2面前謝天華榮升叔叔<br>馮仁昭四圍超：新人SiSi一字馬嚇壞Cookies</title></header><body><h1>EO2面前謝天華榮升叔叔<br>馮仁昭四圍超：新人SiSi一字馬嚇壞Cookies</h1><p>謝天華、九人女子組合Cookies、女新人SiSi、E-kids同EO2等，前晚喺無綫電視城為周日（十一日）舉行嘅「2002年度香港小姐競選」排舞。<br> &#13;<br> <spanclass>演百老滙歌舞 &#13;<br> 眾人將合作表演一幕百老滙歌舞劇，SiSi更施展渾身解數，即席表演一字馬，動作十分敏捷。相反地，Cookies九位成員跟住導師排舞，但大家嘅動作唔係好一致之餘，重有啲雞手鴨腳，不過，Cookies全體成員都好畀心機去練習。&#13;<br> 謝天華同EO2嘅成員都係舞蹈員出身，佢哋見到謝天華即尊稱佢「師叔」，謝天華話：「我都係早佢哋一屆，但都事隔成十年。」問謝天華覺得女子組合Cookies一班女仔點樣？佢話：「好『𡃁妹』，佢哋不妨當呢份係暑期工，好過去出面搵，話晒都同人講做過港姐表演嘉賓。」<br> &#13;<br> <spanclass>恬妞靚靚戲假情真 &#13;<br> 恬妞同靚靚袁詠儀𠵱家喺新加坡拍亞視新劇《法內情2002》外景，戲入面靚靚做恬妞個女，而恬妞個親生女彤彤（右）都有去探班。&#13;<br> 恬妞話同靚靚做兩母女，真係培養出母女情，而靚靚亦自誇比彤彤更了解呢個「媽咪」，恬妞重講笑話佢個女心中只有偶像孫燕姿，嚟探班都係為咗見偶像。</spanclass></spanclass></p><p><spanclass>胡敏珊熊仔壯膽做DJ &#13;<br> 名表TechnoMarine亞洲區總裁胡敏珊噚日以嘉賓主持身份，為新城財經台節目「非常人非常音樂室」錄音，佢出現時拎住一隻白色毛毛熊公仔。&#13;<br> 胡敏珊話：「因為我第一次做DJ，心情有啲緊張，所以專登帶埋隻熊公仔嚟攬住。」<br> &#13;<br> <spanclass>周杰倫最怕睇劇本 &#13;<br> 啱啱嚟完香港宣傳嘅周杰倫，將會繼緋聞女友蔡依林同孫燕姿之後，為台灣節目《周日八點黨》演出一集《偶像誌》。喺劇中周杰倫會扮演一名外星人，重會同人類發生感情，雖然呢套劇只得短短二十分鐘，但已經要花費過百萬嘅製作費，不過最令周杰倫頭痛係要睇熟劇本。<br> &#13;<br> <spanclass>蕭正楠揼本宣傳新碟 &#13;<br> 蕭正楠首張EP即將面世，佢所屬嘅唱片公司大灑金錢做宣傳，除咗喺海底隧道口、巴士站燈箱同各主要地鐵站貼大型海報之外，重安排佢拍盈科保險同網上行廣告。&#13;<br> 喺廣告中，蕭正楠重會大顯身手，做一啲高難度動作場面。<br> &#13;<br> <spanclass>顧瑞英聞林伯黑臉 &#13;<br> 林百欣三姨太顧瑞英噚日同一個女性朋友路過中環，顧瑞英嘅打扮重好後生㖭，着住條Levis'牛仔褲之餘，重真空唔戴bra。問佢同林伯嘅錢債官司𠵱家搞成點，兩公婆係咪真係要對簿公堂？佢一聽見呢啲問題，就即刻黑臉，加快脚步離去。</spanclass></spanclass></spanclass></spanclass></p></body></html>