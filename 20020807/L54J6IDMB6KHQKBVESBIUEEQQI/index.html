<html><header><meta charset="utf-8"><title>「冇所謂，呢度咁大！」<br>章小蕙出席酒會唔怕撞正阿B</title></header><body><h1>「冇所謂，呢度咁大！」<br>章小蕙出席酒會唔怕撞正阿B</h1><p>章小蕙昨日往君悅酒店出席中大娛樂上市祝捷酒會，她身穿低胸吊帶裙搶盡風頭。有指其前夫鍾鎮濤（阿B）也會到場，但章小蕙說：「冇所謂，呢度咁大。」</p><p>章小蕙、李麗珍、許愿、曾志偉和趙金卿等人，昨晚在灣仔君悅酒店出席中大娛樂控股有限公司上市祝捷酒會，趙金卿是該公司的獨立非執行董事。其中章小蕙身穿低胸吊帶裙示人，搶盡風頭。<br> &#13;<br> <spanclass>低胸裙三千五 &#13;<br> 章小蕙透露所穿低胸裙牌子是KatayoneAdeli，價值三千五百元，她說：「係趙金卿叫我嚟，我同佢好熟，佢叫我着靚啲吖嘛，九六年佢重介紹陳伯（富豪風水師）畀我識。我着呢件衫冇得打底，要用兩邊手臂夾住。」&#13;<br> 記者指章小蕙的低胸裙十分性感，與她同枱食飯的男士豈不是眼福不淺？她說：「係吖，我自己就唔抵，人哋就抵咯！」問章小蕙可知前夫鍾鎮濤亦可能會到場，她說：「冇所謂，呢度咁大，佢（指主人家趙金卿）識做㗎啦！」<br> &#13;<br> <spanclass>李麗珍不耐煩 &#13;<br> 而過氣夫妻李麗珍許愿原本有可能碰面，但當李麗珍知道前夫許愿會到場，即掉頭離開，許愿和陳豪聯袂到場，和李麗珍到場時間前後相差兩分鐘，二人沒有碰面；李麗珍到場和趙金卿影相後，趙金卿在珍妹耳邊講了一句話，李麗珍便掉頭離場。&#13;<br> 問李麗珍是否因知道許愿在場所以走，她不耐煩說：「唔係，我去食嘢啫！我會返轉頭。」而許愿則說：「我唔知佢嚟，我啱啱先同佢通過電話，因為有朋友喺泰國結婚，所以我同佢講下個禮拜個女要佢湊住先。」&#13;<br> 此外，曾和趙金卿拍拖的亞視藝員甄志強和男模侯維德，亦有到場，甄志強笑說：「我專登嚟捧趙小姐場，都係掹車邊、搵飯食啫！」問小強可見過趙金卿的新男友，他說：「我冇見過，呢啲嘢你哋問番佢啦！」</spanclass></spanclass></p></body></html>