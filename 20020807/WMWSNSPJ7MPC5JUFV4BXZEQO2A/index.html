<html><header><meta charset="utf-8"><title>一味窩輪：新地Put輪候低買</title></header><body><h1>一味窩輪：新地Put輪候低買</h1><p>花旗股市繼續散，杜指險守8千關，滙控（005）業績雖勝預期，港股一樣冇機會反彈，恒指上月低位9687一度跌穿，最低見過9632，好彩彈番上9700收市，冇咁肉酸。&#13;<br> 美股連續3日大跌，有機會暫時喘定，但反彈過後，相信會再度尋底。港股亦係一樣，短線反彈隨時出現，但恒指唔易過萬點，超短線炒Call輪博反彈，乃超級高手所為，我輩普通炒友，都係等反彈過後再炒Put輪。&#13;<br> 新地（016）低價推售馬灣樓盤，地產股即刻散晒，新地本身亦唔例外。睇番張圖，新地由1月至今形成大型雙頂，頸線在55元，股價昨收53元，已然跌破，估計短線後抽反彈後，掉頭下試47元嘅機會唔細，新地Put輪可以等調整買番啲。&#13;<br> 新地Put輪並不便宜，較好嘅選擇係成交最多嘅9432，明年2月到期，溢價9.4%，槓桿率5.9倍，可以等溢價縮番多少至買。<br> &#13;<br> <spanclass>9127啱搏殺格 &#13;<br> 另一件新地Put輪9127，只啱賭仔搏殺。隻輪本月28日屆滿，正牌末日輪，溢價1.6%，槓桿率11.3倍，未來幾日正股上落3%，佢會升跌3-4成。&#13;<br> 章盛</spanclass></p></body></html>