<html><header><meta charset="utf-8"><title>星級教室：按摩肩膊增進男女感情</title></header><body><h1>星級教室：按摩肩膊增進男女感情</h1><p>我苑仔噚日教過大家按摩頭部嘅穴位，試咗係咪舒服啲呢？今日我將會教大家按摩膊頭。&#13;<br> 都巿人長時間工作，經常坐喺寫字枱操作電腦，久而久之條頸會痛，肌肉因疲倦而勞損，好多人會患上肩周炎，其實可以按摩吓肩膊嘅斜方肌（頸尾對下嘅位置）紓緩下痛楚。<br> &#13;<br> <spanclass>減壓紓緩痛楚 &#13;<br> 被按者只要好似平時一樣坐喺櫈度，放鬆肌肉，然後搵人用拇指配合其餘四隻手指嘅動作，按摩下肩膊嘅斜方肌，以被按者可以承受嘅力度，一下一下咁按，咁肩部嘅疲累就得以紓緩，重複咁按幾十下。&#13;<br> 重有呀！不妨同大家講，學識同男朋友或女朋友按摩肩膊，除咗可以幫對方減壓，紓緩肩膊痛楚外，其實咁樣按摩係可以增進彼此感情。當年我都係靠呢一招，搵到藉口同心儀嘅男士有肌膚之親。	（五之二）&#13;<br> 口述：苑瓊丹　筆錄：比華利&#13;<br> 攝影：陳偉權　示範：岑寶兒&#13;<br> 場地提供：扶元堂穴位治療按摩中心</spanclass></p></body></html>