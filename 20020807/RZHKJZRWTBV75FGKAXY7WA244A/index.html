<html><header><meta charset="utf-8"><title>家長：個女身材靚咗我都想學<br>蹼水少年游出海豚美態</title></header><body><h1>家長：個女身材靚咗我都想學<br>蹼水少年游出海豚美態</h1><p>今個暑假，年僅八歲的呂菀珊和兩個姊姊，小小年紀便組成「蹼水姊妹花」，四出「蹼水」。年僅十一歲的駱經麟更是全港「蹼水」冠軍。他們的蹼水，與成年人因缺乏金錢四出「撲水」（搵錢）無關。口咬呼吸管、腳穿上蛙鞋，在水裏仿效海豚的泳姿，比大人們的「撲水」逍遙得多。&#13;<br> 三年班學生呂菀珊說：「蹼水好好玩，蹼到好似海豚咁，蹼得快好多。」蹼水最講究腰力與腿力，在水中推動前進游出海豚美態，與日本惹笑電影《五個撲水的少年》的男生韻律操不一樣。&#13;<br> 阿珊的媽媽呂太說：「經濟唔好，每年暑假都好頭痛，要搵慳錢暑假活動畀幾個女打發時間。」今年阿珊跟十三歲大家姐藹玲，與十一歲二家姐曉螢，一起參加蹼泳中心的訓練班。連呂太也羨慕女兒的玩意，「幾個女自從學蹼泳後，食量大咗，身材靚咗，我都想學，瘦身。」<br> &#13;<br> <spanclass>一口氣浮潛半個泳池 &#13;<br> 去年暑假才學會蹼泳的駱經麟，去年九月參加全港蹼泳公開賽，在分齡賽取得三面金牌。阿麟的媽媽駱太說，去年暑假偶爾發現蹼泳班，有點好奇，以為是蝶泳，後來才曉得是模仿海豚的泳式。「阿麟好活躍，暑假唔想佢學壞，所以搵暑假活動畀佢。睇見蹼泳班，想個仔試下。點知佢愈玩愈鍾意。佢贏得金牌當然好高興，但係最高興重係睇住佢係咁長高，身體健康。」&#13;<br> 「着起對蛙鞋，要學用腰力，兩隻腳一齊，一下一下咁擺動，好似海豚咁游水。個嘴咬住條吸氣管，要好用力咁吸氣呼氣。最初好唔慣，隻腳好痛，重飲咗好多水。習慣之後就覺得好好玩。」阿麟喜孜孜地介紹蹼水的方法。只見穿起蛙鞋的阿麟，站上跳台、躍進水中，一口氣便浮潛了半個泳池。阿麟的蹼泳教練朱鳳明表示，將準備參加上海的全國分齡蹼水大賽。&#13;<br> 記者：林社炳</spanclass></p></body></html>