<html><header><meta charset="utf-8"><title>胭脂紅質素勝往年</title></header><body><h1>胭脂紅質素勝往年</h1><p>我肥師奶認為胭脂紅係眾多番石榴之中最好食嘅一種，佢係我哋祖國特產，價廉但就相當香甜，從遠處都可聞到佢陣陣嘅清香味，不禁令人口水流呢。&#13;<br>胭脂紅色澤黃中帶粉紅，所以就有呢個稱號，家陣貨源足，到處都幾乎搵到佢嘅蹤影，而且今年嘅胭脂紅質素更勝往年，食味更加更清香，趁當造買磅返去試，糖尿病患者都啱食。</p><p><spanclass><fontstyle>鯊魚皮膠質豐富  &#13;<br> 急凍鯊魚軟骨有時喺大型超市嘅冰櫃可以搵到，唔算太出奇，但我肥師奶最近行超市時見到竟然有鮮鯊魚皮賣！&#13;<br> 聽講鯊魚皮係鯊魚免除各種癌症疾病的保護罩，而且含有豐富嘅膠質，對身體都頗有益。&#13;<br> 一包包鮮鯊魚皮味道頗腥，要先用薑出水先至可以用嚟煮。鯊魚皮可以用嚟煲湯，又或者加入香濃嘅醬料嚟燜，咬落爽爽滑滑，有啲似海參嘅質感。</fontstyle></spanclass></p><p>文：肥師奶</p></body></html>