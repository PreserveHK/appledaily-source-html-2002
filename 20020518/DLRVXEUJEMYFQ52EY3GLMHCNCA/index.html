<html><header><meta charset="utf-8"><title>一味窩輪：中移動Put輪霸晒死火榜</title></header><body><h1>一味窩輪：中移動Put輪霸晒死火榜</h1><p>中移動（941）以800億元收購八省電話網絡，但唔需要集資，市場叫好，股價彈升1.45元，升幅5.6%，帶起個市。恒指升142點，大約有98點由中移動所佔，是以其他股份夾埋升得43點，唔覺點升。滙豐（005）原地踏步，對恒指升幅冇貢獻。&#13;<br> 中移動變化咁大，相關窩輪自然變化更大。龍虎榜上，10大升幅，中移動Call輪佔8件，如果要賭Call輪，不離9029同9044。&#13;<br> 中移動升得急，或會有啲調整，買Call輪最好等等先。&#13;<br> 窩輪死火榜，中移動Put輪霸晒，10件上榜貨清一色都係呢啲淡友輪，計埋冇成交嘅Put輪，以按盤價計，10大唔夠用，頭13大跌幅者，全部係中移動Put輪，跌幅由19%至31%。&#13;<br> 老牌紅籌股普遍唔多郁，中遠太平洋（1199）最靚，收6.50元，升20仙。<br> &#13;<br> <spanclass>中遠Call輪冇炒味 &#13;<br> 但兩隻Call輪9300同9286只有少少着數，升幅4至5%。中遠Call輪冇乜炒味，理由係正股累積升幅已大，水位恐怕有限，同埋兩隻輪溢價高，槓桿率又唔得靚。　章盛</spanclass></p></body></html>