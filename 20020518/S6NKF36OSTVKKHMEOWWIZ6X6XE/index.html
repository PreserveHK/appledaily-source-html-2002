<html><header><meta charset="utf-8"><title>新車速報：<br>本田JazzHe&amp;SheVersion男歡女愛</title></header><body><h1>新車速報：<br>本田JazzHe&amp;SheVersion男歡女愛</h1><p>本田新一代迷你CityRV嘅Jazz，自面世以來廣為本土及香港車迷所追捧；而響貨源仍見供不應求嘅情況下，香港代理更加推富人性化嘅He&amp;SheVersion特別版，相信Jazz嘅銷情會再度升溫，不論係型男或索女嘅用家，都可以選擇最能顯現自己個性嘅型號㗎！&#13;<br>記者、攝影：陳偉林</p><p><spanclass><fontstyle>畀多一萬變做HeVersion  &#13;<br> 本田Jazz以其別致嘅造型，加上琳瑯滿目嘅車身色調選擇，早已成為車迷作為潮流基本嘅指標。而今趟代理更推出HeVersion嘅特別版，全車加有原廠包圍、霧燈、兩邊裙腳同尾翼，重有15吋胎軨新配搭、真皮跑車軚環及恒溫冷氣，都只不過係畀多一萬蚊咋！確實令車迷難以抗拒㗎！</fontstyle></spanclass></p><p><spanclass><fontstyle>i-DSI偈低轉有好演繹  &#13;<br> 呢部JazzHeVersion特別版，除外形看來更見小跑車風範外，本身一台i-DSI嘅1.3公升直4SOHC偈，低轉高扭力表現，匹配一套Multi-Matic無段變速自動波箱，起跑加速更見敏銳同勁度㗎！低重心加上歐式穩紮懸掛組合，及四輪15吋輪胎配搭，走彎時倍見穩定同富循迹性㗎！&#13;<br> &#13;<br> <spanclass><fontstyle>設備齊全又見靈活性  &#13;<br> 新版Jazz除賣相及追加設備吸引之餘，本身寬敞嘅車廂布置，以及前後排獨立座椅組合，既時款又見靈活多變，遇有需要時後排重可以摺起或放平，令尾廂空間有近倍增㖭！除四門電窗、電鏡及電天窗外，唔少得重有高級音響同雙安全氣袋配搭㗎！</fontstyle></spanclass></fontstyle></spanclass></p><p><spanclass><fontstyle>同場加映：JazzSheVersion特別版  &#13;<br> 若然女士們想一睹專為你哋而設嘅JazzSheVersion（另加$5,000）的話，大可以到本田全新面貌嘅各間陳列室，近距離接觸到部車之餘，佢哋提供嘅網上服務，重可以第一時間睇吓日本本土，關於Jazz嘅最新汽車情報及資訊㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <b> 本田Jazz1.3規格</b> &#13;<br> 引擎：1339cc直4SOHC&#13;<br> 馬力：86ps/5700rpm&#13;<br> 扭力：12.1kgm/2800rpm&#13;<br> 傳動：Multi-Matic無段變速自動波，前輪驅動&#13;<br> 懸掛：	（前）麥花臣支柱&#13;<br> 	（後）扭力連桿&#13;<br> 制動：	（前）透氣碟&#13;<br> 	（後）鼓式（ABS）&#13;<br> 輪胎：185/55R15BridgestonePotenzaRE040&#13;<br> 尺碼：3830×1675×1525mm&#13;<br> 軸距：2450mm&#13;<br> 車重：980kg&#13;<br> 平均耗油：23.0km/L&#13;<br> 新車售價：$105,800（標準版）&#13;<br> 車輛提供：合群汽車（23802231）</p></body></html>