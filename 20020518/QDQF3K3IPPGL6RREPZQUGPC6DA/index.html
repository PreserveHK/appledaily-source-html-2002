<html><header><meta charset="utf-8"><title>主機減價戰拉開戰幔</title></header><body><h1>主機減價戰拉開戰幔</h1><p>繼日本SONY早前宣布PS2開放價格之後（即係唔再限制舖頭零售價），日本嗰邊嘅PS2主機價馬上直線下滑，最新嘅主機價格大約下調至25,000日圓（約港幣$1,550），相對未開放價格前嘅29,800日圓，減價幅度大約有16%；而喺香港嘅日本水貨版PS2，最近亦跟隨呢個跌幅而下調至$1,700。&#13;<br> 日本微軟有見PS2發招，所以喺今個星期亦宣布將日本XBOX嘅售價由34,800日圓，下調至同PS2貼近嘅24,800日圓（連稅約$1,600港元）。&#13;<br> 至於另一大主機商任天堂，雖然暫時未有消息透露GAMECUBE會減價，不過好多行內人士估計，GC減價可能只是時間問題。</p><p><spanclass><fontstyle>FFXI連HDD叫價$2,200  &#13;<br> PS2嘅《FinalFantasyXIonline》今個星期終於到咗香港Game場，不過隻Game連HardDiskDrive嘅售價要成$2,200，再加上要上網先玩到，所以好多批發商都對呢隻Game唔係太睇好。&#13;<br> 由於隻Game存在咁多不利消息，搞到好多行家都唔係太敢入貨，就算之前落咗單嘅Game舖，好多都見勢色不對而取消定單，所以鐵人估計呢隻《FinalFantasyXIonline》喺香港嘅存貨量，真係少之又少，如果你真係《FF》迷兼覺得呢隻Game非買不可，咁就一定要有買趁手啦！</fontstyle></spanclass></p><p><spanclass><fontstyle>《足球小將》提早殺到  &#13;<br> 原本要喺5月16日先推出嘅PS遊戲《足球小將》，竟然提前喺今個星期二見街；開賣首日曾一度炒上$450，以一隻5800日圓嘅遊戲嚟計，叫價真係唔係太合理，好在之後幾日有大批貨返，𠵱家最近造價為$380左右，有興趣不妨留意吓！&#13;<br> &#13;<br> 文：打機鐵人&#13;<br> &#13;<br> <spanclass><fontstyle>新Game行情  </fontstyle></spanclass></fontstyle></spanclass></p><p><b> Square</b> &#13;<br> FinalFantasyXI(單Game版)&#13;<br> $480</p></body></html>