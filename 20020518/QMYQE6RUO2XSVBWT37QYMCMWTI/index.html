<html><header><meta charset="utf-8"><title>12吋本鄉猛、立花藤兵衛Figure少貨可炒</title></header><body><h1>12吋本鄉猛、立花藤兵衛Figure少貨可炒</h1><p>較早前MEDICOM推出的RAH300系列幪面超人舊1號12吋Figure，雖然十分滯銷，但其需要該盒內換購券才可訂購的兩款主角12吋Figures，本鄉猛及立花藤兵衛，由於來貨甚少兼冇訂的人多，弄成供不應求的局面。兩款12吋Figures以立花藤兵衛造型最靚，除了面相一流外，其配件如煙斗、計時秒表等，均造得十分出色，所以這個Figure有好多店舖都已經soldout㖭！至於另一款的本鄉猛，由於佢係幪面超人1號的真身，所以去勢一樣厲害；相信這兩款12吋Figures，會在極短時間內炒到貴一貴，Fans早些買有着數。</p><p><spanclass><fontstyle>全球限量30個HOTTOYS特別版「馬騮」搪膠公仔  &#13;<br> 由本地創作人JasonSiu設計的6吋搪膠公仔「DancingwithGravity」（行內稱馬騮），早於4月份舉辦的「PluginToys2002」玩具展中發售一款普通版，由於反應熱烈一個上午便迅速售罄。今個星期Jason再與HOTTOYS合作，推出只有30個的特別版；這個特別版搪膠公仔，除了造型一樣外（手臂一樣有馬騮兩字的紋身），顏色就略有不同，而其腰間更印有HOTTOYS字樣作識別。由於全球只得30個，相信又有得炒喇！</fontstyle></spanclass></p><p><spanclass><fontstyle>$180買齊全套「再造人009」活動Figures  &#13;<br> 早排BANDAI出咗一套3盒、共9款嘅《再造人009》活動Figure，每款約有5吋高；當時推出由於造型靚兼活動性強，即使賣$600一套一樣被Fans搶購。家陣失驚無神有批跳樓貨，竟然平到$180有齊9款Figure，確係本周勁賣貨品之最，未買嘅朋友係時候入貨喇！</fontstyle></spanclass></p><p><b> 店舖資料</b> &#13;<br> KANTOHOBBY&#13;<br> 電話：27710100&#13;<br> 地址：旺角彌敦道信和中心12樓1204室&#13;<br> &#13;<br> 超人玩具&#13;<br> 電話：23662688&#13;<br> 地址：旺角西洋菜街1N兆萬中心2樓222號舖&#13;<br> &#13;<br> 玩具狂熱&#13;<br> 電話：23884677&#13;<br> 地址：旺角西洋菜街1N兆萬中心地2樓217號舖&#13;<br> &#13;<br> ANT		&#13;<br> 地址：旺角西洋菜街1N兆萬中心1樓104號舖&#13;<br> 電話：23906531</p></body></html>