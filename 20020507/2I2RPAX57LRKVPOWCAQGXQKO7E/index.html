<html><header><meta charset="utf-8"><title>靚女為電影不惜變豬扒<br>李嘉欣驚嚇羅家英Look曝光</title></header><body><h1>靚女為電影不惜變豬扒<br>李嘉欣驚嚇羅家英Look曝光</h1><p>李嘉欣、林熙蕾、關秀媚和莫文蔚四位美女，在王晶的新片《豬扒大聯盟》中慘被糟質，齊齊由靚女變豬扒，其中尤以李嘉欣的地中海羅家英look最嚇人。嘉欣表示化這個禿頭裝一度令其面部皮膚敏感長出紅疹，幸好經醫生診治後已無礙。</p><p>由李嘉欣、林熙蕾、關秀媚、莫文蔚、馮德倫和陳小春主演的電影《豬扒大聯盟》，將於本月底上映，導演王晶今次以四位漂亮女星扮豬扒作賣點，連大美人李嘉欣亦要犧牲色相，首度在大銀幕上扮演地中海羅家英look女人，可謂徹底破壞了嘉欣的靚女形象，難得的是嘉欣本人竟然完全不介意。<br> &#13;<br> <spanclass>皮膚敏感生粒粒 &#13;<br> 過去從未試過在電影中扮演醜女的嘉欣，昨日接受電話訪問時說：「其實我都唔係好介意扮禿頭女人，因為導演事前已經同我好詳細咁交代晒成個過程，咁我覺得角色幾有挑戰性，所以接受咗呢個造型。不過化完個裝出嚟，連我自己都嚇咗一跳，因為我從來未見過自己個樣係咁嘅。」&#13;<br> 嘉欣續說：「其實成個化裝過程都幾傷皮膚㗎，每次化裝都要化幾個鐘，啲膠水一直黐喺塊面度，搞到我皮膚敏感，塊面都生晒粒粒，好彩睇咗醫生之後就冇乜事。」<br> &#13;<br> <spanclass>四大豬扒受排擠 &#13;<br> 在《豬》片中，李嘉欣與莫文蔚、林熙蕾及關秀媚齊齊在一間公司擔任文員，公司內的男同事將她們四人封為「四大豬扒」，因為除了嘉欣的地中海嚇人外，莫文蔚因男性荷爾蒙過多而全身長滿毛毛，公司內的男士們都對她敬而遠之。&#13;<br> 而關秀媚則扮演哨牙矇眼妹，在戲中飾演黑面神老闆杜德偉的秘書，一直受男同事排擠。最後一位豬扒是林熙蕾，因天生面上有一塊大胎痣，令身為電腦奇才的她非常自卑。<br> &#13;<br> <spanclass>怕裁員齊齊整容 &#13;<br> 而片中的嘉欣除了在公司上班外，亦秘密兼職做DJ，因聲音甜美，所以得到知音者黃浩然的傾慕，後來黃浩然在花花公子表哥馮德倫的介紹下，轉職到嘉欣的公司上班，但他卻不知道每天面對的地中海女同事，原來正是他的夢中情人。其後嘉欣等人任職的公司大裁員，四大豬扒為怕成為被裁對象，竟相約一起往整容，由大醜女變成大美女。</spanclass></spanclass></spanclass></p></body></html>