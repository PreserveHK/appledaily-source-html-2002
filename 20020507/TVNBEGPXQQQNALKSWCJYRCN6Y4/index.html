<html><header><meta charset="utf-8"><title>新車速報：<br>保時捷911Carrera4TurboLook好有型</title></header><body><h1>新車速報：<br>保時捷911Carrera4TurboLook好有型</h1><p>一直響跑車界享負盛名嘅德國保時捷跑車，自早前推出全新911Turbo型號後，備受各地車迷追捧之餘，其TurboLook嘅霸氣外形，亦教車迷留有深刻印象；有見及此，有香港車行喺引入911Carrera4嘅同時，重加入有一套TurboLook嘅包圍同新款大尾翼，其惡形惡相嘅包裝，要較原車更見吸引力㗎！&#13;<br>&#13;<br>記者、攝影：陳偉林</p><p><spanclass><fontstyle>TurboLook神氣見霸道  &#13;<br> 保時捷旗下呢款911Carrera4型號，憑藉其出眾嘅性能同操控表現，一直深得世界各地嘅車迷追捧。然而，講起賣相嘅吸引力，自然會係加入有911TurboLook嘅包圍最具瞄頭啦；再者，車尾重裝置有新款兼帶有點誇張嘅大型尾定翼組合（須另加$32,000），從而令原有Carrera4要變得有多一分辛辣感呢！</fontstyle></spanclass></p><p><spanclass><fontstyle>配搭齊備見個性  &#13;<br> 至於車廂鋪排方面，最具份量莫如前排一雙桶形跑車座椅組合，造型既吸引又見有承托感外，設備亦一應俱全；另外，車內不僅有齊電窗、門邊電鏡及原廠電天窗外，重有原裝高級音響連原廠恒溫冷氣，兼且重有一套連聽筒嘅免提電話裝置，更見得此車豪邁嘅另一面㗎。</fontstyle></spanclass></p><p><spanclass><fontstyle>雙重性格表現突出  &#13;<br> 而全車賣點所在，莫過於一台3.4公升水平對向六汽缸DOHC引擎，輸出雄渾勁度十足之餘，佢重附有一套恒式四驅系統，以及TiptronicS嘅5前速半自動波裝置，既有順滑自然嘅駕駛感覺，又可以享受到手波車所帶來嘅勁度，每段加速嘅爆炸力，及穩紮車架同懸掛所帶來嘅暢順度，更會教人有多一分安全感㖭！</fontstyle></spanclass></p><p><spanclass><fontstyle>記者試後簡評  &#13;<br> <b> 優點：</b> 純悍嘅跑車造型，早教人印象深刻之餘，車尾重加有至新至有型嘅大尾翼設計，較原裝911Turbo更見惡形惡相。&#13;<br> <b> 缺點：</b> 硬橋硬馬嘅懸掛設計，難有舒適嘅乘坐享受；雄渾有勁嘅引擎咆哮聲，必然以悠揚樂曲中和不可。&#13;<br> &#13;<br> <spanclass><fontstyle>保時捷911Carrera4TurboLook規格  &#13;<br> 引擎：3387cc水平對向六汽缸DOHC&#13;<br> 馬力：300ps/6800rpm&#13;<br> 扭力：35.7kgm/4600rpm&#13;<br> 傳動：5前速半自動波，恒式四驅&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 尺碼：4430×1765×1305mm&#13;<br> 軸距：2350mm&#13;<br> 車重：1420kg&#13;<br> 輪胎：（前）225/40ZR18PirelliP6000（後）265/35ZR18PirelliP6000&#13;<br> 0-100公里：6.0秒&#13;<br> 極速：275km/h&#13;<br> 新車售價：$999,000（標準版）&#13;<br> 車輛提供：富利堡汽車（28776700）</fontstyle></spanclass></fontstyle></spanclass></p></body></html>