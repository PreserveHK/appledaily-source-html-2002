<html><header><meta charset="utf-8"><title>股壇瀏覽器：福田私有化機會唔高</title></header><body><h1>股壇瀏覽器：福田私有化機會唔高</h1><p>美股上周五再次回軟，下試10000點關口，港股噚日早段上試11845後腳軟難支，一度跌破11700，不過恒指最終只跌61點收市，都算硬淨。&#13;<br> 勵晶太平洋（575）噚日停牌，主要等待公布凱基會唔會買佢個殼。黑客話，傳聞凱基唔想買呢個殼，之前買殼消息曾令勵晶大幅上升，相信復牌之後好難唔大跌。不過，由於大股東賣殼意欲頗強，相信好快又會有其他獨立第三者提出洽購，股價又可以炒多轉。<br> &#13;<br> <spanclass>青島啤炒世界盃概念 &#13;<br> 青島啤酒（168）連日上升，噚日再升3.2％，收3.20元。此股有世界盃概念，估計5至6月銷量會因世界盃狂熱而上升，所以有基金先入定貨，所羅門早前亦曾調高此股投資評級至「跑贏大市」，目標價3.50元，但原因則不詳。&#13;<br> 福田（420）噚日突然急升30％，市場傳出大股東將提出私有化。其實據阿虎所知，大股東基本上無心戀戰，相信此股賣殼機會高於私有化好多。此股一向派息高，唔少基金持貨作長線投資（亦因此令股份天然歸邊，少少買盤就可大幅推高股價），大股東如想將公司私有化，非要負出沉重代價不可。&#13;<br> 光通信（603）公布，噚日下午有多宗大手成交上板，共4.38億股，每股作價16仙。&#13;<br> 市場傳出與場外有關，公司宣布發行8億份認股證，每份作價3.2仙，行使價16.5仙，即係話股證承配人預期此股至少會炒上19.7仙，短期20仙在望。&#13;<br> 阿　虎</spanclass></p></body></html>