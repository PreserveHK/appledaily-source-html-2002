<html><header><meta charset="utf-8"><title>改裝車：<br>新MiniCooper勁改超辣Look</title></header><body><h1>改裝車：<br>新MiniCooper勁改超辣Look</h1><p>無論係新款MiniCooper抑或係舊款型號，響車迷心目中佢都係一種好玩車款，不但嬌小玲瓏兼極具ClassicFeel嘅造型，成為咗佢嘅賣點外，推陳出新有多款改裝配件選擇亦係重點之一；就好似今日為大家介紹嘅呢部改裝MiniCooper咁，雖然車廂同機械沒有作出大幅度改動，但加裝有一套至新嘅大包圍後，賣相頓時變得好有跑車Feel。想為自己部MiniCooper響外表上來個大變身嘅朋友，就記住唔好錯過呢個介紹喇！&#13;<br>記者：黃凱穎&#13;<br>攝影：陳偉林&#13;<br>車輛提供：TWAutosport（21420001）</p><p><spanclass><fontstyle>跑車包圍配大軨有型！  &#13;<br> 呢套簇新MiniSport全車包圍，並唔係就咁裝上前擾流器、裙腳等等就算，而係利用不同嘅裝飾視覺效果，而令部車睇落好有跑車Feel；全車最特別係四個車輪輪拱，除咗望落去予人有一種超闊輪距嘅賣相外，而且尺碼亦與原廠嘅一樣，只係利用上前擾流器嘅連體式流線形設計，以及輪拱上嘅螺絲營造出嚟嘅效果，故毋須擔心因輪距闊咗而影響轉向。重有，仿MiniCooperS嘅車尾設計亦為賣點之一；除輪拱與擾流器連成一體嘅設計，與車首部份有相呼應效果外，另外重裝有一套MiniSport嘅中置雙出式尾喉，驟眼睇落真係好似㗎！當然唔少得重有一套MiniSport嘅17吋跑車合金軨啦！&#13;<br> &#13;<br> <spanclass><fontstyle>換懸掛改尾喉夠強！  &#13;<br> 除造型有變動外，呢部改裝版MiniCooper，亦改用上一套KW專為MiniCooper而度身訂做嘅吸震筒同彈弓，配合四輪17吋輪胎，高速行車時可會更有靠貼地面嘅效果；而呢套KW懸掛利用雙筒式油壓設計，可以作軟硬度調校，配以頂級嘅賽車用料加以強化，就算行走一啲凹凸不平嘅路面時，仍可有如履平地之感。不過，由於車尾部份較輕，故需要由有經驗嘅技師作調校，一般車主不宜自行調校避震軟硬度。另外，正如前文所述，呢部改裝MiniCooper換裝上一套MiniSport嘅中置雙出式尾喉，不但解決咗排氣系統需要長時間才進入工作溫度嘅問題外，所發出嘅聲音更係充滿跑味，當引擎轉速達3000rpm時，尾鼓嘅排氣聲便源源湧出，同時亦增強咗引擎尾段嘅反應同輸出呢！而風隔亦改換上BMC嘅製品，除可有更佳吸風量及阻隔沙塵嘅效果外，最重要係可！</fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>改裝配件逐樣睇  &#13;<br> 1.車頭一體式泵把連氣霸重有頭鏟設計，格外惡形惡相。&#13;<br> &#13;<br> 2.四輪拋沙板結構，加有螺旋柱釘組合，既惡又見High-tech感。&#13;<br> &#13;<br> 3.車尾泵把連整流裝置，別有一份MiniCooperS嘅跑車味道。&#13;<br> &#13;<br> 4.頂置有穩壓定翼配搭，還加添有一份點綴。&#13;<br> &#13;<br> 5.車身兩旁裝有裙腳，倍令人有俯伏地面嘅靠穩感覺。&#13;<br> &#13;<br> 6.由原來靠邊裝置嘅單一尾喉，改換成中置雙出式鋼喉設計，既富辣味重有雄渾咆哮聲響。</fontstyle></spanclass></p><p><spanclass><fontstyle>車主Tony改裝心得  &#13;<br> 既係德國車改裝專家，又係呢部改裝MiniCooper車主嘅Tony表示，呢套包圍嘅好處就係唔使拆走車身上原有部件，而且安裝位置重好Fit㖭！佢曾經試過在高速公路上行駛，包圍更沒有出現離位嘅情況。佢又話，當車子過咗Runin期後，計劃為引擎作出改裝，並定下目標為160匹；相信以一台沒有Supercharged裝置嘅1.6公升偈能有如此輸出，呢部MiniCooper會係全港第一部。</fontstyle></spanclass></p><p><b> 改裝餐單</b> &#13;<br> 1.	MiniSport全車包圍連噴油	$19,800&#13;<br> 2.	MiniSport不銹鋼排氣裝置	$5,800&#13;<br> 3.	MiniSport（BMC）風隔	$1,000&#13;<br> 4.	MiniSport（KW）懸掛	$8,800&#13;<br> 5.	MiniSport火嘴線	$2,500&#13;<br> 合計：$37,900&#13;<br> 註：以上價錢連裝工</p></body></html>