<html><header><meta charset="utf-8"><title>民怨未息團體促追究到底</title></header><body><h1>民怨未息團體促追究到底</h1><p>【本報訊】社會各界對《東周刊》刊登女星裸照一事的不滿情緒升至沸點，雖然《東周刊》昨午發出停刊聲明，但多個婦女組織及民間團體均認為不可就此罷休，強調要追究到底，並要求持牌人向公眾交代原委，更有團體要求《東周刊》將今期收益捐出作慈善或教育用途，以及全面回收今期《東周刊》。<br> &#13;<br> <spanclass>質疑停刊誠意 &#13;<br> 明光社總幹事蔡志森認為，《東周刊》今次停刊只反映其因行差踏錯所要付出的代價，未有解開裸照事件背後的真相，他直言要追究到底，雜誌持牌人應該向公眾交代清楚事件原委，並要保證他的旗下刊物不會再發生同類事件。&#13;<br> 關注婦女性暴力協會服務協調主任吳惠貞說：「我好質疑佢停刊係咪真係有誠意，會唔會只係停一陣，等風頭冇咁緊再復刊，或者改叫《西周刊》後，又重施故技。」她表示，後日將聯同其他婦女團體召開特別會議，決定進一步行動。&#13;<br> 香港各界婦女聯合協進會主席林貝聿嘉說：「佢𠵱家停刊好精，但事件踐踏女性尊嚴，停刊只係最低限度要做嘅事，《東周刊》應將今期收入捐作教育用途，兼且揪出幕後黑手嚟懲戒。」&#13;<br> 從事電影業的立法會議員馬逢國說：「真正有誠意嘅做法係將得到嘅相片、證據攞出嚟，交由警方調查。」立法會民政事務委員會主席鄭家富表示，委員會會研究是否需召開特別會議討論這次事件，「希望今次唔係一次避鋒頭嘅停刊，而係痛定思痛，真正改變渲染色情暴力嘅報道作風。」</spanclass></p></body></html>