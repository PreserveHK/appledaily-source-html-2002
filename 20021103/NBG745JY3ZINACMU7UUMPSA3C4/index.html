<html><header><meta charset="utf-8"><title>貧病婦望獲洗衣機</title></header><body><h1>貧病婦望獲洗衣機</h1><p>踏進謝女士的家，一室堆滿她從街上撿拾回來的家具、電器，大部份物品皆已破破爛爛，惟在謝女士的心目中，每一件都是「寶」。「呢間屋所有嘅嘢，都係我好辛苦咁執番嚟，每一件都經過我悉心修補，先似番個樣，我冇錢買，執到番嚟有得用，我已經好滿足。」謝女士邊說邊向記者逐一介紹每件「寶物」的來源。<br> &#13;<br> <spanclass>獨力撫養兩子女 &#13;<br> 四十歲的謝女士，一臉憔悴，全因她不如意的生活所致。她結婚十三載，卻屢遭丈夫虐打，直至去年，她忍無可忍，正式提出離婚，現依靠綜援金，獨力撫養兩名現年六歲及十一歲的子女。「呢段婚姻，帶畀我太大嘅傷害，𠵱家我乜都冇，乜嘢寄望都擺喺一對仔女身上。」&#13;<br> 然而，由於經濟拮据，三母子一直活在赤貧線上，生活困苦。「老實講，我哋三仔乸份綜援金，扣咗屋租、雜費、仔女返學嘅使費之後，真係所餘冇幾，所以上年派到公屋，乜嘢家具、電器通通都要執，𠵱家大部份都齊晒，只係未有洗衣機。」<br> &#13;<br> <spanclass>患肩周炎洗衫難 &#13;<br> 謝女士慨歎，她百病纏身，患有精神病、眼疾及肩周炎，經常藥不離手，每天要用雙手清洗大堆衣服，對她來說，簡直是一種折磨。「自己精神唔好，膊頭同手腕又成日痛，𠵱家重做緊物理治療，好多時扭衫都唔夠力，洗幾件衫褲，足足要搞大半日。」她續謂，由於乏力扭乾衣服，濕𣲷𣲷的衣物往往晾曬幾天也未乾透，以致子女經常被迫穿上未乾透的校服上學，苦不堪言。因此，她十分渴望擁有一部洗衣機，改善生活，你願意慷慨捐助嗎？	捐款編號：C0732&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>