<html><header><meta charset="utf-8"><title>消費BestBuy：<br>靚到嘩嘩聲SK-II美白面膜10蚊塊</title></header><body><h1>消費BestBuy：<br>靚到嘩嘩聲SK-II美白面膜10蚊塊</h1><p>入秋後每星期也有護膚品開倉，今期至為矚目是屯門的減價場，山長水遠有咩正貨？之唔係十蚊塊SK-II美白面膜囉，係原價嘅八分一，聽落真係幾吸引。除此之外重有乜正貨，且看一眾面膜專家──OL們嘅心水選擇。&#13;<br>記者：楊一凡&#13;<br>攝影：伍慶泉</p><p><spanclass><fontstyle><b> 酵素美白</b> SK-II美白面膜  &#13;<br> 原價：$86塊&#13;<br> 開倉價：$10塊&#13;<br> 貨量：150塊&#13;<br> （每人每次限買一塊）&#13;<br> 鄭秀文畀人讚靚到嘩嘩聲嘅美白面膜，其賣點是蘊含豐富的Pitera酵素美白，Pitera集合了維他命、礦物質及胺基酸等成份，有助肌膚再生及回復自然彈性，讓膚色雪白得嚟又均勻；每塊面膜都濕𣲷𣲷，因為它索足75ml的美白精華，大多數用家都會把面膜塗勻頸部及手腳等，總之一滴都唔嘥。</fontstyle></spanclass></p><p><spanclass><fontstyle><b> 醒神香氣</b> ~H2O+海洋精華面膜  &#13;<br> 容量：120ml&#13;<br> 原價：$350&#13;<br> 開倉價：$99&#13;<br> 貨量：50&#13;<br> 含甘油及豐富維他命B的保濕海洋精華面膜，促進細胞生長，平衡皮膚水份，中性及乾性皮膚均適用。Candy至欣賞面膜的清新香味，跟指示講厚厚的敷一層在面上，清涼的感覺令成個人都輕鬆下來；清洗時，先用潔膚綿抹走面膜，然後才沖洗，唔係有排你捽。</fontstyle></spanclass></p><p><b> 大學生Candy</b> &#13;<br> 我覺得SK-II美白面膜個廣告好成功，令人好想試，幾百蚊盒太貴，十蚊塊當然會試，每人每次限買一塊都合理，我諗我都會排多幾次隊買多幾塊，面膜要連用幾次先見效嘛。平時多用~H2O+面膜，個品牌形象後生些少，用落又無敏感。</p><p><spanclass><fontstyle><b> 溫泉保濕</b> Biotherm水份面膜  &#13;<br> 容量：75ml&#13;<br> 原價：$280&#13;<br> 開倉價：$99&#13;<br> 貨量：50&#13;<br> Biotherm的賣點是加入了法國溫泉水精華，這款MasqueAquasource含防曬精華，加強皮膚抵擋紫外光的能力，任何種類的皮膚都可使用。Annie習慣在沖洗前，再給肌膚來個全面的輕柔按摩，讓毛孔爭取機會吸收極具護膚功效的溫泉水精華。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle><b> 減少幼紋</b> Clarins水份平衡面膜  &#13;<br> 容量：50ml&#13;<br> 原價：$230&#13;<br> 開倉價：$69&#13;<br> 貨量：50&#13;<br> 這款Hydra-BalanceMask能迅速補充皮膚水份，減少幼紋，令肌膚光滑，每次只要敷五至十分鐘，Katy話敷嘅時候要保持心情輕鬆，最好邊敷邊聽音樂，並專心諗住要塊面滑啲，效果就會更顯著。</fontstyle></spanclass></p><p><spanclass><fontstyle><b> 其他筍貨</b>   &#13;<br> <spanclass><fontstyle><b> 滋潤潔面</b> &#13;<br> (右)SK-IIClearWhiteningCloth半塊都夠使  &#13;<br> 原價：$13塊&#13;<br> 開倉價：$1塊&#13;<br> 貨量：150塊&#13;<br> (每人每次限買一塊)&#13;<br> 潔面之餘又有美白作用的SK-II潔膚綿，優點似乎都被鄭秀文講晒，但據OL們的潔膚經驗，每次用半塊都夠，半塊加水潔力也算強勁，另外值得一讚的是它方便攜帶，出外旅行帶兩三塊，都夠用成個禮拜。&#13;<br> &#13;<br> <spanclass><fontstyle>(左)ChristianDiorEquite每次用五毫子份量  &#13;<br> 容量：200ml&#13;<br> 原價：$108&#13;<br> 開倉價：$29&#13;<br> 貨量：50&#13;<br> 成大支CD潔面啫喱，三十蚊有找，絕對抵玩，使用時只要加暖水，並揉至起泡，輕力按摩面部，雖說其好處是潔面而不會令肌膚繃緊，但你必須注意份量，平日倒面積約五毫子的份量便可。</fontstyle></spanclass></fontstyle></spanclass></fontstyle></spanclass></p><p><spanclass><fontstyle><b> 秋日繼續美白</b> &#13;<br> (左)~H2O+晶瑩美白面霜防雀斑  &#13;<br> 容量：30ml&#13;<br> 原價：$380&#13;<br> 開倉價：$99&#13;<br> 貨量：50&#13;<br> 含有維他命C及桑樹根精華的AdvancedComplexionBrighteningCream，保持~H2O+一貫oil-free作風，今趟去暗啞之餘，還防止雀斑出現，令肌膚有光澤。&#13;<br> &#13;<br> <spanclass><fontstyle>(右)CD高效美白滋潤露皮膚夠彈力  &#13;<br> 容量：30ml&#13;<br> 原價：$380&#13;<br> 開倉價：$99&#13;<br> 貨量：50&#13;<br> 老牌子ChristianDior的DiorSnowWhiteningAiryEmulsion，其珍珠色美白滋潤露有助膚色白得均勻，一改美白乳液黏稠的弊處，俏面遠睇閃令令，像後生女的皮膚彈力十足。</fontstyle></spanclass></fontstyle></spanclass></p><p><spanclass><fontstyle><b> 新舊款潤唇膏</b> &#13;<br> (左)資生堂SPF15潤唇膏十蚊有找  &#13;<br> 原價：$65&#13;<br> 開倉價：$9.9&#13;<br> 貨量：50&#13;<br> 外形輕巧的唇膏，無味無色，賣點係15度防曬加上十蚊有找，唇膏粗幼如手指尾，方便攜帶。看似普通的貨品，但據售貨員說這款潤唇膏銷售情況不錯，話晒係日本名牌嘛。&#13;<br> &#13;<br> <spanclass><fontstyle>(右)BiothermLipBalm－中性今季新產品都減  &#13;<br> 原價：$110&#13;<br> 開倉價：$28&#13;<br> 貨量：50&#13;<br> SPF8防曬潤唇膏，15ml容量較一般潤唇膏大，但粉紅磨砂包裝夠精緻，加上是唧裝唇膏，感覺較衞生，而且是今季新產品，實在值得一試。</fontstyle></spanclass></fontstyle></spanclass></p><p>店名：香港化粧品中心(只限屯門店)&#13;<br> 開倉日期：11月2日開始&#13;<br> 查詢電話：26389888&#13;<br> 地址：屯門友愛商場平台4號舖&#13;<br> 時間：上午10時至晚上10時&#13;<br> 付款方式：只收現金</p></body></html>