<html><header><meta charset="utf-8"><title>新車速報：<br>新版平治S350L新偈有力氣派盡顯</title></header><body><h1>新車速報：<br>新版平治S350L新偈有力氣派盡顯</h1><p>平治車廠為迎擊新一代寶馬7系，較早前特別為旗下同屬豪華轎車級別嘅S-Class，推出Facelifted新版予以還擊；新車誘人之處並非那個略作修改嘅造型，而係乘坐舒適度更高嘅車廂布局，同埋全新引擎配搭。而香港代理亦已火速運嚟全新S350L抵港，究竟新車係咪真係咁吸引？大家不妨一齊嚟睇睇。	&#13;<br>記者：黃凱穎&#13;<br>攝影：陳偉強</p><p><spanclass><fontstyle>乘坐舒適好享受  &#13;<br> 至於車廂布局，S350L亦依舊保留有S-Class一向嘅豪邁氣派，全車座椅皆以高級真皮鑲嵌而成，擁有頗高承托力，加上闊落車廂空間令乘坐舒適度提升不少；四周還鑲有瑰麗嘅桃木裝飾，豪邁氣派之感盡在不言中。設備配搭亦見齊全，當中包括有高級音響、前後排獨立恒溫冷氣，而後排門壁更設有煙灰盅、雙層式電鍍門檻等等，享受程度之高可想而知。另外，當然唔少得重有多個安全氣袋連充氣簾幕嘅組合，以求為乘客帶來充份嘅保護啦！</fontstyle></spanclass></p><p><spanclass><fontstyle>3.7公升偈表現更強  &#13;<br> 相信新車最吸引嘅地方，會係佢所配用嘅一台3724ccV6引擎，不但馬力輸出較原有S320L所採用嘅一台3.2公升V6偈多出21匹（達245匹）外，就連扭力輸出亦要來得平均，匹配一套5前速半自動波，起步加速都可有敏捷嘅反應。重有就係新車所配用嘅AIRMATIC氣壓懸掛系統，能夠同時對懸掛彈簧同吸震筒作出調校，以達致最佳嘅吸震效果，令行車舒適度倍增呢！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>外形豪邁吸引度高  &#13;<br> 或者大家會問，新近抵港嘅S350L喺造型上，與舊有型號究竟有何分別呢？的而且確，廠方並無為新車外表作出大幅度修改，但若你細心留意的話，應該不難察覺鬼面罩、車頭氣霸、一對透光率頗高嘅Xenon頭燈，同埋尾燈組合都屬全新編排，加上原有極富貴氣嘅造型，令一份豪邁氣派表露無遺呢！</fontstyle></spanclass></p><p><spanclass><fontstyle>記者試完車覺得部車點？  &#13;<br> 新版平治S-Class無論外形抑或係車廂布局，都依舊保留原來嘅豪邁個性；而用作測試嘅全新S350L更用上一台全新3.7公升V6引擎，不但動力輸出較原來S320L型號來得充裕，運轉亦見寧靜暢順得多。全新AIRMATIC氣壓懸掛系統，亦能為你帶來舒適嘅行車表現呢！&#13;<br> &#13;<br> <spanclass><fontstyle>用家Rick又點睇？  &#13;<br> 「新S-Class車廂設備配置，較我現時揸緊嘅一部來得方便易用，特別係中控台上嘅按鈕，較原先嘅設計好好多，就連清潔時亦都好方便。」另外，佢又覺得新車造型較原有S320L來得吸引，當中更富立體感嘅合金胎軨、較前軟熟貼服嘅真皮座椅、同埋全新頭燈及尾燈組合，都係新車嘅過人之處。</fontstyle></spanclass></fontstyle></spanclass></p><p><b> 平治S350L規格</b> &#13;<br> 引擎：3724ccV6&#13;<br> 馬力：245ps/5700rpm&#13;<br> 扭力：35.7kgm/3000-4500rpm&#13;<br> 傳動：5前速半自動波&#13;<br> 懸掛：（前）四連桿&#13;<br> 　　　（後）多連桿&#13;<br> 制動：（前）透氣碟&#13;<br> 　　　（後）透氣碟（ABS）&#13;<br> 輪胎：225/60R16&#13;<br> 尺碼：5163×1855×1444mm&#13;<br> 軸距：3085mm&#13;<br> 車重：1840kg&#13;<br> 0-100公里：7.3秒&#13;<br> 極速：246km/h&#13;<br> 平均耗油：11.1L/100km&#13;<br> 新車售價：$944,000&#13;<br> 車輛提供：仁孚行（28957288）</p><p><spanclass><fontstyle>同級對手比較  &#13;<br> <b> 寶馬735Li</b> &#13;<br> 引擎：3600ccV8&#13;<br> 馬力：272ps/6200rpm&#13;<br> 扭力：36.7kgm/3700rpm&#13;<br> 尺碼：5169×1902×1492mm&#13;<br> 軸距：3130mm&#13;<br> 車重：1935kg&#13;<br> 新車售價：$840,000&#13;<br> 查詢：寶馬汽車（27145271）&#13;<br> 短評：新一代寶馬7系除擁有全新造型，予人深刻印象；而氣派十足嘅車廂布局，加上一套先進嘅i-Drive系統，亦可有助增強乘坐舒適度及方便性。</fontstyle></spanclass></p></body></html>