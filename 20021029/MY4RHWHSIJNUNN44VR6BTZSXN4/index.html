<html><header><meta charset="utf-8"><title>中森明菜食老本番尋味</title></header><body><h1>中森明菜食老本番尋味</h1><p>呢幾年一直喺藝能界掙扎求存嘅中森明菜，今年春天出嗰張翻唱山口百惠同松田聖子舊歌嘅唱片《ZERO歌姬》大受歡迎，為咗迎接佢踏入樂壇二十周年，明菜又食多次老本，十二月四日會推出一張翻唱佢舊時名曲，包括《SlowMotion》同《少女A》嘅新碟。啲歌雖然係耐咗啲，不過正所謂橋唔怕舊，最緊要受嘛！</p></body></html>