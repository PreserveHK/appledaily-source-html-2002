<html><header><meta charset="utf-8"><title>Q版暖身羊肉煲上市</title></header><body><h1>Q版暖身羊肉煲上市</h1><p>隨住天氣日漸清涼，各大小食肆都紛紛推出煲仔菜，我個人比較鍾意羊肉煲，一來合時，二來喺屋企食總唔及街外食咁好味。喺大角嘴鄰近工廠區一帶有間不起眼，但經營超過三十年仍屹立不倒嘅飯店，賣嘅煲仔菜、小炒最到家，剛推出嘅羊肉煲，更係店內熱賣首選。老闆以秘製汁，加以香料、馬蹄、枝竹等去燜羊肉，令食落更香濃惹味，而用嘅係黑草羊，肉質亦較腍滑。老闆重好細心，為照顧到人少少但又想試羊肉煲嘅食味，準備咗一大一細煲任揀，大煲大概有斤四咁重羊肉份量，細煲約一斤之內，視乎大家愛好！&#13;<br>&#13;<br>記者：陳冰麗　攝影：陳智良</p><p><b> 晶輝飯店</b> &#13;<br> 地址：大角嘴角祥街31-33號地下&#13;<br> 電話：23931699&#13;<br> 營業時間：11:00am-1:00am</p></body></html>