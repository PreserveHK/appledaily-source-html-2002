<html><header><meta charset="utf-8"><title>星級化妝師教路點眼霜防乾紋</title></header><body><h1>星級化妝師教路點眼霜防乾紋</h1><p>經常為一眾明星如Edison、陳文媛、蔡少芬、葉德嫻化妝的Make-upArtistGary表示，想要一對明亮眼睛，必先由清潔開始。事關清潔工夫不徹底，再多的護膚和化妝也不能發揮明目作用。而一般人常犯的兩宗罪，分別是塗EyeCream時用手推眼皮，及替眼睫毛落卸妝水時用力捽。前者至易起乾紋，後者則令睫毛脫落。咁，到底要點護眼？就由星級化妝師教路。&#13;<br>&#13;<br>記者：曾順珍　攝影：黃子偉&#13;<br>Model：Samantha</p><p><spanclass><fontstyle>護眼程序逐格睇  &#13;<br> Gary提醒一眾女士，想要有對靚眼，先要做好清潔工夫，若不，用幾多護膚品都是徒勞無功。他認為眼部清潔要用一些性質溫和，和可有效去除化妝的卸妝液，手勢當然重要，因為眼部皮膚始終是好脆弱的啊！&#13;<br> &#13;<br> 先用卸裝水沾濕棉花，然後輕抹眼的周圍。</fontstyle></spanclass></p><p>若要卸除睫毛液，便要用一支沾了卸妝液的棉花棒，在睫毛上往下掃，記住睫毛下要用一塊棉花托底，以防沾到面上。</p><p>清潔後便可在眼底輕輕點上眼霜，然後用無名指以打圈的方式，把眼霜均勻地點在眼部四周。不要用手指在眼皮上掃，因為會好易出現眼紋。</p><p>亦可以彈琴的動作，利用幾隻手指輕彈眼底部作按摩，以促進血液循環及消除疲勞。</p><p>想消除疲勞，亦可嘗試把無名指按在眼窩位5-10秒鐘，連續做5-10次，這是Gary從日本化妝師學得的指壓美目按摩法。</p><p>最後便可以塗遮瑕膏，以掩蓋仍有黑圈的眼睛。Gary提醒各位，塗遮瑕膏要用貂鼠毛做的掃最好，因為毛質柔軟，又可塗得均勻。</p><p><spanclass><fontstyle>名人心得  &#13;<br> <b> 環保護眼雪凍舊茶包</b> &#13;<br> 「我會用飲過的HerbalTeaBag（茶包）放入雪櫃雪凍，然後再敷上眼袋，可以有效去眼腫。另外我又覺得Glycel的眼膜幾好用，因為它是透明啫喱，所以敷上眼唔多覺，我便可以在搭的士的車程上做個眼膜，見人時只要用紙巾抹去即可，好慳時間。」</fontstyle></spanclass></p><p><b> 臨清晨貼眼膜紙</b> &#13;<br> 「我就用Borghese的眼膜紙，通常早上8點起身去廁所時，就會用兩塊眼膜紙放在眼部位置，然後再瞓覺，咁我起身時就會減退眼腫和令皮膚結實點。」</p><p><spanclass><fontstyle>Gary強力推介  &#13;<br> 貴為星級化妝師，Gary對不少護眼產品很有心得，而且還推介了幾種可幫女士們、關於解決眼部浮腫、黑眼圈及乾紋問題的產品。</fontstyle></spanclass></p><p><spanclass><fontstyle>眼霜＋眼部啫喱  &#13;<br> <b> 日間必備</b> &#13;<br> Biotherm活氧青春眼霜(左），$270/15ml（崇光）&#13;<br> Sisley修護眼唇啫喱(右），$520/30ml（崇光）&#13;<br> Gary評語：好夠水份，好爽，所以好適合日間使用，不會因皮膚出汗或油，而令眼部過份閉塞毛孔，或出油滋粒。Biotherm由於質地清爽，好適合作妝前打底用，而Sisley質地較厚，若皮膚未完全吸收便化妝，好易變成一粒粒的啫喱。</fontstyle></spanclass></p><p><b> 減退乾紋</b> &#13;<br> plaprairieCellularEyeMoisturizer，$1,000/15ml（又一城）&#13;<br> Gary評語：有乾紋的人用一流，因為我有個朋友用了一星期左右，她話好快見效，乾紋少了很多，而且好保濕滋潤，不會太𣲷，我覺得適合各種皮膚使用。</p><p><spanclass><fontstyle>修護眼膜  &#13;<br> <b> 即時補充水份</b> &#13;<br> ShiseidoEyeTreatmentMask，$195/10塊（崇光）&#13;<br> Gary評語：適合青春皮膚使用，這種高水份面膜以收緊為主要功效，而且可以立即補充水份，亦好適合作急救之用。</fontstyle></spanclass></p><p><b> 收緊鬆弛皮膚</b> &#13;<br> LaColline活細胞再生護眼膜，$1,016/30ml（莎莎）&#13;<br> Gary評語：我有Auntie用它用到上癮一樣，因為她話LaColline就是好勁好有效，它含有骨膠原及維他命E成份，所以可收緊鬆弛的皮膚，用它來做急救就最好。</p><p><b> 收眼袋有效</b> &#13;<br> Glycel活細胞滋潤眼膜，$590/30克（又一城）&#13;<br> Gary評語：啫喱狀的眼膜最好放入雪櫃雪凍，待雙眼疲倦及浮腫時立即敷上眼，可以立即收眼袋，而且亦可減水腫，質地又爽，應該會感到好舒服。</p></body></html>