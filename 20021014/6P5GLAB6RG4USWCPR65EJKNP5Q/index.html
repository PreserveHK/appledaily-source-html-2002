<html><header><meta charset="utf-8"><title>　　李澤楷地頭開超豪酒店 - 李八方</title></header><body><h1>　　李澤楷地頭開超豪酒店 - 李八方</h1><p>今日係重陽節正日，好多人都會去拜山，但係班企業總裁仍要開工，好似本地電訊業巨頭，電盈老細李澤楷就去咗日本，幫四季酒店（FourSeasons）喺東京嘅新店剪綵。&#13;<br> 事緣四季新店位於東京丸之內商業中心區，即係李澤楷私人投資嘅PacificCenturyPlace內，搵到間咁出名嘅酒店喺自己地頭開業，當然要畀足面。&#13;<br> 呢間四季佔用大廈三樓至七樓，只有五十七間客房，包括九間套房，每間房均備有高科技設施，如等離子（Plasma）電視，可寬頻上網等，另外又有私人宴會廳，兼二十四小時的會所同商務中心。雖然未知價錢，但肯定會成為東京內數一數二的高級酒店。&#13;<br> 嗰度鄰近好有歷史嘅東京火車站，去日皇居所御苑同銀座都好近，所以一直係地王，當年小小超投得地皮都好轟動。&#13;<br> 各位老細，下次去東京，又多間靚酒店揀喇！&#13;<br> （圖）東京四季酒店佔用PacificCenturyPlace大廈嘅三至七樓。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>