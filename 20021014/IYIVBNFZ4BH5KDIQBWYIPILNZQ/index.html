<html><header><meta charset="utf-8"><title>安仔為Cookies傷身</title></header><body><h1>安仔為Cookies傷身</h1><p>港台昨日舉行「普通話月2002」頒獎典禮，並邀請了「普通話大使」許志安、台灣歌手陶喆及范逸臣獻唱助興。安仔最近忙於為下月的演唱會操練，但他表示暫時下半身不可做運動，他說：「因為前幾日幫Cookies拍網上電影嗰陣，唔小心踩波車，觸及舊患，扭親條十字韌帶，所以冇得練下身。」<br> &#13;<br> <spanclass>唔好話我「𠝹歌」 &#13;<br> 另外，安仔下月的演唱會，特設點唱環節。到時安仔將有機會唱鄭秀文（Sammi）的歌，不過，安仔之前在演唱會上，曾唱Sammi的歌，有指他借Sammi宣傳，他說：「真係唔高興，要借都借咗九世啦！不過，點都好，千祈唔好話我『𠝹歌』（唱別人的歌），個字眼好核突。」&#13;<br> 採訪、攝影：楊潔雯</spanclass></p></body></html>