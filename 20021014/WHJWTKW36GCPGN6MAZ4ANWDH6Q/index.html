<html><header><meta charset="utf-8"><title>新車速報：<br>萬事得BongoB250Pick-up新體驗</title></header><body><h1>新車速報：<br>萬事得BongoB250Pick-up新體驗</h1><p>舊有Pick-up不過係商用車嘅一類，然而，近年北美極盛行將Pick-up當作家庭車用，各大車廠亦紛紛有新車推出，連帶日本嘅萬事得，早前亦推出咗呢款咁時尚吸引嘅BongoB2500Pick-up。不僅賣相出眾，其中DualCab雙排座艙型號，重匹配上慳油好力嘅2.5公升柴油Turbo偈同四驅組合，極受當地車迷追捧；今趟香港代理亦引入一部作緊急維修車輛，以測試是否適合香港市場，話唔定遲吓班RVFans，又會有多一個好選擇呢！&#13;<br>記者、攝影：陳偉林</p><p><spanclass><fontstyle>新車講究包裝見魅力  &#13;<br> 過往，Pick-up被稱為農夫車，主要用作商用或農村嘅代步車而已；既唔講究包裝，又缺乏乘坐舒適性，鮮有車迷留意。惟RV熱潮興起，北美市場出現咗多款大馬力豪華Pick-up，影響所及就連日本車廠，亦動手重新設計旗下嘅Pick-up車系，其中呢款BongoB2500Pick-up可算係近年新作。不但造型有線條美感同剛勁性，響尾斗與座艙之間，重備有電鍍大型防滾架，看來更見神氣十足呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>低轉高扭力代步也適宜  &#13;<br> 舊有Pick-up座艙設計簡陋，惟呢部BongoB2500Pick-up嘅車廂，卻見有一份房車味道；兩排五座位設計既有獨立頭枕，又有三點式安全帶配搭，少不了重有四門電窗、門邊電鏡及中央門鎖。還有原廠冷氣同高級音響配搭㖭！另外，新車以一台2.5公升柴油Turbo偈，配以5前速手波連四驅模式選擇，除有低轉高扭力嘅特點外，引擎運轉亦見順滑寧靜得多；日常可以兩驅代步，遇有需要時更可用上有高扭力四驅攀爬山坡㗎！操控自如有不錯循迹感外，低重心穩紮嘅車架結構，匹配上四輪高抓着力嘅輪胎組合，重予人有多一份安全嘅體驗呢！</fontstyle></spanclass></p><p><spanclass><fontstyle>試後簡評  &#13;<br> 優點：舊有商用Pick-up經已廣泛應用於日常代步，皆因佢實用又有四驅設計，兼且車價重便宜出一截㗎！&#13;<br> &#13;<br> 缺點：僅得手波編排，車廂用料實而不華欠號召力，略嫌離不開商用車形象。&#13;<br> &#13;<br> <spanclass><fontstyle>萬事得BongoB2500Pick-up小檔案  &#13;<br> 引擎：2500cc直4SOHC柴油Turbo&#13;<br> 馬力：120ps/3500rpm&#13;<br> 扭力：28.6kgm/2000rpm&#13;<br> 傳動：5前速手波，四輪驅動&#13;<br> 懸掛：（前）雙搖臂&#13;<br> （後）扭力連桿&#13;<br> 制動：（前）透氣碟&#13;<br> （後）鼓式&#13;<br> 輪胎：205R16BridgestoneDuelerH/T&#13;<br> 查詢：萬事得汽車（24813363）</fontstyle></spanclass></fontstyle></spanclass></p></body></html>