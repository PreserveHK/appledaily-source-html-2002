<html><header><meta charset="utf-8"><title>新車速報：<br>白馬王子蓮花Elise111S</title></header><body><h1>新車速報：<br>白馬王子蓮花Elise111S</h1><p>英國蓮花Elise頂級111S，雖然外觀沒有多大改動，但其空氣動力學跟引擎性能卻較前提高不少；同樣係一台1.8公升直4偈，但在VVC（VariableValveTimingControl）系統輔助下，馬力由120匹躍升至160匹，PowerBand更推高至7000rpm，令人更覺好玩多Fun呢！&#13;<br>&#13;<br>記者：黃凱穎　攝影：陳偉強　ImageGirl：Teddy</p><p><spanclass><fontstyle>車身首次出現白色  &#13;<br> Elise一向係藍黑綠嘅世界，不過代理卻引入一部白色車身配紅色軟篷頂嘅111S型號，可稱得上首次在Elise身上有如此配搭；由於呢種白色係歐洲特有嘅象牙白，與日本車嘅白色有所不同，故此非常搶眼。而胎軨亦改換上輕鋁合金設計，但望落就比舊款來得有型得多。</fontstyle></spanclass></p><p><br> &#13;<br> <spanclass><fontstyle>轉檔暢順更緊湊  &#13;<br> 由於Elise111S喺低轉方面花上好大心思，所以在市區作一般性行走，就算遇上塞車亦絕不成問題；一般嚟講，一、二檔嘅波段同普通版分別不大，只覺得緊湊得多，一旦轉上三檔，其輸出便截然不同，就好似裝咗Turbo一樣，動力源源不絕咁湧出，加上波箱係偏向密齒比例，所以每個檔位加速都非常流暢。</fontstyle></spanclass></p><p><br> &#13;<br> <spanclass><fontstyle>引擎吸氣排氣完全改變  &#13;<br> 為咗提高引擎嘅輸出匹數，但又唔影響低扭嘅輸出，所以引擎嘅入氣口唔再係用隔熱棉筒導風，而係用上雙風箱設計，主要風箱有兩條管，一條係直接在引擎艙內導氣，另一條係駁到另一個小型風箱，目的除咗有利吸氣暢順外，重可以做出穩定嘅入風效果，令低轉時無唔暢順同低扭不足嘅情況出現。排氣系統用上真空式嘅活動氣閥設計，低轉時只用上左邊喉排氣，當加大油門時，真空閥會啟動右邊嘅排氣喉，聲音更係不同凡響。&#13;<br> 盤頂進氣歧管嘅四支導管，亦由原來嘅膠品變成金屬製品；據知管內經過打磨，令入風更暢順。雖然如此，但進氣歧管仍用上特別嘅幾何角度，透過空氣在管之間嘅脈衝波，增加入氣時嘅壓力；另外呢台路華K-Series1.8公升VVC引擎，有可變式活閥系統，原理同豐田嘅VVT-i差唔多，可於不太高嘅轉速下，將馬力輸出提升，就連低扭輸出亦比普通版多出約1.0kgm。</fontstyle></spanclass></p><p><spanclass><fontstyle>徹底運用　空氣動力學  &#13;<br> 新款Elise111S車身同懸掛並沒有作出改動，但車尾則用上GT賽車嘅空氣動力學結構，首先將車底空氣加壓，然後經擴散器排出，咁樣除有助穩定車尾嘅氣流外，重可以增加車尾嘅下壓力；而同樣嘅設計，亦只會喺法拉利360Modena同日產SkylineR34GT-R身上出現。喺一般市區道路上根本用唔盡呢套車尾空氣動力學設計，相反喺下雨天時，你會見到呢部Elise111S嘅車尾，會有一把扇形嘅水牆，就好似一級方程式賽車於雨天時作賽一樣，非常壯觀。</fontstyle></spanclass></p><p><spanclass><fontstyle>記者試後簡評  &#13;<br> <b> 優點</b> &#13;<br> 換裝一台輔有VVC設計嘅1.8公升直4引擎，明顯加速表現強而有勁；而全新CloseRatio波箱附以新尾牙（3.937:1）組合，中、尾段反應得以再提升。&#13;<br> &#13;<br> <b> 缺點</b> &#13;<br> 賣相無甚變化，僅有些微特徵方可識別其身份。</fontstyle></spanclass></p><p><spanclass><fontstyle>蓮花Elise111S規格  &#13;<br> 引擎：1796cc直4DOHCVVC&#13;<br> 馬力：160ps/7000rpm&#13;<br> 扭力：17.9kgm/3500-4650rpm&#13;<br> 傳動：5前速手波，後輪驅動&#13;<br> 懸掛：（前）柱式獨立　（後）雙搖臂&#13;<br> 制動：（前）透氣碟　（後）透氣碟&#13;<br> 輪胎：（前）175/55R16BridgestonePotenzaRE040&#13;<br> （後）225/45R17BridgestonePotenzaRE040&#13;<br> 尺碼：3785×1719×1143mm&#13;<br> 軸距：2301mm；車重：806kg&#13;<br> 0-100公里：5.3秒&#13;<br> 極速：212km/h&#13;<br> 平均耗油：6.9L/100km&#13;<br> 新車售價：$438,000&#13;<br> 車輛提供：嘉信汽車（28938286）</fontstyle></spanclass></p></body></html>