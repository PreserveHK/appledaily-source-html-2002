<html><header><meta charset="utf-8"><title>一味窩輪：9128低見6.5仙買貨</title></header><body><h1>一味窩輪：9128低見6.5仙買貨</h1><p>美股唔生性，日股又係，港股受拖累，恒指最低見9141，收9197，冇咗117點，期指低水37點。&#13;<br> 港股個勢都重係唔得，恒指下試9000，似乎係市場共識，即下跌空間約190點。想賺呢190點而揸Put輪，未必化算，因住個市先彈一彈然後至落。&#13;<br> 不如諗吓恒指如果低試9000之時，搵啲Call輪埋手，盈富基金Call輪9128可以考慮吓。盈富（2800）現價9.40元，較恒指有溢價近200點，溢價係反映股息因素，成日都有，150點比較合理，即相當於正股值9.35元。恒指如果下跌至9字齊頭，盈富應該跌20仙，而隻9128應該跌2仙，但輪價未必跟足，吼住6.5仙以下買貨，博上番8.5仙散水。<br> &#13;<br> <spanclass>9366溢價唔貴 &#13;<br> 威水窩輪榜，幾乎清一色係滙豐Put輪，10大升幅有8件係呢味嘢，升幅由14.6%至43%。滙豐（005）跌1.75元，帶挈啲Put輪，𠵱家如果手痕想上車買滙豐Put輪，9366昨日升得9仙比較適合。&#13;<br> 9366今年12月到期，現價87仙，溢價2.0%，槓桿率9.5倍。&#13;<br> 9366數據實際，畀兩個巴仙溢價賭滙豐跌，並唔昂貴。&#13;<br> 章盛</spanclass></p></body></html>