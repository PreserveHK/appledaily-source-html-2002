<html><header><meta charset="utf-8"><title>　　曾俊華一家三口係齊豫迷 - 李八方</title></header><body><h1>　　曾俊華一家三口係齊豫迷 - 李八方</h1><p>「不要問我從哪裏來，我的故鄉在遠方……」這首歌曲在七、八十年代風行一時，齊豫成為眾多在校園念書嘅年輕男女偶像歌手。&#13;<br> 上周六中秋佳節，八方走到紅館捧吓當年偶像嘅場，先知原來係齊豫第一次開演唱會，所以非常激動，因為八月十五都有咁多人嚟聽歌。&#13;<br> 八方睇兩睇，發現原來房屋及規劃地政局常任秘書長曾俊華一家三口正好坐咗喺隔籬三個位，細問之下，原來曾俊華都係齊豫嘅fans，佢剛啱由上海同煲呔開會，上周五先至由滬返港，剛好趕得上一睹齊豫風采。&#13;<br> 曾太同女兒都非常樸素，而且好似餅印一樣似樣，唔講唔記得，佢個女已大學畢業，喺貿發局做緊嘢，真係年輕有為。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>