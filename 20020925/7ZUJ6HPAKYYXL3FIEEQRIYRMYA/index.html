<html><header><meta charset="utf-8"><title>日日陪仔出庭終於頂唔順<br>拉姑為霆鋒擔心到病</title></header><body><h1>日日陪仔出庭終於頂唔順<br>拉姑為霆鋒擔心到病</h1><p>謝霆鋒昨日第四日上庭，母親狄波拉因為擔心愛兒，加上連日來的奔波，終因疲勞過度病倒，所以未能陪霆鋒上庭。對於霆鋒失去心愛寵物刺猬「小吉」，問謝賢可有安慰兒子？他說：「我唔做啲咁婆媽嘅事，老竇係做大事嘅，邊個『恰』我個仔，我就會出面。」</p><p>謝霆鋒涉嫌串謀妨礙司法公正一案昨日續審，霆鋒昨日上午約九時半，在父親謝賢（四哥）陪同下離開山頂裕景花園的寓所，往西區裁判法院。霆鋒仍然戴着印有《衰仔樂園》主角「碌葛」嘜頭的領呔，記者問四哥為何狄波拉（拉姑）沒有出現，他說：「佢今日唔舒服，所以冇嚟。」<br> &#13;<br> <spanclass>今日結案陳詞 &#13;<br> 記者之後致電四哥，問有關拉姑的病況，他說：「佢攰過頭啫！」問他拉姑是否因太擔心霆鋒而病倒？他說：「女人係咁嘅啦！」有傳拉姑以前曾患怪病，四哥對此即時說：「唔好亂講，我就有怪病，『荷包乾硬化』嘛！」問四哥會否陪拉姑睇醫生？他說：「使乜我陪啫，佢有老公嘛。」&#13;<br> 四哥又指今日法庭將會有結案陳詞，到時拉姑應該會出席，而霆鋒的心愛刺猬「小吉」日前死去，問四哥可有安慰兒子？他說：「我唔做啲咁婆媽嘅嘢，老竇係做大事嘅，譬如邊個『恰』我個仔，我就會出面。」而拉姑則在電話中說：「我唔想答，唔想解釋，我OK㗎啦！」問拉姑今日可會出庭？她說：「得㗎啦！」</spanclass></p><p><spanclass>霆鋒心情不俗 &#13;<br> 霆鋒昨日心情不俗，上庭前在樓梯位吸煙，與兩位律師傾談時亦有笑容，四哥則坐在庭內最前一排，更不時將頭俯伏在欄杆上，事後四哥表示是因為律師站在前面，他看不見證人的樣子，才會擺出這個姿勢。霆鋒昨日下午一時許返寓所時，記者問他戴「碌葛」領呔是否寓意自己有不死之身？霆鋒只笑而不答。&#13;<br> 此外，霆鋒fans阿欣亦有繼續前來支持偶像，她一見霆鋒即說：「阿Nic（霆鋒英文名簡稱），加油！」一名專程由台灣來港的妙齡女fans，因外形出眾，前日已成為記者的追訪目標，昨日她為避記者，散庭後逗留在法院內不肯離去，最後由保安替她召的士才離去。	採訪：陳梅香&#13;<br> 攝影：羅德光、李志明</spanclass></p></body></html>