<html><header><meta charset="utf-8"><title>新車速報：<br>新版日產Primera　前衞勇士</title></header><body><h1>新車速報：<br>新版日產Primera　前衞勇士</h1><p>近期，日產代理新車一浪接一浪，繼迷你車嘅March以及豪華至極七人MPV嘅Elgrand之後，已懸空多年嘅2.0公升轎車級別，終於找來新一代Primera去填補；雖然時間遲了年多，惟滲有歐洲車味道嘅新款Primera，賣相不落俗套有新鮮感外，至為High-tech嘅車廂鋪排，重畀到你有一份獨特個性美。若然你想擁有一部非傳統中型轎車代步的話，倒值得考慮㗎！&#13;<br>&#13;<br>記者、攝影：陳偉林</p><p><spanclass><fontstyle>人體工學設計車廂寬敞  &#13;<br> 新車除咗個樣夠出位之餘，原來內裏嘅車廂鋪排，亦好有吸引力；以人體工學設計富和諧感之餘，中置式表板組合，匹配突出嘅中控台布置，完全凸顯新車有別傳統嘅一面。前後兩排座椅空間闊落外，兩排軟滑貼身嘅絲絨座席，重畀到你有一份暖意來。設備方面除電窗、電鏡及中央門鎖外，重有一體式原廠恒溫冷氣同高級單碟CD音響組合，當然唔少得重有雙安全氣袋及速度感應水撥等裝備啦！</fontstyle></spanclass></p><p>■有別傳統嘅琴鍵式中控台組合，除原廠單碟CD音響同恒溫冷氣外，至省鏡莫過於5.8吋嘅多功能顯示屏。&#13;<br> &#13;<br> &#13;<br> <spanclass><fontstyle>賣相獨特　有型富個性  &#13;<br> 之所以全新Primera車系有咁突破嘅造型，皆因係日產納入法國雷諾車廠旗下後嘅新作；渾然流暢嘅2.5廂式車體結構，要較舊有傳統三廂式轎車設計，來得更見魅力。當中，一對多盞式頭燈組合，匹配四輪加大碼16吋跑車合金軨，以及好有個性又見突出嘅兩邊門鏡組合，均予人留有深刻印象㗎！</fontstyle></spanclass></p><p><br> &#13;<br> <spanclass><fontstyle>CVT無段變速無煩惱  &#13;<br> 全新引入嘅Primera，以一台新款QR20DE嘅2.0公升直4DOHC引擎作裝備，較着重慳油及寧靜為主，匹配上CVT無段變速自動波，全沒有半點操作上嘅煩惱，若然想體驗強悍一面的話，大可按下波棍旁嘅Sport掣，令引擎扭力得以有較大發揮。而一套前後多連桿懸掛設計，柔韌有力之餘較偏重舒適一面，跟原有Primera房跑車個性可謂截然兩樣；而四輪高效能碟式制動，另備有ABS連EBD裝置，重畀到你有多一份可靠感呢！</fontstyle></spanclass></p><p><br> &#13;<br> <spanclass><fontstyle>記者試後簡評  &#13;<br> 優點：睇慣傳統日本三廂式轎車的話，相信滲有歐洲車設計嘅Primera，會給你一新耳目之感；車廂鋪排講求人體工學；中控台一系列表板夠突出，引擎運轉寧靜又暢順。&#13;<br> 缺點：新車一改原有房跑車個性，懸掛偏重舒適欠剛度；一套CVT自動波箱爆炸力稍遜加速欠敏銳，用作日常代步較合意。</fontstyle></spanclass></p><p><spanclass><fontstyle>日產Primera2.0規格  &#13;<br> 引擎：1998cc直4DOHC&#13;<br> 馬力：150ps/6000rpm&#13;<br> 扭力：20.4kgm/4000rpm&#13;<br> 傳動：電子CVT無段變速自動波，前輪驅動&#13;<br> 懸掛：（前）多連桿（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：205/60R16DunlopSPSport300&#13;<br> 尺碼：4565×1760×1480mm&#13;<br> 軸距：2680mm&#13;<br> 車重：1300kg&#13;<br> 平均耗油：13.0km/L&#13;<br> 新車售價：約港幣16萬&#13;<br> 車輛提供：合誠汽車（23688235）</fontstyle></spanclass></p><p><spanclass><fontstyle>同級對手比較  </fontstyle></spanclass></p><p><spanclass><fontstyle>萬事得Mazda6Premium  &#13;<br> 引擎：1999cc直4DOHC&#13;<br> 馬力：150ps/6000rpm&#13;<br> 扭力：18.6kgm/4500rpm&#13;<br> 尺碼：4670×1780×1430mm&#13;<br> 軸距：2675mm&#13;<br> 車重：1280-1340kg&#13;<br> 新車售價：$179,800&#13;<br> 查詢：萬事得汽車（28931112）&#13;<br> 短評：一改傳統轎車風格，好有歐洲房跑車味道；惟一台2.0公升偈及自動波屬舊瓶新酒，表現未見突出。</fontstyle></spanclass></p><p><spanclass><fontstyle>豐田Camry2.0  &#13;<br> 引擎：1998cc直4DOHC&#13;<br> 馬力：144ps/5600rpm&#13;<br> 扭力：19.4kgm/4000pm&#13;<br> 尺碼：4815×1795×1490mm&#13;<br> 軸距：2720mm&#13;<br> 車重：1415-1470kg&#13;<br> 新車售價：$187,960&#13;<br> 查詢：皇冠汽車（28661020）&#13;<br> 短評：為要填補原有Corona位置，而降格嘅高級轎車，賣相有台型車廂又見闊落，用作日常代步至適合。</fontstyle></spanclass></p></body></html>