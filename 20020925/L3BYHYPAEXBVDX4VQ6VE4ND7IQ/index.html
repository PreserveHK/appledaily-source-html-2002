<html><header><meta charset="utf-8"><title>　　葉國謙瞓醒變咗特首頭 - 李八方</title></header><body><h1>　　葉國謙瞓醒變咗特首頭 - 李八方</h1><p>噚晚又有國慶酒會，大家正忙於做《基本法》二十三條嘅反應，點知走咗個短毛嘅葉國謙（圖）出嚟，於是話題就轉到佢嘅頭髮上。&#13;<br> 葉國謙話，個頭唔係上海師傅剪嘅，佢亦冇想過要剪個特首頭，總之就係眼瞓瞌着咗喇，唔好再問。不過，八方覺得都幾清爽，冇乜問題。&#13;<br> 葉國謙本來跟大隊去咗歐洲考察，後來轉咗去加拿大個妹到旅行休息，唞夠再戰江湖。&#13;<br> 噚日中總舉行酒會，各行家就唔放過梁愛詩，但詩姐始終係知情識禮嘅人，猛話喺人哋場合唔好意思變成律政司司長記者會，最後都係答咗幾句，等記者可以交差，都算係冇得彈。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>