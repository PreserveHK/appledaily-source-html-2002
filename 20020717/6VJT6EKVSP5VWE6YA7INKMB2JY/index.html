<html><header><meta charset="utf-8"><title>股海實戰錄：作好跳車準備</title></header><body><h1>股海實戰錄：作好跳車準備</h1><p>美股周一晚再表現強勁腰力，杜指急跌至8244後，在個半鐘頭內反彈395點，收8639，跌幅收窄至45點。趙飛雲好想知尾市強勁買盤來自何方，究竟係淡友食胡平倉，定係真係有救市基金存在？&#13;<br> 港股噚日跌至10400才企穩，最後收10421，跌160點。美股周一晚雖然尾段強勁反彈，但噚日外圍標普期指大跌約17點，由此推算，噚日恒指跌至10400水平已反映以上因素，如果美股噚晚企穩，恒指今日反彈機會大。不過，短期恒指若確認跌穿10400，則先計數離場。<br> &#13;<br> <spanclass>滙豐排血肉長城 &#13;<br> 長實（001）周一走勢現轉機，可惜成交薄弱，噚日跟隨大市下跌，收64.50元，跌2元，技術走勢又轉差，確認跌穿63.50元則要先止蝕。新地（016）收58.25元，跌穿短期升軌59.25元，下試56.25元機會大增，若守唔住，中線亦要先止蝕，趙飛雲已準備隨時跳車。&#13;<br> 噚日沽壓最重係滙豐（005），沽空成交達4.47億元，但最後僅跌1元，收87元。滙豐一向擁躉多，噚日盤路所見，無數散戶排起血肉長城力抗，根據以往經驗，凡出現這種情況多數反映股價未見底，當然間中亦有例外。&#13;<br> 趙飛雲</spanclass></p></body></html>