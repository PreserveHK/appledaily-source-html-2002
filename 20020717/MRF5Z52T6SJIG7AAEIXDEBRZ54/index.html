<html><header><meta charset="utf-8"><title>　　星航$2888來回拉斯維加斯 - 李八方</title></header><body><h1>　　星航$2888來回拉斯維加斯 - 李八方</h1><p>暑假到，又係出門遠遊嘅好時光，唔少航空公司趁機搞搞宣傳。好似新加坡航空就趁拉斯維加斯航線喺下個月二號正式啟航，以超級優惠價推出一百張香港至拉斯維加斯來回經濟客位機票，每張機票只需二千八百八十八大元。&#13;<br> 近期日圓、歐元係咁升，去日本、歐洲都消費貴，如果唔使三千蚊就可以飛去拉斯維加斯，都算好抵。新航線由新加坡出發，經香港不停站直航美國賭城，係本港現時唯一往來拉斯維加斯的不停站民航服務。&#13;<br> 有興趣嘅市民由聽日（七月十八日）凌晨開始，可到新航香港網址<ahref http:> http://www.singaporeair.com.hk  ，訂購八月二十八日至九月十八日期間由香港出發去拉斯維加斯嘅新航來回機票。每班機只有十個名額，先到先得。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></ahref></p></body></html>