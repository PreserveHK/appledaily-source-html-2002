<html><header><meta charset="utf-8"><title>北上創業：<br>57萬進軍福田食街開四川菜館再出擊</title></header><body><h1>北上創業：<br>57萬進軍福田食街開四川菜館再出擊</h1><p>所謂「民以食為天」，中國人向來喜歡食，不論家庭聚會抑或朋友見面，總會到酒樓或飯店邊食邊傾，所以不少人創業都喜歡開食肆。就像在深圳福田區開設四川菜館的王先生，由快餐店、麵檔老闆到運輸工人，再創業卻又慘被拍檔出賣，重重打擊卻沒影響其創業決心！記者：劉耀&#13;<br>攝影：陳智</p><p><spanclass><fontstyle>朋友出賣  &#13;<br> <spanclass><fontstyle>北京搞時裝　被騙數十萬  &#13;<br> 39歲的王先生其創業經過可謂大起大跌，「93、94年我喺荃灣開快餐店及麵檔，但因牌照問題最終被迫結業，轉做運輸工人；之後，我同朋友夾份喺北京搞時裝生意，由於當時利潤非常好，好快就賺了第一桶金；後來個拍檔話我知啲布料有問題被海關扣押，要錢贖回，但點知佢一去冇回頭，結果俾佢呃咗幾十萬，我就惟有返香港再做運輸。」&#13;<br> &#13;<br> </fontstyle></spanclass></fontstyle></spanclass></p><p><spanclass><fontstyle>捲土重來  &#13;<br> <spanclass><fontstyle>重操故業18萬頂手費  &#13;<br> 雖然遭拍檔出賣，不過並無打擊王先生創業的決心，2001年初在朋友鼓勵下再次進軍飲食業。「朋友一向在深圳做生意，眼見很多香港人上深圳玩都要搵嘢食，覺得飲食業有得做，就搵我夾份開餐館。」於是，王先生就與朋友合資在福田區著名食街八卦一路以18萬頂手費頂了個舖位。&#13;<br> </fontstyle></spanclass></fontstyle></spanclass></p><p><spanclass><fontstyle>人氣四川菜廚師也易聘  &#13;<br> 「八卦一路一向都係出名嘅食街，短短幾百米長街就有十幾間餐館，加上環境乾淨，不少人都會慕名而來；而且這裏以四川、湖南人較多，故四川菜也非常流行，聘請廚師亦較容易，所以就決定開設這間四川菜館。」&#13;<br> &#13;<br> <spanclass><fontstyle>突圍而出特色裝修  &#13;<br> 菜館由內至外的裝修都非常講究，不過，當初原來也有股東為此投反對票。「我哋幾個股東當中有內地人亦有香港人，當時附近的餐館亦不甚注重裝修，所以內地拍檔就認為毋須在這方面投資太多，而我哋就堅持要裝修得有特色，有特色才能吸引客人。」而最令王先生開心的就是其後附近的餐館亦開始注重裝修，令整條食街的外觀也有改善。</fontstyle></spanclass></fontstyle></spanclass></p><p><spanclass><fontstyle>勞心勞力  &#13;<br> <spanclass><fontstyle>填表蓋印申請牌照有序  &#13;<br> 為了牌照事宜，王先生一樣勞心勞力，「由於我哋有內地拍檔，要以內地人登記持牌當然不是問題，但相反在申請各樣牌照時就非常頭痛，除牌照種類繁多外，更要分清申請的先後次序，絕對唔可以亂，例如要先申請衞生許可證、消防證及環保證，才可申請最重要的工商營業執照，之後才可申請稅務證，甚至做公司印亦不可掉以輕心，需要到工商局取申請表再到公安局蓋印，佢哋至肯幫你做，手續繁多之餘，更要花上不少時間。」</fontstyle></spanclass></fontstyle></spanclass></p><p><spanclass><fontstyle>淡季救星蔡瀾試食報告  &#13;<br> 經過各種各樣的籌備，「原味四川菜館」終於在2001年6月開業。「由於拍檔有不少朋友專誠來捧場，第一個月的營業額都相當理想，但之後嗰幾個月因為夏季關係，我哋又以做火鍋為主，所以顧客就不斷減少。」不過天無絕人之路，到9月王先生就遇到了救星。「當時蔡瀾因要在廣州搞美食城而前來試食，之後更在香港報章上寫了個試食報告，令不少港人慕名而來，我哋亦不斷開創新菜式，生意亦在此時得到改善。」現時每逢假期，香港客更佔了當日的八成生意額。&#13;<br> </fontstyle></spanclass></p><p><spanclass><fontstyle>年底開分店　東莞首選  &#13;<br> 菜館現時的生意已漸上軌道，未知將來還有甚麼大計？「其實最終目標當然係想成為連鎖店，所以由牙籤、筷子及紙巾都已經印晒Logo，亦都等緊隔籬可以有舖位出租，以便擴充，擴闊店舖空間；而另一方面在東莞已經傾緊地方，希望年底可以在那裏開設第一間分店。」&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <center> <spanclass><fontstyle>招牌菜  </fontstyle></spanclass></center> </fontstyle></spanclass></p><p>&#13;<br> &#13;<br> &#13;<br> &#13;<br> <center> <spanclass><fontstyle>食客意見  </fontstyle></spanclass></center> </p><p><b> 所需牌照</b> &#13;<br> 1﹒工商營業執照&#13;<br> 2﹒衞生許可證&#13;<br> 3﹒消防證&#13;<br> 4﹒環保證&#13;<br> 5﹒稅務證&#13;<br> &#13;<br> 深圳市工商局行政管理局&#13;<br> 網址：<ahref http:>www.szaic.gov.cn/ &#13;<br> &#13;<br> <b> 原味開業本錢</b> &#13;<br> 開業日期：2001年6月&#13;<br> 租金　?48,000&#13;<br> 頂手費　?180,000&#13;<br> 裝修　?130,000&#13;<br> 入貨　?130,000&#13;<br> 人工　?20,000(8名廚房和10名樓面)&#13;<br> 員工宿舍　?3,500&#13;<br> 雜項　?10,000&#13;<br> 流動資金　?50,000&#13;<br> 總數　?571,500&#13;<br> 近3個月平均營業額：?135,000&#13;<br> 近3個月平均虧蝕：?10,000&#13;<br> &#13;<br> <b> 王先生創業秘笈</b> &#13;<br> 1﹒選址要旺：位置要夠旺，人流要夠多&#13;<br> 2﹒人事關係：辦事更方便&#13;<br> 3﹒首次創業：初哥不妨選加盟店，唔使煩&#13;<br> 4﹒親力親為：做過先會識&#13;<br> &#13;<br> &#13;<br> <b> 聯絡我們</b> &#13;<br> 面對香港經濟不景，裁員不停，失業率持續上升，香港經濟逐步轉型，人人北望。「北上創業」版訪問一些香港人在內地成功創業的例子，如閣下是其中一分子，又願意將你的經驗跟讀者分享，請聯絡我們。來信請寄將軍澳工業邨西駿盈街八號《蘋果日報》副刊「北上創業」版收或傳真：27420542。請附聯絡電話。</ahref></p></body></html>