<html><header><meta charset="utf-8"><title>SummerTour：<br>法國「美之島」科西嘉古堡處處</title></header><body><h1>SummerTour：<br>法國「美之島」科西嘉古堡處處</h1><p>每次睇到旅遊雜誌介紹法國，唔係講巴黎係購物熱點，古迹處處，就係叫人去歐洲第一峯MontBlanc滑雪，無錯，未去過嘅朋友當然值得一遊，但係法國咁大，總有另類嘅旅遊新天地！科西嘉Corse就係箇中之選，好似好HardSell，但呢個位處法國最南嘅島嶼，有「美之島」之稱，擁有該國唯一嘅小島風情，到咗夏天，更係南部居民度假首選！&#13;<br>記者：朱維達&#13;<br>鳴謝：法國旅遊局、FabianCharaffi、Hetier</p><p><spanclass><fontstyle>人口稀少極有度假Feel  &#13;<br> 唔使講科西嘉島點樣風光如畫，四季如春，單係當地有被譽為「美之島」嘅稱號已經夠煞食。島上約22萬人口大多居住在Ajaccio阿雅克修及巴斯蒂亞Bastia，其他地方就真正屬於大自然，或者這樣才算得上是真正度假的勝地。&#13;<br> 科西嘉島有兩個特色，其中之一就係差唔多半個島都生長着松樹、橡樹、栗子及沙灘樹，再配上好像只得這裏才可見到嘅碧藍色海水，似乎亦只有這裏影下的每一幅相都會成為經典PostCard。</fontstyle></spanclass></p><p><spanclass><fontstyle>古堡星羅棋布  &#13;<br> 正因為該島四面環海，水上同垂釣活動自然是必玩項目，但別走漏另一必遊地方，一代英雄拿破崙出生地──科西嘉西部的阿雅克修（Ajaccio），這是一個海灣城市，在這裏你看到的，全是享受生活的遊人，坐在一間又一間的林蔭茶座，悠然自得，這裏你亦會欣賞到橙色屋頂的樓房上建有一座座的古堡，用星羅棋布來形容或者是誇張點，但無論你到北部的卡耳維（Calvi）、南部的波尼法喬（Bonifacio）抑或中部的歌地（Corte）都會看到建在山丘或平原之上、形形色色的古堡，更成為科西嘉島上的另一特色。&#13;<br> &#13;<br> ARTCorse科西嘉旅遊局&#13;<br> 地址：17,boulevardduRoiJErome,B.P.19,20176AjaccioCedex&#13;<br> 電話:（33）4-95517777&#13;<br> 傳真:（33）4-95511440&#13;<br> 電郵:<ahref>infos@visit-corsica.com &#13;<br> 網址：<ahref http:>www.visit-corsica.com </ahref></ahref></fontstyle></spanclass></p><p><spanclass><fontstyle>飛馬賽轉船即到科西嘉  &#13;<br> 唔好以為位處偏遠的南部小島交通一定好隔涉，由香港起行路徑一啲都唔複雜，可以選擇轉機到法國馬賽或尼斯後，再坐船到科西嘉島，船程約需3小時，票價則視乎出發地、目的地及座位級數，一般從尼斯出發往阿雅克修票價為15-25歐元（約118-196港元），馬賽起行則為26-40歐元（約204-314港元）。你在出發前上網瀏覽船程時間表，才決定於網上直接購買船票，右列為其中兩間船公司資料。&#13;<br> &#13;<br> CMN&#13;<br> 地址：PortdeCommerce,20000Ajaccio&#13;<br> 電話：（33）801-201320&#13;<br> 網址：<ahref http:>www.cmn.fr &#13;<br> &#13;<br> CorsicaFerries&#13;<br> 地址：5bisRueduChanoine-Leschi,20296Bastia&#13;<br> 電話：（33）4-95329595&#13;<br> 網址：<ahref http:>www.corsicaferries.com </ahref></ahref></fontstyle></spanclass></p><p><b> 出門提一提</b> &#13;<br> 簽證：特區護照持有人免簽證，持BNO、CI者均須簽證。查詢：31966100（法國領事館）&#13;<br> &#13;<br> 機票：可乘坐法航經巴黎轉機往馬賽，1個月票價$9,080。查詢：23900421（學聯旅遊）&#13;<br> &#13;<br> 住宿：ThalassaSofitel,GolfeD'Ajaccio，地址：20166Porticcio,France，電話：（33）4-95294040，傳真：（33）4-95250063，價錢：6晚海景房間住宿連4日按摩療程，每人費用1,062-1,656歐元（約8,343-13,010港元），訂房電話：（33）1-46624544。</p></body></html>