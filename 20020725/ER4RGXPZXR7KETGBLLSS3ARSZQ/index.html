<html><header><meta charset="utf-8"><title>蓮蓬煲湯可清熱</title></header><body><h1>蓮蓬煲湯可清熱</h1><p>蓮蓬喺夏天就較常見，主要嚟自泰國，售價都好穩定。一個蓮蓬有多種用途，蓮蓬表面一個個小波波嘅物體拆出，再搣去綠色衣，就係我哋常用嘅蓮子，可以煲糖水或煲湯；而剩低嘅蓮蓬殼唔好丟，只要洗乾淨即可以配冬瓜煲湯，大熱天時飲就最啱，消暑又清熱。蓮蓬造期短，前後只有兩個多月，想試試由蓮蓬拆出嘅鮮蓮子，就要趁手買啲嚟試試啦！&#13;<br> &#13;<br> $5-$5.5個&#13;<br> 部份菜檔有售</p><p><spanclass><fontstyle>雞肉熱狗腸肉質嫩滑  &#13;<br> 腸仔食用方便，只要用水加熱或放微波爐加熱就食得，腸仔可以話係唔少小朋友嘅恩物。如果食厭咗一般豬肉腸、芝士腸，呢款雞肉熱狗腸或者可以帶畀大家新感覺。&#13;<br> 唔喜歡豬肉嘅，呢款以雞肉做成嘅熱狗腸更適合閣下，其肉質嫩滑，不肥不膩，加熱淨食之外，重可以夾麵包食用。&#13;<br> &#13;<br> $22.9包&#13;<br> 吉之島有售&#13;<br> &#13;<br> 文：肥師奶</fontstyle></spanclass></p></body></html>