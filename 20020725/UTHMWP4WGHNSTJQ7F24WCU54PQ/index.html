<html><header><meta charset="utf-8"><title>酒店級到會Fusion菜每位$180</title></header><body><h1>酒店級到會Fusion菜每位$180</h1><p>以往，一般經濟級到會美食只是濕淋淋的菠蘿腸仔、烘焗至龜裂的肉醬意粉和甜到漏的布甸，根本不值一提；今日，到會美食決意搞革命，多位經驗豐富的酒店廚師及飲食業管理人員，組成美食革命黨，旗幟鮮明只攻Fusion菜式，賣相達酒店級水準；主張用料新鮮，當中還包括有機蔬菜和豆類；烹調方法少煎炸，材料配搭前所未見但出奇合拍，心郁郁想試？湊夠20人於兩天前預訂，每人$180就試到啦！&#13;<br>&#13;<br>記者：楊一凡攝影：陳穎</p><p><spanclass><fontstyle>Munch到會菜單(每位$180)  &#13;<br> <b> Fusion小食</b> &#13;<br> 1.扒帶子配橄欖油甘笋圈&#13;<br> 2.香辣大蝦配蘿蔔&#13;<br> 3.三文魚他他伴節瓜&#13;<br> 4.獅子頭青瓜杯&#13;<br> 5.煙鴨胸配脆日本冷麵&#13;<br> 6.羊柳蘿蔔千層麵&#13;<br> 7.有機豆茸餅配香草沙律&#13;<br> 8.菠菜意大利飯配脆雲吞皮&#13;<br> 9.日本花菇釀豆腐牛油梨醬&#13;<br> &#13;<br> <b> 頭盤</b> &#13;<br> 10.焗番茄蒜茸湯或波士頓龍蝦沙律伴香檳龍眼油醋汁&#13;<br> &#13;<br> <b> 主菜</b> &#13;<br> 11.時菜蕎麥釀乳鴿或海鱸魚日本花菇冬瓜千層&#13;<br> &#13;<br> <b> 甜品</b> &#13;<br> 12.亞熱帶生果伴香蒜薑汁雪糕</fontstyle></spanclass></p><p><spanclass><fontstyle>海鱸魚日本花菇冬瓜千層  &#13;<br> 日本花菇、當造冬瓜和金華火腿，層層叠隔水蒸30分鐘，蒸好後美味融會貫通，這個圓形的素菜舞台，是特別為烤得金黃的海鱸魚而設，因為它要接受青瓜圈的加冕。之後，淋上檸檬牛油汁及冬菇瑤柱金華火腿汁，禮成。&#13;<br> &#13;<br> 試味報告：海鱸魚香脆，青瓜爽甜，花菇冬瓜千層鹹香軟腍，醬汁濃而不膩，中西合璧，表現出色。</fontstyle></spanclass></p><p><b> 美食即場裝嵌包冇走樣</b> &#13;<br> 精明的讀者看過到會美食靚相後，實會諗：「影相就靚，但山長水遠送到嚟，實走晒樣，塌晒落嚟啦！」大家放心，廚師會先把材料和醬汁分件放好，上門後即場「裝嵌」，力保貨色對辦。</p><p><spanclass><fontstyle>波士頓龍蝦沙律  &#13;<br> 為保持龍蝦的豐富肉汁，廚師先在鍋裏倒入大量白酒，並加些少洋葱、檸檬和茴香，煲滾後熄火，放入波士頓龍蝦，並浸15分鐘，然後去殼上碟，加入大樹菠蘿、鮮龍眼及黑魚子醬作點綴，最後淋上用香檳、龍眼、香草及油醋汁混合而成的沙律汁。&#13;<br> &#13;<br> 試味報告：浸熟的龍蝦肉肉質鮮嫩，入口多汁，時令的龍眼沙律汁，帶油醋的酸甜味感覺清新甜美。</fontstyle></spanclass></p><p><spanclass><fontstyle>海鮮小食  &#13;<br> 扒帶子配橄欖油甘笋圈，在帶子身上放些七彩酸辣的Salsa醬；香辣大蝦配蘿蔔，大蝦用Cajun粉醃好，在片片白蘿蔔上抹些少菠菜薯茸，有助大蝦企穩陣腳；三文魚他他伴節瓜，以鹹味的煙三文魚和黑魚子醬，帶出節瓜清香。&#13;<br> &#13;<br> 試味報告：甘笋的爽甜，令帶子鮮味倍添；渾身沾滿Cajun粉的大蝦，令蘿蔔不再淡茂茂；水份充足的節瓜，讓你嗒出煙三文魚和黑魚子醬有幾鮮味。</fontstyle></spanclass></p><p><spanclass><fontstyle>時菜蕎麥釀乳鴿  &#13;<br> 來自美國的蕎麥，口感似芝麻，高纖有營，把蕎麥、蘆笋、洋葱、甘笋等雜菜，填滿BB乳鴿的肚子，入爐焗20鐘，臨出爐前扭大個火，搶色。時菜蕎麥在烤焗過程中，分秒必爭地盡索BB乳鴿的肉汁。配菜薯茸與別不同，因為加咗BB菠菜茸。&#13;<br> &#13;<br> 試味報告：BB鴿皮脆肉嫩，烤焗前用橄欖油和香草醃好，入口零舍酥香；本來清淡的蕎麥，充滿烤乳鴿的惹味。</fontstyle></spanclass></p><p><spanclass><fontstyle>亞熱帶生果伴香蒜薑汁雪糕  &#13;<br> 芒果、大樹菠蘿、藍莓和士多啤梨是亞熱帶生果組合，還以為蒜頭加薑的雪糕會黃澄澄，但結果係白到嘩嘩聲？只要在烤焗蒜茸時加入大量牛奶，這樣點焗都不會變黃，最後加埋薑汁，美白軟滑的效果任誰都忍唔住要「食啖先」。&#13;<br> &#13;<br> 試味報告：香蒜薑汁雪糕有點像冰涼版的薑汁撞奶，但齒頰留蒜香，如果不想香味延續太久，就要食晒啲生果嘞。</fontstyle></spanclass></p><p>店名：Munch&#13;<br> 查詢電話：29529991&#13;<br> 查詢時間：朝九晚六&#13;<br> 地址：九龍油塘高輝道17號油塘工業城A座第1期1樓16室&#13;<br> 付款方法：現金或支票&#13;<br> 電郵：<ahref>info@munch.com.hk &#13;<br> 到會收費：到會服務人數至少20人，最多1000人；運送區域包括港九新界，凡惠顧滿$2500或以上，免收運送費，$2500以下需付$100-$300車馬費；飲品另收費，每位$30起。&#13;<br> 新張優惠：惠顧滿$1500可獲九折優惠，若三個月之內再次惠顧，而消費滿$3000，可獲八五折優惠。&#13;<br> 備註：Munch另備多款餐單供客人選擇，價錢由每位$80起，視乎菜式而定，有關資料可致電索取及查詢。所有到會美食需於兩天前預訂。</ahref></p></body></html>