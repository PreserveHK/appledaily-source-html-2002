<html><header><meta charset="utf-8"><title>新車速報：<br>大發Copen從遊戲走到現實</title></header><body><h1>新車速報：<br>大發Copen從遊戲走到現實</h1><p>為支持GT之父、著名日本電視遊戲《GRANTOURISMO》開發人山內一典（KazunoriYamauchi）先生到港，主持全新中文版《GRANTOURISMOConcept2002Tokyo-Geneva》嘅發布會，日本大發亦運嚟會響新Game出現嘅全新Copen開篷跑車，以助聲勢。雖然呢部樣辦車存在有不少問題，但為要給車迷先睹為快，代理亦首肯將新車曝光；想唔到屬日本K-Car類別嘅Copen，竟有着不少大車裝備，倒真令人刮目相看呢！&#13;<br>記者、攝影：陳偉林</p><p><spanclass><fontstyle>Copen有頗高收視率  &#13;<br> 呢部造型圓渾似隻蛋嘅大發Copen，賣相趣怪別致，雖然試車當日壞咗Turbo，全程只能以660cc引擎驅動，難免上斜有蝸牛上樹嘅慢動作感，惟筆者響後鏡所見，竟有不少車輛以容忍態度隨行，可見得Copen有頗高收視率㗎！</fontstyle></spanclass></p><p><spanclass><fontstyle>車廂烘托見跑味  &#13;<br> 雖然車廂設計麻雀雖小，但諸如電窗、電鏡及中央門鎖，重有原廠冷氣亦一應俱備；一排仿桶形座椅，加上Copen特別椅套設計，置身其中既貼服又覺空間闊落。難得個電動硬頂重係一按式操作，使用就手方便之餘，跑車化嘅皮軚環、獨立圓表組合，都見有一份跑意呢！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>下坡度盡現小辣椒個性  &#13;<br> 全程低檔行車辛苦，但後段由大帽山駛回長沙灣，卻可有《頭文字D》揸車響下坡度嘅快感；想唔到呢部以Cuore底盤開發嘅Copen，車架穩紮之餘，短小精悍嘅車身結構，匹配歐式懸掛配搭，加上四輪高性能輪胎，走彎靈活順暢，配合一套4前速半自動波箱嘅不斷拖波及畀油加速，可真有一份小辣椒本色㗎！</fontstyle></spanclass></p><p><spanclass><fontstyle>後話  &#13;<br> 呢部屬樣辦車嘅大發Copen，若非廠方應著名電視遊戲《GRANTURISMO》響今日（7月25日），喺香港舉行全新《GRANTURISMOConcept2002Tokyo-Geneva》嘅記者發布會，作特別嘉賓的話，代理快者都要8月上旬，方有首部量產型新車抵港。故此車存在不少問題，並不適宜響路面作正常測試；其中因電腦失靈，Turbo未能介入工作，筆者只能以低檔行車，而車頂警報器失靈，全程更受到鳴聲嘅騷擾，最後連電動車窗亦壞掉，惟有以平常心享受呢部Cute版車嘅遊車河滋味。&#13;<br> &#13;<br> <spanclass><fontstyle>大發Copen規格  &#13;<br> 引擎：659cc直4DOHCTurbo&#13;<br> 馬力：64ps/6000rpm&#13;<br> 扭力：11.2kgm/3200rpm&#13;<br> 傳動：4前速半自動波，前輪驅動&#13;<br> 懸掛：（前）柱式獨立&#13;<br> （後）扭力連桿&#13;<br> 制動：（前）透氣碟&#13;<br> （後）鼓式（ABS）&#13;<br> 輪胎：165/50R15BridgestonePotenzaRE040&#13;<br> 尺碼：3395×1475×1245mm&#13;<br> 軸距：2230mm&#13;<br> 車重：840kg&#13;<br> 平均耗油：15.2km/L&#13;<br> 新車售價：約港幣15萬&#13;<br> 查詢：大發汽車（23970802）</fontstyle></spanclass></fontstyle></spanclass></p><p><spanclass><fontstyle>Copen升級有型入格  &#13;<br> 呢部Copen仍未正式抵港，惟大發車廠經已為佢度身訂做有多款包圍及裝飾；Racing鬼面罩、MiniVersion嘅金色電鍍合金軨、尾定翼、重有尾喉電鍍面板。至於車廂方面，高級皮椅、半皮半桃木軚環，以及表板嘅桃木配襯等等，都好吸引㗎！</fontstyle></spanclass></p></body></html>