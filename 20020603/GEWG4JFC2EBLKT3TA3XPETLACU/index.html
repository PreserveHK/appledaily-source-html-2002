<html><header><meta charset="utf-8"><title>新車速報：光岡Viewt1.3Convertible<br>懷舊造型惹人愛</title></header><body><h1>新車速報：光岡Viewt1.3Convertible<br>懷舊造型惹人愛</h1><p>當天下嘅汽車生產商，都以銷量肯定市場地位；惟日本光岡（Mitsuoka）汽車卻一反市場導向，視汽車嘅製作為另類藝術創作。繼早前佢哋運嚟車廠僅此一部嘅Le-Seyde開篷仿古跑車後，最近代理又引入咗一款限量生產嘅Viewt開篷古典小車；佢賣相嬌俏討好外，重裝有一個需時不過10秒內嘅電動軟篷頂，響炎炎夏日開住個篷喺郊野飛馳，確實係一件賞心樂事。&#13;<br>&#13;<br>記者：陳偉林　攝影：陳偉強&#13;<br>ImageGirl：梁寶琪</p><p><spanclass><fontstyle>車廂鋪排講究細緻  &#13;<br> 相比於外殼，呢部Viewt開篷車嘅車廂鋪排亦見豪邁吸引；除前後排改換上高級真皮座椅，給人有妥貼愜意嘅乘坐享受之餘，表板四周重有度身訂做嘅桃木作裝飾。再者，佢除備有一按式電控軟篷頂配搭外，前後電窗、門邊電鏡，重有原廠冷氣同高級音響組合㖭！當然唔少得重有雙安全氣袋嘅保護啦！</fontstyle></spanclass></p><p><spanclass><fontstyle>賣相懷舊又見討好  &#13;<br> 呢部外形趣致可人，又帶點古典氣息嘅開篷小車，廠方不惜以人手換裝車身前後嘅金屬防撞泵把、人手製作嘅懷舊電鍍鬼面罩，重有鑲有銀白框邊嘅前後車燈組合，加埋四輪響美國特別訂購，滲有白邊嘅13吋胎軨組合，單係外觀嘅誘人魅力早已給人有難以抗拒嘅觀感啦！</fontstyle></spanclass></p><p><spanclass><fontstyle>1.3公升偈慳油好力  &#13;<br> 呢部Viewt開篷車，用上一台慳油好力嘅1.3公升直4DOHC偈，匹配CVT無段變速自動波箱，操控輕而易舉，而一套歐式底盤及懸掛結構，重畀人有穩妥及暢順嘅操作㖭！用嚟日常代步又或者假日郊遊的話，都係好適合不過。</fontstyle></spanclass></p><p><spanclass><fontstyle>光岡Viewt1.3Convertible規格  &#13;<br> 引擎：1274cc直4DOHC&#13;<br> 馬力：85ps/6000rpm&#13;<br> 扭力：12.2kgm/4000rpm&#13;<br> 傳動：HyperCVT無段變速自動波，前輪驅動&#13;<br> 懸掛：（前）柱式獨立（後）五連桿&#13;<br> 制動：（前）透氣碟（後）鼓式（ABS）&#13;<br> 輪胎：175/70R13CooperLifelinerClassicⅡ&#13;<br> 尺碼：4250×1640×1425mm&#13;<br> 軸距：2360mm&#13;<br> 車重：900kg&#13;<br> 新車售價：約港幣35萬&#13;<br> 車輛提供：恒昌汽車（24782877）&#13;<br> &#13;<br> <b> 記者試後簡評</b> &#13;<br> 優點：懷舊造型古典有氣派，全人手製作精巧富個性之餘，擁有電動軟篷頂，好切合時代節拍。&#13;<br> 缺點：限量製作彌足珍貴，全港只此一部但售價偏高。</fontstyle></spanclass></p></body></html>