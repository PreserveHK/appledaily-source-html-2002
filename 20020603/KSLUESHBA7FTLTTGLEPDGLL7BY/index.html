<html><header><meta charset="utf-8"><title>捧阿根廷譏英格蘭隊長似明星多啲<br>陳小春：你估碧咸係神咩？</title></header><body><h1>捧阿根廷譏英格蘭隊長似明星多啲<br>陳小春：你估碧咸係神咩？</h1><p>世界盃已成為近日的熱潮，阿根廷擁躉陳小春對於英格蘭隊隊長碧咸傷愈出賽，表現得不以為然，更說：「你估佢係神咩？」而名模Rosemary、吳文忻及任港秀昨日均穿上性感球衣，到大埔出席「全港祝願中國隊射入世界盃第一球」活動。</p><p>陳小春昨日往旺角新世紀廣場，出席「Neway陳小春帶你直擊世界盃頒獎禮」簽名會。小春更獲邀於下周三（十二日）飛往大阪，觀賞英格蘭對尼日利亞的世界盃賽事，小春表示這將是他第一次現場觀看國際級球賽。他更笑言在球賽中，如果一見攝影機對着自己的話，便會立即舉起自己的海報作宣傳。<br> &#13;<br> <spanclass>祝願中國隊揚威 &#13;<br> 小春自言是阿根廷支持者，當記者表示英格蘭隊長碧咸屆時會出戰時，小春即說：「Sowhat？你估佢係神咩？上一屆巴西夠有朗拿度啦，咪又係輸，碧咸似明星多過球星。」&#13;<br> 小春昨日又往電視城出席《獅子會真情服務獻關懷》的拜神儀式，由於小春早前曾不小心做出反V不文手勢，故他昨日舉起V字手勢拍照時，亦表現得相當小心，他說：「唔好舉錯。」&#13;<br> 此外，Rosemary、任港秀、吳文忻及「健康大使」鄭伊健，昨日一同出席大埔「全港祝願中國隊射入世界盃第一球」愛心大行動。Rosemary可謂風頭盡出，穿上性感球衣的她不但真空上陣，還演出一段凸點疑雲；任港秀亦不遑多讓，以白色tubetop配襯SM味甚重的黑色短褲，將美好身段表露無遺。相反吳文忻則比較保守，只以一襲紫色露背旗袍示人，不過她似乎未刮清腋毛，略為破壞美感。</spanclass></p><p><spanclass>Rosemary捧中法 &#13;<br> 昨日Rosemary的膝蓋明顯有數塊瘀痕，早前Rosemary因不顧母親反對與男友Gordan交往，傳遭母親虐打。近日Rosemary與男友舊情復熾，還有傳她已搬離母親住所，現在卻被發現腳有瘀痕，難道她又與母親發生爭執？&#13;<br> Rosemary解釋謂那是舊疤痕，之後便不願多言。而Rosemary亦透露自己甚愛看足球比賽，問她支持哪隊球隊，她以英語回答說：「因為我係中法混血兒，所以會支持中國及法國隊。」至於她最喜愛的球員，則非法國的施丹莫屬。<br> &#13;<br> <spanclass>「冇碧咸唔得」 &#13;<br> 對於日前法國以○比一輸給塞內加爾，Rosemary坦言對結果失望，她說：「我覺得幾慘同意外，睇嚟佢哋要增加多啲練習。」&#13;<br> 而任港秀昨日穿上SM味甚重的黑色短褲示人，她表示服飾由大會安排，不過自己亦已做足安全措施。任港秀說：「我有打底，我着咗條低腰底褲。」&#13;<br> 此外，對於英格蘭對瑞典以一比一和波完場，李克勤昨日在電話中說：「我覺得英格蘭係輸大意波，應該出布朗會好啲。碧咸出得半場，冇咗佢冇人識畀波，不過佢傷咗咁耐可以出到半場都好難得嘅啦，之後英格蘭對住阿根廷都會好難踢。」&#13;<br> 採訪：陳梅香、蔡如玉、馮美茵&#13;<br> 攝影：仇志德、陳慧安</spanclass></spanclass></p></body></html>