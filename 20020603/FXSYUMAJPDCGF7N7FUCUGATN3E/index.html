<html><header><meta charset="utf-8"><title>數碼影音：<br>Nikon高中低檔COOLPIX　夏日三路出擊</title></header><body><h1>數碼影音：<br>Nikon高中低檔COOLPIX　夏日三路出擊</h1><p>早排富士一口氣宣布推出三部新款數碼相機，高中低檔機種全部照顧到，Nikon亦趁住暑假來臨，在六月尾照辦煮碗同樣推出三部新機，又係包括高中低檔級數機種，解像度全部升級兼加入新功能，擺明要同富士分個高下！&#13;<br>&#13;<br>記者：徐影龍</p><p><spanclass><fontstyle>五百萬像素變焦王  &#13;<br> 呢部COOLPIX5700為5000後繼機，市場對象以進階用家為主，機身設計同富士6900Z頗相似，不過鏡頭達到無敵8倍光學變焦，對於拍攝遠景如演唱會、足球賽事等會非常方便，由於具有高倍數變焦鏡頭，舊有嘅光學式觀景窗改為數碼式。鏡頭另一大改良為微距攝影，最近可達3cm，咪話唔厲害。&#13;<br> CCD為五百萬像素，相片最高解像度達2,560×1,920，足夠列印高品質A4尺寸成品。機背LCD為可轉式屏幕，方便應付唔同拍攝環境。快門提升至1/4,000，最慢快門則可達8秒，機內設有噪訊抑制功能，長時間曝光都可拍到滿意相片。首度加入RAW相片格式儲存，JPEG格式亦支援最新既EXIFPrint2.2制式。</fontstyle></spanclass></p><p><spanclass><fontstyle>COOLPIX5700規格表：  &#13;<br> CCD：524萬像素&#13;<br> 變焦：8倍光學&#13;<br> 快門：8至1/4,000秒&#13;<br> 體積：108(W)×76(H)×102(D)mm&#13;<br> 重量：480g</fontstyle></spanclass></p><p><br> &#13;<br> <spanclass><fontstyle>扭鏡始祖升級再戰  &#13;<br> 當年COOLPIX950推出時，憑住創新扭擰鏡頭，曾令數碼相機掀起熱潮，皆因呢項功能係傳統相機所欠缺，用家拍攝高低角度變得舒服自在得多。後繼機COOLPIX4500繼承舊機特色，扭擰鏡頭始終受用家歡迎，而CCD則提升至400萬像素，相片最高解像度為2,272×1,704。&#13;<br> 光學變焦由標準嘅三倍提升到四倍，微距拍攝比COOLPIX5700更厲害，達到2cm，真係影隻蟻都冇問題。輔助拍攝方面新增三大元素，包括全景相輔助拍攝、構圖輔助及多重曝光等，令拍攝變化更大。可惜電池為充電式鋰電，補充上略為不便。</fontstyle></spanclass></p><p><spanclass><fontstyle>COOLPIX4500規格表：  &#13;<br> 感光元件：400萬像素&#13;<br> 變焦：4倍光學&#13;<br> 快門：8至1/2,300秒&#13;<br> 體積：130(W)×73(H)×50(D)mm&#13;<br> 重量：360g</fontstyle></spanclass></p><p><br> &#13;<br> <spanclass><fontstyle>入門新手好選擇  &#13;<br> 雖然呢部COOLPIX2000為2500後繼機，不過除類似顏色配搭及同為入門級機外，兩者可謂大相逕庭。COOLPIX2000取消內置式扭擰鏡頭，打回原形變番一部正正經經嘅機仔，相信市場對象以方便攜帶影SnapShot用家為主。在機能上同舊機分別不大，包括CCD同樣為200萬像素（最高解像度為1,632×1,224）、三倍光學變焦鏡頭、全自動環境拍攝模式等，可惜今次只提供五個唔同環境嘅拍攝設定，反而不及COOLPIX2500般多變。</fontstyle></spanclass></p><p><spanclass><fontstyle>COOLPIX2000規格表：  &#13;<br> 感光元件：200萬像素&#13;<br> 變焦：3倍光學&#13;<br> 快門：自動&#13;<br> 體積：108(W)×69(H)×38(D)mm&#13;<br> 重量：190ga</fontstyle></spanclass></p><p><br> &#13;<br> Nikon官方網址：<ahref http:>www.nikon-image.com/jpn/products/digital </ahref></p></body></html>