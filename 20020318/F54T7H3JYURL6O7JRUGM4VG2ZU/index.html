<html><header><meta charset="utf-8"><title>　　田少嫁女猛人雲集君悅 - 李八方</title></header><body><h1>　　田少嫁女猛人雲集君悅 - 李八方</h1><p>自由黨主席田北俊前日低調嫁女，噚晚喺君悅擺酒請客，城中政界商賈，有頭有面嘅人都見晒。&#13;<br> 八方姑且數數，最矚目當然是特首董建華伉儷抵達宴會廳之時，田少親自出迎；其餘嘅政界要人包括煲呔夫婦、曾一哥夫婦、阿松、葉劉、楊鐵樑夫婦、飛哥夫婦、立會主席范太、陳四萬與夫婿陳棣榮、自由黨成員夏佳理、周梁、劉皇發……&#13;<br> 商界就以誠哥為首、李澤鉅夫婦、賭王何鴻燊、郭炳湘、郭炳聯、馮國經夫婦、李國寶夫婦、剛拉完頭馬之榮智健夫婦，亦唔少得任總夫婦……真係數唔掂咁多名人。&#13;<br> 八方見到田少喜上眉梢，聽聞佢女兒田啟安嘅夫婿Arthur鄭任職投資銀行，兩人咁合襯，唔怪得田少咁開心。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>