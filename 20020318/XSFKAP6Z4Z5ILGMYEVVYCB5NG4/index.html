<html><header><meta charset="utf-8"><title>海外試車：<br>本報記者意大利實地測試<br>萬事得Mazda6房跑車形象示人</title></header><body><h1>海外試車：<br>本報記者意大利實地測試<br>萬事得Mazda6房跑車形象示人</h1><p>向以生產有多款領導汽車潮流型號嘅日本萬事得車廠，終打破傳統而邁向高性能房跑車市場，推出全新Mazda6系列，以取代舊有626轎車；為咗隆重其事，廠方更安排世界各地嘅汽車傳媒，遠赴意大利羅馬作實地測試。想唔到新車滲入有不少歐洲車嘅元素，令Mazda6無論造型、鋪排同操控表現，均予人有一新耳目之感；而即將引入香港嘅Mazda62.0四門轎車，順理成章會係我哋今趟重點測試嘅對象㖭。	&#13;<br>&#13;<br>記者、攝影：EricCheung</p><p>&#13;<br> <spanclass><fontstyle>陳設High-tech有活力感  &#13;<br> 講到車廂鋪排，最惹人注目嘅莫如整個表板陳設中，鑲有銀白面板嘅中控台，可謂極富High-tech味㗎！而三幅式跑車軚環把持恰到好處外，兩旁加設嘅音響同巡航按鍵，重有觸手可及嘅方便㖭！至於頂置導航儀嘅設計，由於不適用於香港嘅關係，所以好大可能會改作雜物匣呢！然而，筆者至欣賞會係一雙前排仿桶形座椅組合，可予人有靠貼及富承托力之感㗎！</fontstyle></spanclass></p><p>&#13;<br> <spanclass><fontstyle>造型突出富房跑味  &#13;<br> 查實，今趟Mazda6面世共分有三大系列，分別有四門轎車Sedan、五門揭背Hatchback，以及分別同樣為五門編排嘅SportWagon，前者主要以斯文轎車路線為主，而後兩者則大有機會裝有Mazdaspeed嘅跑車配件，務求營造有突出嘅活力同動感嘛！然而，新車一雙炯炯有神嘅大燈組合同尾燈編排，早教人留有深刻印象，加埋四輪時款有型嘅大口徑合金軨組合，就經已教人有難以抗拒嘅感覺呢！</fontstyle></spanclass></p><p>&#13;<br> <spanclass><fontstyle>輸出強勁操控自如  &#13;<br> 新款Mazda6嘅引擎配搭，分別有1.8公升、2.0公升及2.3公升直4DOHC型號，重有北美市場用嘅3.0公升V6DOHC組合；惟打入香港市場嘅會係2.0公升及稍後抵埗嘅2.3公升型號。就以前者配以一套4前速自動波為例，引擎運轉順滑敏銳，加上自動波嘅Hold掣，大可發揮引擎至極限嘅扭力一面。另外，筆者至欣賞會係新車嘅底盤結構，除具備有歐洲車嘅穩紮感外，前輪雙搖臂跟後輪多連桿組合，重畀到人有高速走彎嘅靠貼同循迹性；再者，跟頂級版3.0公升V6型號同出一轍嘅大口徑制動器配搭，加埋新裝DSC電子牽引系統，ABS連EBD裝置重予人有收放自如嘅觀感㖭！又難怪呢部Mazda6未正式推出前，經已被視為豐田Altezza（即港版凌志IS200）嘅勁敵啦！</fontstyle></spanclass></p><p>&#13;<br> <spanclass><fontstyle>萬事得Mazda62.0Sedan規格  &#13;<br> 引擎：	1999cc直4DOHC&#13;<br> 馬力：	145ps/6500rpm&#13;<br> 扭力：	18.8kgm/5000rpm&#13;<br> 傳動：	4前速自動波，前輪驅動&#13;<br> 懸掛：	（前）雙搖臂（後）多連桿&#13;<br> 制動：	（前）透氣碟（後）碟式（ABS）&#13;<br> 輪胎：	205/55R16BridgestoneTuranzaER30&#13;<br> 尺碼：	4670×1958×1435mm&#13;<br> 軸距：	2675mm&#13;<br> 車重：	1200kg起&#13;<br> 新車售價：	約港幣18萬&#13;<br> 查詢：	萬事得汽車（24813363）</fontstyle></spanclass></p><p><spanclass><fontstyle>記者試後簡評  &#13;<br> <spanclass><fontstyle>優點  &#13;<br> 新車突破萬事得傳統房車格局，極富房跑意識，無論操控及制動，皆予人有敏銳及收放自如感。&#13;<br> &#13;<br> <spanclass><fontstyle>缺點  &#13;<br> 賣相離不開FamilyLook設計，鋪排仍偏重轎車化，稍欠房跑車嘅個性同剛勁一面。</fontstyle></spanclass></fontstyle></spanclass></fontstyle></spanclass></p></body></html>