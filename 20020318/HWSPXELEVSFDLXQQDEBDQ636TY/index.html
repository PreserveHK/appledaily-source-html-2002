<html><header><meta charset="utf-8"><title>法國黑社會　塗鴉Triiad香港登陸</title></header><body><h1>法國黑社會　塗鴉Triiad香港登陸</h1><p>Hip-Hop品牌Triiad（即黑社會）來自法國，雖然名稱與法國黑手黨（Mafia）意思相同，但品牌絕對清白兼有文化。主腦搞手GreoryHervieux及Mist同是塗鴉藝術街頭文化愛好者，今次Triiad首次到港有得賣，他們亦親身來港宣傳兼露兩手。睇完作品同訪問，更要睇埋品牌產品，絕對是Hip-Hop時裝友必入。&#13;<br>&#13;<br>記者：梁珮瑜　攝影：陳智良（人物）陳偉強（產品）</p><p><spanclass><fontstyle>點解叫黑社會?  &#13;<br> 品牌名字叫黑社會，Greory話是取其兄弟團結的精神，「好似早期Hip-Hop的團結精神，一班Friends玩埋一齊又會互相尊重，而品牌本身當然與黑社會無關啦！」85年開始接觸及愛上街頭文化的Greory，86年只有16歲便親身到Graffiti文化的發源地紐約一開眼界，翌年重遊NY買了大量有關街頭文化的波鞋及T恤，返回巴黎便開始鑽研Graffiti及Subculture。94年他與友人創立Triiad，由起初只售予自己友，慢慢卻成為受歡迎的品牌。Triiad現在於法國、英國、比利時等地亦有專門店，而品牌亦經常與其他Artists合作，Futura及Jonone等都同佢玩過Crossover。</fontstyle></spanclass></p><p><br> &#13;<br> <spanclass><fontstyle>法國塗鴉警察照拉  &#13;<br> 負責為Triiad設計Graffiti圖案的Mist，從事塗鴉文化已多年，更搞過多次Graffiti展覽。唔好以為法國係藝術之都就可以周街玩塗鴉文化，Mist話：「法國7年前已有針對街頭塗鴉的法例，現在亦捉得好緊，我幾年前都畀警察拉過。」絕對與各地塗鴉人的命運相同。&#13;<br> 想睇Mist的精采作品，可到<ahref http:>www.supermist.com </ahref></fontstyle></spanclass></p><p><br> &#13;<br> <spanclass><fontstyle>「香港有創作前途」  &#13;<br> Greory話Triiad主要係畀機會各GraffitiArtists表達藝術，售賣地點亦會精選過。咁點解會揀Graffiti唔普及的香港？「雖然香港唔普及亦無乜Support，但香港反而比日本更有發展的空間。因為日本已將Graffiti轉型變得商業化，主要與電腦Graphic結合做Reproduction。而我們在香港遇到的文化創作者，像阿仁及MichaelLau等，Creative之餘亦能製造新文化。」果然係熟悉香港文化兼有見地！</fontstyle></spanclass></p><p><spanclass><fontstyle>塗鴉着上身  &#13;<br> Triiad主打簡約款式兼玩塗鴉Print，T恤、恤衫、外套及闊褲款式唔算多，但全部有Details，要數必入之選就推介各款靚Tee及恤衫，價錢唔貴玩得過。</fontstyle></spanclass></p><p><spanclass><fontstyle>售賣點：  &#13;<br> double-park(23774622)&#13;<br> 尖沙嘴新港中心1樓37舖</fontstyle></spanclass></p></body></html>