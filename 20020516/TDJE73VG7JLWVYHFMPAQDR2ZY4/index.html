<html><header><meta charset="utf-8"><title>新車速報：<br>新版平治CLK極速抵埗</title></header><body><h1>新車速報：<br>新版平治CLK極速抵埗</h1><p>平治代理繼新一代E-Class豪華轎車後，日前又火速運嚟新一代CLK轎跑車，並讓一眾汽車傳媒在本港作實地測試；而新近抵港嘅CLK轎跑車，除有常見嘅CLK240及CLK320外，頂級嘅CLK500亦屬抵港之列。新車不但造型突出，極盡豪華嘅車廂布局，就連頂級版一台能輸出306匹馬力嘅5.0公升V8引擎，亦係賣點所在；有興趣嘅車迷，不妨留意一下今日嘅介紹喇。&#13;<br>記者：黃凱穎&#13;<br>攝影：陳偉林</p><p><spanclass><fontstyle>全新造型吸引力十足  &#13;<br> 新一代CLK嘅造型設計，明顯較原有型號來得更富吸引力；除車首造型略帶點同廠新款SL跑車嘅影子外，類似S-Class嘅圓邊三角形尾燈配搭，可給予尾隨駕駛者有明確提示，而Avantgarde版本嘅頭燈，更屬Bi-Xenon設計，從而於晚間行車時，能為你提供充裕嘅照明㖭。當中頂級版嘅CLK500，更備有四輪17吋跑車合金胎軨，在大口徑尾喉，以及低矮嘅車身配搭下，一份高性能跑車形象，可謂徹底地展露出嚟㗎。</fontstyle></spanclass></p><p><spanclass><fontstyle>車廂闊落富跑意  &#13;<br> 至於車廂布局方面，新車不但空間闊落，雙色真皮座椅承托力十足外，一雙前排更屬仿桶形設計，乘坐貼服舒適；後排更備有手枕連杯座，加上敞大嘅天窗配搭，因而令享受程度進一步提升。設備配搭方面，新車亦見一應俱全，除有常見嘅車門電窗、門邊電鏡、中央門鎖及原廠高級音響組合，CLK500更備有左右獨立恒溫冷氣㖭；兼且各設備之控制鍵，亦整齊地鋪排於中控台上，使用時十分方便。當然唔少得重有前座雙安全氣袋、側氣袋，以及充氣簾幕嘅配備，以確保車上乘客嘅安全啦。&#13;<br> &#13;<br> </fontstyle></spanclass></p><p><spanclass><fontstyle>動力強勁循迹力強  &#13;<br> 新車除有配用2597ccV6引擎（170匹）嘅CLK240，同埋配用3199ccV6引擎（218匹）嘅CLK320型號外，頂級版CLK500所採用嘅一台4966ccV8引擎，動力輸出數值更高達306匹，配合上一台5前速半自動波箱，無論起步抑或加速都能予人有強勁嘅表現。&#13;<br> 而由前輪麥花臣支柱，及後輪多連桿所組成嘅懸掛系統，匹配上剛勁有度嘅車架，以及多套電子系統嘅輔助，因而令新車可有不俗嘅路面循迹性，從而予人有莫大嘅信心。&#13;<br> </fontstyle></spanclass></p><p><spanclass><fontstyle>記者試後簡評&#13;<br>   &#13;<br> <b> 優點</b> &#13;<br> 外形：全新嘅造型設計，豪邁之中又帶點跑味。&#13;<br> 車廂：空間闊落之餘，座椅承托力十足，乘坐倍見舒適。&#13;<br> 設備：可謂一應俱全，使用方便。&#13;<br> 操控：底盤剛度十足，當中CLK500所配用嘅一台5.0公升V8引擎，動力輸出強而有勁。&#13;<br> &#13;<br> <b> 缺點：</b> &#13;<br> 1.軚感較輕，稍嫌欠缺路面感。&#13;<br> 2.CLK500售價略高，或未能滿足部份車迷要求。</fontstyle></spanclass></p><p><spanclass><fontstyle>平治CLK500Avantgarde規格  &#13;<br> 引擎：4966ccV8DOHC&#13;<br> 馬力：306ps/5600rpm&#13;<br> 扭力：46.9kgm/2700-4250rpm&#13;<br> 傳動：5前速半自動波&#13;<br> 懸掛：（前）麥花臣支柱&#13;<br> （後）多連桿&#13;<br> 制動：（前）透氣碟&#13;<br> （後）透氣碟（ABS）&#13;<br> 尺碼：4638×1740×1413mm&#13;<br> 軸距：2715mm&#13;<br> 車重：1660kg&#13;<br> 輪胎：&#13;<br> （前）225/45R17&#13;<br> BridgestonePotenzaS-03&#13;<br> （後）245/40R17&#13;<br> BridgestonePotenzaS-03&#13;<br> 0-100公里：6.0秒&#13;<br> 極速：250km/h&#13;<br> 平均耗油：11.5L/100km&#13;<br> 新車售價：$695,000&#13;<br> 車輛提供：仁孚行（28957288）</fontstyle></spanclass></p></body></html>