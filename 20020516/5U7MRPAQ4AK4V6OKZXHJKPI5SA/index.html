<html><header><meta charset="utf-8"><title>狂迷瞓身支持《星戰》珍藏大晒冷</title></header><body><h1>狂迷瞓身支持《星戰》珍藏大晒冷</h1><p>如果說《星球大戰》全球Fans之多，是眾多電影之冠，相信都不會有人反對。25年前第一套《星球大戰》上映時，可謂全球哄動，電影產品更賣個滿堂紅，時至今日，《星戰前傳II複製人侵略》正式公映，一班忠心Fans除了入戲院瞓身支持之外，更大灑金錢搜購產品，實行要與《星戰》同眠。&#13;<br>記者：梁煒健、周麗懿&#13;<br>部份攝影：林栢鈞、周麗懿</p><p><spanclass><fontstyle>《前傳II》劇情  &#13;<br> 承接《前傳I》，故事講述十年後，少年黑武士Anakin被其師傅Obi-wan訓練成功，成為絕地武士Jedi，其後兩人奉命保護共和國參議員的Amidala，其間Anakin與她互生情愫，發展一段感情。同時，今集出現一班複製人兵團，威脅着整個宇宙的安全。</fontstyle></spanclass></p><p><spanclass><fontstyle>狂迷逐個捉  &#13;<br> <spanclass><fontstyle>個案1至愛錯體Figure  &#13;<br> 姓名：劉振輝&#13;<br> 年齡：24歲&#13;<br> 收藏歷程：5年前因《星戰》後傳上映「升級版」而迷上收集《星戰》玩具，尤以3吋半活動「錯體」Figure為主要收藏對象。&#13;<br> 阿輝最深愛的產品莫過於這盒「PurchaseoftheDroids」玩具。原本盒內應有C-3PO機械人、LukeSkywalker及UncleOwenLars3款膠公仔，但竟變成HanSolo及猩猩Chewbacca等，現時估計這盒Figure市值約$7,000。&#13;<br> &#13;<br> <b> 排頭位爭買5箱Figure</b> &#13;<br> 3年前玩具反斗城率先發售《前傳I》的人物玩具，由於發售時間為午夜12時，阿輝為霸頭位，早於下午3時到場排隊，最終購得5大箱普通款式的3吋半Figure，雖然無炒價，但阿輝仍對該次排隊經驗津津樂道。</fontstyle></spanclass></fontstyle></spanclass></p><p><spanclass><fontstyle>個案2與《星戰》同眠  &#13;<br> 姓名：Kelvin&#13;<br> 年齡：25歲&#13;<br> 收藏歷程：細細個被爸爸帶入戲院睇《星戰》，之後行PeterPan玩具店睇《星戰》玩具，8、9年前才正式開始收集，現時大概儲了幾千件產品，最鍾情12吋Figure和海報，亦有儲手表、匙扣同埋劇照卡。&#13;<br> </fontstyle></spanclass></p><p><b> 每套起碼睇３次</b> &#13;<br> 《前傳I》令不少忠實擁躉失望時，Kelvin卻說：「套戲劇情的確麻麻哋，但有啲鏡頭好吸引，我入戲院睇咗4次。」《星戰》「升級版」重播時，每齣都起碼睇過三次，「因為好難得喺戲院大銀幕睇番呢套戲，最新呢套都會睇三次以上。」Kelvin不僅儲Figure、睇戲，「我本身都幾鍾意打機，不過我見到有《星戰》的遊戲出先至去買PS2。」</p><p><spanclass><fontstyle>個案3儲冧價Figure  &#13;<br> 姓名：陳廣偉&#13;<br> 年齡：31歲　&#13;<br> 收藏歷程：97年開始搜購《星戰》玩具，主力收集3吋半活動Figure，由於《前傳I》3吋半Figure推出太多款式及太多特別版，令價值反覆下瀉，他現時只享受參與各類《星戰》活動。</fontstyle></spanclass></p><p><spanclass><fontstyle>個案4唔大件唔儲  &#13;<br> 不願出鏡的資深《星戰》迷Howard，5歲時已喜歡這套電影，所以其收藏品如可口可樂汽水蓋、絕版《星戰》後傳系列LDBoxset、巨型擺設公仔等，均甚具價值。可惜由於《前傳I》劇情太沉悶，所以放棄最新的產品，但他對電影《前傳II》仍有很高的期望。</fontstyle></spanclass></p><p><spanclass><fontstyle>減四成產品谷炒價  &#13;<br> 售賣《星戰》產品有7年之久的玩具店主Victor表示，雖然電影《前傳I》令人失望，加上玩具方面又出得太多太濫，確實令眾Fans損手爛腳不敢入貨。但今次《前傳II》出產的玩具減少了40%之多，在供不應求之下，35款的3吋半Figure十分渴市，且售價亦一日比一日高。&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <center> <spanclass><fontstyle>《前傳II》至掂產品  </fontstyle></spanclass></center> &#13;<br> </fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> J&amp;A日美專門店&#13;<br> 電話：23988618&#13;<br> 地址：旺角彌敦道570-572號基利商業大廈13樓1303室</p><p><spanclass><fontstyle>着星戰Tee免費睇戲  &#13;<br> 免費請你睇《前傳II》？無錯，只要着住任何一款Bossini《前傳II》Tee，在5月18日（星期六）下午1:30前（下午1:00開始排隊），去到銅鑼灣皇室堡戲院外排隊，首400位就可以免費入場睇當日下午2:10的《前傳II》電影。&#13;<br> Bossini查詢電話：23711633</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>西寶城睇私人珍藏  &#13;<br> 有興趣知多一點《星戰》電影系列的朋友，不妨到西環西寶城睇睇。場內將會展出多位忠實Fans的私人珍藏，以及有關該片的資料。同時亦有《前傳II》產品和電影原聲CD售賣。在本周六至下周一（5月18至20日），更有機會參加「願原力與你同在」的擲骰仔遊戲，贏取獎品。&#13;<br> 日期：即日起至5月20日（17日除外）&#13;<br> 時間：中午12:00至下午6:00&#13;<br> 地點：香港西環寶翠園西寶城</fontstyle></spanclass></p></body></html>