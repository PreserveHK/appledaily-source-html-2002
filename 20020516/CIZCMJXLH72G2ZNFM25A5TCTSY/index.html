<html><header><meta charset="utf-8"><title>馮仁昭四圍超：<br>少年包公唔怕得罪無線</title></header><body><h1>馮仁昭四圍超：<br>少年包公唔怕得罪無線</h1><p>亞視劇集《壯志雄心》嘅內地演員陸毅前晚去咗錄影遊戲節目《群雄奪寶》。陸毅除咗有份演《壯志雄心》外，亦係無綫《少年包青天》嘅包青天，佢早前因為要喺內地趕拍劇，所以冇時間幫無綫宣傳，但今次就抽到時間幫亞視宣傳，佢話：「我當時正在拍《花樣的年華》，製作公司特地幫我請假都請不到，我也沒辦法。」<br> &#13;<br> <spanclass>谷祖琳生日照開工 &#13;<br> 谷祖琳噚日接受港台《娛樂滿天星》訪問，佢表示今日就係佢生日，重話之前已經同啲fans慶祝咗，收咗好多fans親手做嘅禮物，好感動。谷祖琳雖然今晚正日生日都要做嘢，但係夜晚會同屋企人食餐飯，佢話：「同屋企人食完飯之後，約咗啲朋友一齊去卡拉OK慶祝。」<br> &#13;<br> <spanclass>任賢齊獲老細贈食燕窩 &#13;<br> 任賢齊（小齊）一連三場演唱會今晚正式開鑼，噚日佢喺紅館積極為個唱綵排，小齊今次係第三次喺香港開個唱。小齊話：「老闆（林建岳）𠵱家日日都叫人送燕窩畀我食，呢世人都未食過咁多燕窩，佢話驚我要減肥唔夠營養，我呢幾日都唔敢食雪茄。」<br> &#13;<br> <spanclass>郭秀雲被馬「濕吻」 &#13;<br> 郭秀雲噚日喺上水雙魚河騎術學校出席「馬房日記名人版II」嘅活動，見佢同啲馬玩得不知幾咁開心，畀隻馬又錫頸、又錫胸，搞到佢成件衫都係口水，郭秀雲重話都係第一次同馬「frenchkiss」，不過就冇kiss個嘴。郭秀雲果然係對動物充滿愛心。</spanclass></spanclass></spanclass></p><p><spanclass>莫文蔚密謀咀小齊 &#13;<br> 莫文蔚（Karen）噚日喺新城接受《聯Fan所》訪問，Karen話好希望同老友任賢齊合作拍電影，重話做乜嘢角色都得，就算拍親熱戲都會好好笑。而Karen最新專輯喺台灣銷量亦相當理想，佢話唱片公司送咗個水晶球畀佢作獎勵，重寓意佢係公司嘅掌上明珠呢。<br> &#13;<br> <spanclass>焦媛想獨佔戲服婚紗 &#13;<br> 焦媛噚日喺西灣河文娛中心為今日演出嘅《阮玲玉》舞台劇進行總綵排，佢噚日着上婚紗戲服排練，由於今次舞台劇反應非常好，所以已經吸引咗澳門同珠江三角洲兩地邀請作巡迴演出。而焦媛就自爆話想將戲服據為己有，佢話：「我覺得好有紀念價值，不過件婚紗我唔會留番結婚時着，因為唔係咁好意頭。」<br> &#13;<br> <spanclass>沈傲君為工作剪青絲 &#13;<br> 嘉禾新人沈傲君有份拍嘅電視劇《壯志雄心》於下星期三喺亞視首播，佢話：「本來我把長頭髮去到腰㗎，為咗拍劇剪到𠵱家咁短頭髮，我都好心痛，重差啲喊㖭。」沈傲君喺哈爾濱出世，於上海長大，不過佢啲廣東話都唔錯，佢話：「我拍啲電視劇都係香港導演，為咗溝通好啲，咪畀心機學囉。」</spanclass></spanclass></spanclass></p></body></html>