<html><header><meta charset="utf-8"><title>消費BestBuy：<br>板仔舖開倉大熱衞衣全部$100</title></header><body><h1>消費BestBuy：<br>板仔舖開倉大熱衞衣全部$100</h1><p>香港的冬天唔算太凍，好多人都會以一件衞衣走天下，但要知道平時街邊一件不知名的衞衣，唔理質料好壞都起碼要成嚿水，𠵱家有知名板仔舖舉行割價開倉，盡將EricHaze、SocialStudy、ExactScience、Staple、LRG、025等，逾十個美國大熱板仔品牌的風褸同衞衣，統統以減至2折，一口價件件$100發售，吸引力無疑大大增加，自認緊貼潮流的型男索女又點會執輸！&#13;<br>記者：尹珊珊&#13;<br>攝影：陳智良&#13;<br>ImageBoy：Mike</p><p><spanclass><fontstyle>025有帽衞衣  &#13;<br> 原價：$420　開倉價：$100&#13;<br> <spanclass><fontstyle>Elwood牛仔褲  &#13;<br> 原價：$520　開倉價：$300&#13;<br> 尺碼：32、34、36吋&#13;<br> 一般男仔對鮮色衞衣都唔係太受落，好似呢件025紅色衞衣，顏色鮮豔又夠sharp，但其實只要下身襯番條水桶形的深色牛仔褲，或者再喺外邊套上件龜背，視覺上就可以取得平衡，夠晒醒神之餘又唔會太搶。&#13;<br> </fontstyle></spanclass></fontstyle></spanclass></p><p><spanclass><fontstyle>LRG有帽Zipup衞衣  &#13;<br> 原價：$620　開倉價：$100&#13;<br> <spanclass><fontstyle>Elwood洗水牛仔褲  &#13;<br> 原價：$520　開倉價：$300&#13;<br> 尺碼：32、34、36吋&#13;<br> 一衫兩着的LRG有帽Zipup衞衣，平時可以拉埋當衞衣着，其寬身設計亦可隨時添上厚衣在內，遲吓待天氣轉涼，就可以着多件衫打底當成Jacket咁款，下身再襯番條闊身洗水牛仔褲，整體打扮casual又有型。</fontstyle></spanclass></fontstyle></spanclass></p><p><spanclass><fontstyle>EricHaze黑底白紋衞衣  &#13;<br> 原價：$620　開倉價：$100&#13;<br> 玩Graffiti勁到俾時裝公司成立自己個人品牌，老祖宗EricHaze可算是佼佼者之一，其設計一向走OldSchool路線為主，圖案奉行簡約主義，最佳例子有這件黑底白紋的衞衣，趁着近年校園Look再次流行，EricHaze衞衣絕對買得過。&#13;<br> &#13;<br> <spanclass><fontstyle>店員布Sir推介：必掃EricHaze衞衣！  &#13;<br> 一身板仔Look的布Sir，除咗職業需要之外，其實早於7年前已開始愛上板仔打扮。「自己本身都有踩滑板，覺得舒服又自然，在衞衣之中最鍾意呢件EricHaze黑底白字衞衣，一來件衫夠簡簡單單，二來自己都好鍾意呢個designer，最重要係原價一件要$620，𠵱家唔使2折就買到。」</fontstyle></spanclass></fontstyle></spanclass></p><p><spanclass><fontstyle>SavierOverton板仔鞋  &#13;<br> 原價：$560　開倉價：$150&#13;<br> 尺碼：6.5、8、8.5、10.5、11號&#13;<br> 有Nike喺背後撐腰的Savier，腳底設有NikeAir墊底，可承托雙腳踩落地的壓力，就算平時着都好舒服，再加上鞋身前側特別以厚身設計，遇着踩板時捽板，都唔怕對鞋咁快磨爛。&#13;<br> &#13;<br> <spanclass><fontstyle>用家Owen推介：Savier有Nike撐腰，信心保證！  &#13;<br> 本身熱愛踩板的Owen，大大話話玩咗8年，在芸芸貨品中揀呢對SavierOverton板仔鞋，原來佢本身都係用家一名。「覺得Savier的板鞋真係好舒服，自己都有一對，貪佢有Nike獨有的Air墊，鞋身包得夠實，唔會咁易扭親，同埋個款都好型仔。」</fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <center> <spanclass><fontstyle>街頭型男索女都話抵!  </fontstyle></spanclass></center> </p><p>&#13;<br> &#13;<br> &#13;<br> &#13;<br> &#13;<br> 店名：PHASE0.2&#13;<br> 地址：尖沙嘴麼地道20號1樓&#13;<br> 電話：23692712&#13;<br> 開倉日期：即日至11月26日&#13;<br> 時間：下午1時半至晚上9時&#13;<br> 付款方法：現金及EPS，購物滿$500可以Visa及Master簽帳。</p></body></html>