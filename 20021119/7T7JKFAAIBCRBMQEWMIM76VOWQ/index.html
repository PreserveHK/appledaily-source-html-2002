<html><header><meta charset="utf-8"><title>冧盡女仔輕薄粉色Mio338嬌俏到暈</title></header><body><h1>冧盡女仔輕薄粉色Mio338嬌俏到暈</h1><p>若果到今時今日重認為PocketPC一定又大又厚，閣下的確好鬼Out，家陣PocketPC的Size愈縮愈細，足以媲美以細出位的Palm。Mio338便是近期PPC代表，厚度只有11mm，成為目前最薄的PPC，單憑其輕巧機身便吸引不少用家，何況機身是嬌俏到暈的粉紅同粉藍，確實連女士們都冧埋。&#13;<br>&#13;<br>記者：招佩珊　攝影：陳盛臣&#13;<br>ImageGirl：豆豆</p><p>講到擴充性、兼容性及多媒體播放功能，PPC絕對比Palm優勝，奈何其笨重的外形令不少用家卻步。然而338卻打破傳統不再大大嚿，機身只厚11mm，比彩芒Palm機種中最薄的T665（厚12.5mm）還要薄1.5mm，加上338重量只得120克，成為目前最輕最薄的PPC。至於內涵亦相當不俗，用上XScale200MHz處理器，播放多媒體如聽MP3睇Video時就更覺流暢。</p><p><spanclass><fontstyle>Mio338Profile  &#13;<br> 作業系統：PocketPC2002Premium中文版&#13;<br> 處理器：IntelXScale200MHz&#13;<br> 內置記憶體：32MBROM+64MBRAM&#13;<br> 擴充槽：SD/MMC&#13;<br> 資料傳送：HotSyncCable、紅外線&#13;<br> 屏幕顯示：240×320Pixels；65,000色&#13;<br> 電池：內置鋰電池&#13;<br> 體積：121.7×76.8×11mm&#13;<br> 重量：120克&#13;<br> 查詢：通絡國際有限公司　27863378</fontstyle></spanclass></p><p><spanclass><fontstyle>粉色PPC教KeepFit  &#13;<br> 話338對象是冧女亦不會有錯，首先338備有銀襯粉紅或粉藍呢兩種顏色配搭，一脫PPC向來予人冷冰冰一嚿鐵的感覺，尤其是粉紅色就特別能討女仔歡心。另外，跟機內置一個「EzDiet」軟件，輸入身高、體重、歲數等個人資料後，會話畀你聽過瘦過肥定適中，亦有食物卡路里參考資料及設計餐單及運動量等功能，減肥KeepFit呢家玩意有邊個女仔唔啱，冧女指數又高幾分。何況$2,450一部PPC的確唔算貴，買機有HelloKitty公仔、32MBMMC、朱古力或玫瑰花一打任揀一樣做禮物，問你冧唔冧。</fontstyle></spanclass></p><p><spanclass><fontstyle>首置發聲字典  &#13;<br> 跟機通常會額外加多幾款軟件畀用家，338亦有MP3Player、eMenu、eViewer、CETravelMate、CEZip/Unzip等，較特別的除了有EzDiet外，就數發聲字典，有英漢及英英字典功能，只要篤一篤屏幕右上角喇叭仔圖案，重會教埋你個字點讀，相信是首部內置發聲字典的PPC。另外，338並非只得接龍及蘋果棋等悶蛋遊戲，畀多4款你玩，有ZioPocketGambler、Fun2Link、Golf，當中就以Metalion呢個戰鬥Game畫面最靚最刺激。</fontstyle></spanclass></p></body></html>