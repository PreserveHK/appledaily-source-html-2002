<html><header><meta charset="utf-8"><title>一味窩輪：大市買升　持9045</title></header><body><h1>一味窩輪：大市買升　持9045</h1><p>港股昨日唔受美股下跌拖累，恒指有進帳，期指升幅更大，轉呈高水。長實（001）同新地（016）嘅主力Call輪，跑贏正股，意味大市跌勢告一段落，可以揀啲Call輪埋手。&#13;<br> 長實Call輪9063、新地Call輪9115、恒地Call輪9272、新世界Call輪9172，未有跌到預計低位，𠵱家都唔適宜再等，要吸番多少貨。4隻大地產股嘅Call輪，淨係9172跌3%，而正股（017）仍有5仙升幅，可優先諗吓。&#13;<br> 買大市升，亦可直接揸恒指Call輪，主角對象係9045。隻輪平水咁滯，條數大約係咁計，恒指若然升140點，隻輪跟住合理嘅升幅就係1成。&#13;<br> 威水榜上，有件上實Call輪9156，收34.5仙，升幅15%，排名第4，成交唔夠半球。正股（363）收16.75元，升10仙。9156今年8月到期，負溢價1.4%，槓桿率4.9倍，有條件再升啲，正股個勢靚，對Call輪起帶動作用。<br> &#13;<br> <spanclass>上實輪　揀9092 &#13;<br> 真正賭上實Call輪，應該揀先幾日提過嘅9092，亦係8月到期，現價29.5仙，負溢價1.5%，槓桿率5.7倍，抵買到極。&#13;<br> 章　盛</spanclass></p></body></html>