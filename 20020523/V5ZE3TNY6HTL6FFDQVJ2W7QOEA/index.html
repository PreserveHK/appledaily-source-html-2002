<html><header><meta charset="utf-8"><title>法國四季豆清甜爽脆</title></header><body><h1>法國四季豆清甜爽脆</h1><p>平時見慣嘅四季豆都係青色嘅，呢種黃色嘅四季豆令我大開眼界，前兩日同老公行街無意中至發現到，原來佢係嚟自法國，暫時只得超市至有得出售。鍾意試新嘢嘅我即刻買包返去試啦，果然係一分錢一分貨，質素有番咁上下，食落好爽口，唔單止豆莢係黃色，連豆仁都帶淡黃，但就比較細粒，清甜爽脆，食落一啲都無渣，大家可以考慮試試！&#13;<br> &#13;<br> $9盒city'super有售</p><p><spanclass><fontstyle>三點蟹　又出籠  &#13;<br> 早前啲三點蟹咪多膏到漏出嚟，跟住就唔太覺眼有三點蟹賣。原來要到夏天先至又係三點蟹當造嘅季節。不過由於現在只係剛剛開始多，所以唔係話好大隻，都係四、五両重佔多數。不過三點蟹味道唔錯，夠鹹香，細細隻斬兩件再炒食都好味。&#13;<br> &#13;<br> 約$30/斤　各大魚檔有售</fontstyle></spanclass></p><p><spanclass><fontstyle>龍眼　價格穩定  &#13;<br> 我老公就至鍾意食龍眼，所以龍眼一上市佢實知道，佢話今年龍眼提早上市，價格穩定。雖然我唔係龍眼迷，但食龍眼真係唔錯，佢滋潤但無荔枝咁燥，好啱老人家及小朋友食。&#13;<br> 剛上市嘅龍眼主要係嚟自泰國，肉質清甜爽脆。食龍眼最好用手去搣殼而避免用口去咬，確保衞生又安全，呢個都係我老公教㗎！&#13;<br> &#13;<br> $10磅　各大果檔有售</fontstyle></spanclass></p></body></html>