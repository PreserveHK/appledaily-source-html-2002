<html><header><meta charset="utf-8"><title>六大台都玩得馬仔配種</title></header><body><h1>六大台都玩得馬仔配種</h1><p>呢排公仔箱不斷播出「馬仔都可以配種」宣傳片，好多人唔明。其實呢個係六大台手機用家都可以參與的新世界全新「動力馬房」遊戲。首先你要往新世界傳動網門市、7-Eleven、百老匯、CMConcept、其士店等指定售賣點，購買每張$15的馬主卡或$88的套裝(內含一張馬主卡和面值$78的增值券)，其後每發出一個短訊就會從中扣除$1。&#13;<br> 擁有馬主卡後其他台用戶亦毋須更換SIM卡，只要發出空白短訊至「62888118」登記，就可以開始你的養馬過程。遊戲開始後，你可以不同方式尋找其他用戶所養的異性馬，一經對方答應幼馬即會誕生。當你成為母親或父親後，就要通過餵食或激發潛能等不同方法，令幼馬在5日後的成長期滿時，決定是否跟你。如果你成功取得撫養權，恭喜你，你旗下又賺了一匹新馬。遊戲周而復始，就係睇你能否成為擁有最多良駒的手機馬主。&#13;<br> &#13;<br> 記者：余敏&#13;<br> &#13;<br> 查詢熱線：178178</p></body></html>