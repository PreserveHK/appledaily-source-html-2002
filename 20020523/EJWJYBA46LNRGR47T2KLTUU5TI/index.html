<html><header><meta charset="utf-8"><title>電腦新產品：<br>i845G晶片組力撐P4<br>Intel第二號打手率先曝光</title></header><body><h1>電腦新產品：<br>i845G晶片組力撐P4<br>Intel第二號打手率先曝光</h1><p>自從Intel喺CeBIT2002上宣布改良P4處理器核心，令最高時脈速度達到2.53GHz後，同期重宣布支援新P4嘅底板晶片組i845G，呢款i845G底板晶片組不但支援2.53GHzP4處理器，重加入兩大重點新功能，兼顧時脈速度之餘亦具實用效能，真正全力為新P4作護航！&#13;<br>記者、攝影：徐影龍</p><p><spanclass><fontstyle>勁改圖像效能  &#13;<br> 底板晶片組一向只擔當支援新處理器角色，鮮有加入新功能，而呢款i845G則改進得多，除咗支援內頻533MHz嘅新一代P4外（最高時脈速度達2.53GHz），最大特色係大幅改良整合式圖像功能。過往All-In-One式底板畀人一種慳錢砌機嘅感覺，其圖像表現效能只算一般，不過呢款i845G則可一洗形象，因為新晶片組加入多項新圖像處理技術，如提升2D及3D特效速度嘅RapidPixel&amp;TexelRendering技術、增加多邊形運算速度嘅ZoneRendering、平衡視像記憶體同系統記憶體嘅DynamicVideoMemory等，都係直接有效增強圖像表現嘅技術，當中i845G嘅「G」就含有ExtremeGraphics技術之意。相信稍後整合式底板或電腦，能顧及成本之餘，重要嘅圖像表現都令人滿意。</fontstyle></spanclass></p><p><spanclass><fontstyle>極速USB2.0  &#13;<br> i845G另一項重要改良，就係正式加入USB2.0嘅支援。USB憑住真正即插即用及傳輸速度，已打敗傳統之Serial及Parallel制式，在市場上可算已成標準接頭，而USB2.0則在速度上更勝一籌，每秒傳輸速度達480Mb，比USB1.1嘅12Mb快上40倍，最適合接駁大容量數據資料傳輸嘅裝置，如CD-RW、DVD-R、外置式硬碟、高解像掃描器等。目前市面上雖已有多款USB2.0介面裝置推出，不過用家須另購一張USB2.0配接卡才可使用對應裝置，有咗i845G後不但可慳番配接卡嘅錢，亦可節省安裝及硬件衝突嘅煩惱。&#13;<br> 除i845G外，Intel同期重有兩款新晶片組；i845E基本上同i845G差不多，不過並非圖像整合形式，需另購顯示卡，而另一款i845GL則以支援新一代極速Celeron為主，亦支援新P4，不過就不支援外加式AGP顯示卡。&#13;<br> &#13;<br> i845G官方網址：<ahref http:>developer.intel.com/design/chipsets/845G/ </ahref></fontstyle></spanclass></p><p><spanclass><fontstyle>新機搶先登場  &#13;<br> 目前已有多間電腦生產商推出支援新一代P4及i845G嘅型號機種，包括IBM、Dell、Compaq等大型廠商，雖然各款電腦詳細規格仍未公布，不過在正式推出前不妨先睹為快。</fontstyle></spanclass></p><p><b> IBMDragon3ESP</b> &#13;<br> 處理器：2GHz&#13;<br> 晶片組：i845G&#13;<br> 記憶體：128MB&#13;<br> 硬碟：40GB&#13;<br> 光碟機：CD-ROM</p><p><b> DellGX260</b> &#13;<br> 處理器：2.2GHz&#13;<br> 晶片組：i845G&#13;<br> 記憶體：128MB&#13;<br> 硬碟：20GB&#13;<br> 光碟機：CD-ROM</p><p><b> CompaqEVOD510</b> &#13;<br> 處理器：2.4GHz	晶片組：i845G&#13;<br> 記憶體：256MB	硬碟：20GB&#13;<br> 光碟機：CD-ROM</p><p><b> A-LAB</b> &#13;<br> 處理器：2.53GHz&#13;<br> 晶片組：i845E&#13;<br> 記憶體：256MB&#13;<br> 硬碟：40GB&#13;<br> 光碟機：CD-RW</p></body></html>