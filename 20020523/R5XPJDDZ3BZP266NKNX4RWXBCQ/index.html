<html><header><meta charset="utf-8"><title>奧尼爾吐真情/亂噏</title></header><body><h1>奧尼爾吐真情/亂噏</h1><p>「巨無霸」奧尼爾要同李維士喺擂台上一較高下？要同積遜教練一齊退休？美國《Maxim》雜誌嘅記者甘冒生命危險，問咗奧尼爾一連串每個球迷都好想知道，但係又唔夠膽喺「巨無霸」面前問嘅尖銳又抵死問題，保證各位讀後捧腹大笑。</p><p>問：記者　奧：奧尼爾&#13;<br> 問：你打咗咁耐波射罰球重係連三歲細路都不如，你重會唔會奢望罰球有改善？&#13;<br> 奧：我𠵱家射罰球五五波，一球入一球唔入，我已經滿足喇！不過我喺發火時會射得更準。<br> &#13;<br> <spanclass>與拜恩「手足情深」 &#13;<br> 問：高比仔未嚟之前，你一個冠軍都攞唔到，係唔係就因為咁你兩個成日狗咬狗骨？&#13;<br> 奧：我哋都尊重對方，好似兄弟咁。不過平時我唔會成日call佢，佢亦都唔會call我。我知道佢起咗間大屋，如果佢請晒我哋班隊友去佢屋企開P嘅話，我做柴可夫司機又點話。&#13;<br> 問：聽講你同積遜又有牙齒印？&#13;<br> 奧：佢係個好出色嘅教練。我記得有一次叫暫停時，積遜同我哋教路，點知座上客占基利喺佢後面扮鬼扮馬；搞到我笑到流眼淚，積遜都只係一笑了之。所以如果佢喺聽日劈炮唔撈嘅話，我喺後日就跟佢一齊退休。<br> &#13;<br> <spanclass>最唔順眼莫寧 &#13;<br> 問：你最唔順超邊個？最想同邊個喺擂台上打番場拳發洩？&#13;<br> 奧：我一向最想同莫寧打番場拳，但係𠵱家佢病到殘晒，贏咗都勝之不武。𠵱家我最想同李維士打番場，不過酬勞要一千萬（美元）。如果有人肯出一千萬酬勞，我願意同任何人喺擂台上一較高下。&#13;<br> 問：聽講你最鍾意搞舞會，但係次次都搞到一鑊泡？&#13;<br> 奧：咩嘢話？我出晒名係全城嘅舞會之王。我搞親嘅舞會所有明星都到齊，而且美女如雲。好似我搞嘅生日舞會咁，有成三千五百幾人嚟捧場，其中超過二千人係女性，我所指嘅係做模特兒同封面女郎嘅靚女。</spanclass></spanclass></p><p><spanclass>奧尼爾威水史 &#13;<br> –00及01年帶領湖人接連兩屆贏得NBA總冠軍&#13;<br> –99-00年球季獲傳媒選為最有價值球員&#13;<br> –9次入選東西岸明星隊&#13;<br> –3次入選NBA最佳陣容一隊&#13;<br> –2次成為常規賽得分王&#13;<br> –2次入選最佳防守二隊&#13;<br> –00年當選明星賽最有價值球員&#13;<br> –96年獲選為NBA50位最偉大球星之一&#13;<br> –協助美國贏取96年奧運男籃金牌及94年世界錦標賽冠軍&#13;<br> –92-93球季當選最佳新人</spanclass></p></body></html>