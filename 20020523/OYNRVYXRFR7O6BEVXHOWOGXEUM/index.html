<html><header><meta charset="utf-8"><title>　　傳媒波友成立高球會 - 李八方</title></header><body><h1>　　傳媒波友成立高球會 - 李八方</h1><p>噚日寫深圳觀瀾湖球會周日如中環，碰口碰面都係熟人，事實打高球在港已相當普及，並非有錢佬專利；一家大細去大埔或者啟德練習場玩一晝，所費無幾，十分健康。&#13;<br> 傳媒同業中識打波者亦愈嚟愈多；噚日，全港第一個傳媒人高爾夫球會正式成立，並選出《茶杯》前編輯張錦滿做主席，曾在多間報章任職、現任電盈公關嘅丁永家做副主席；滿叔同八方講，想搞呢個會好耐，希望可以聚集業內同好，搞搞活動、比賽，又或開訓練班，提高媒介對體運的認識。個會係非牟利組織，有興趣者快快入會，第日一齊打波。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>