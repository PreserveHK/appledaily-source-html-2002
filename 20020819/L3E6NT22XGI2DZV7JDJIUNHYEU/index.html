<html><header><meta charset="utf-8"><title>熾熱消費：<br>比街價平六成　新款NAUTICA手表</title></header><body><h1>熾熱消費：<br>比街價平六成　新款NAUTICA手表</h1><p>暑假約朋友仔行街睇戲食飯，話咁易就用咗幾百蚊，識得精打細算的話，可以趁住呢個手表大特賣，買隻靚表返屋企。皆因呢度將會進行一星期大特賣，全場過千隻歐日靚表，均以4至6折特賣價發售，當中更以時裝名牌NAUTICA同專做潛水表嘅瑞士SECTOR最正，大部份都係今年新款，想買平表就要把握呢7日限期。&#13;<br>&#13;<br>記者：張穎倫&#13;<br>攝影：楊錦文、周旭文&#13;<br>ImageGirl：Karen</p><p><spanclass><fontstyle>行針響鬧　少見夠矜貴  &#13;<br> 無論喺日本定香港，三圈計時潛水表一直都有大把捧場客，幾時戴都唔會Out。呢隻NAUTICA除咗有齊上述優點外，更有埋星期、日曆顯示及100米防水等功能，鋼帶極有質感，夠晒硬淨。最正係佢有支計時紅針，唔單止型仔，重有埋響鬧功能，喺行針表中絕對罕見。&#13;<br> &#13;<br> 型號：NAUTICA13506G&#13;<br> 貨量：20隻&#13;<br> 街價：$1,500&#13;<br> 特賣價：$600</fontstyle></spanclass></p><p><spanclass><fontstyle>抵買表款　至啱學生  &#13;<br> 各位學生哥有無興趣買隻手表迎接開學日呢？呢隻唔使$200嘅NAUTICA手表，的確抵買。運動表款夠晒活力，功能方面有響鬧、計時、背光燈、50米防水及LapTime計時，適合學生上PE堂佩戴，除有深藍和黑外，同場亦有灰色及粉藍色選擇。&#13;<br> &#13;<br> 型號：NAUTICA04507G&#13;<br> 貨量：20隻&#13;<br> 街價：$480&#13;<br> 特賣價：$180</fontstyle></spanclass></p><p><spanclass><fontstyle>真皮表帶　成熟穩重  &#13;<br> 同樣都係三圈計時設計，但就放棄鋼帶而改用真皮表帶，質地夠晒軟熟。表面設計以簡約為主，除咗大大個12字樣顯示外，其時間均全以刻度顯示，令包含三小圈嘅表面盡量簡潔。功能方面，以100米防水及24小時顯示為主，睇落成熟穩重，送畀長輩最啱使！&#13;<br> &#13;<br> 型號：NAUTICA11502G&#13;<br> 貨量：10隻&#13;<br> 街價：$1,380&#13;<br> 特賣價：$550</fontstyle></spanclass></p><p><spanclass><fontstyle>一表在手　睇盡各地時間  &#13;<br> 若然你經常都要出外公幹，又或者與外地有長途電話聯絡，要密切留意世界各地時間的話，呢隻NAUTICA135166就一定啱用。事關只要一㩒按鈕就會喺表面顯示出一幅世界地圖，任你查詢不同地區嘅時間，香港、東京、紐約、倫敦等大城市全部有齊，出外唔使次次校表咁麻煩！&#13;<br> &#13;<br> 型號：NAUTICA135166&#13;<br> 貨量：60隻&#13;<br> 街價：$1,380&#13;<br> 特賣價：$550</fontstyle></spanclass></p><p><spanclass><fontstyle>旋轉表扣　襯西裝一流  &#13;<br> 想買隻較斯文嘅表款襯西裝，呢隻純銀色計時圈嘅鋼帶表款，用嚟襯西裝至Fit，最啱白領一族。功能上備有100米防水，以及厲害嘅1/10秒計時，不論跑步、游水都啱戴，夠晒精確。再襯埋NAUTICA嘅旋轉表扣，特別有形格。&#13;<br> &#13;<br> 型號：NAUTICA13517G&#13;<br> 貨量：30隻&#13;<br> 街價：$1,500&#13;<br> 特賣價：$600</fontstyle></spanclass></p><p><br> &#13;<br> <spanclass><fontstyle>其他品牌  </fontstyle></spanclass></p><p><spanclass><fontstyle>最平瑞士表　唔使$400  &#13;<br> 瑞士表嘅鋼水始終最靚，但價錢就較貴，想買隻至平嘅瑞士表，呢隻WOWI就最抵買。佢唔單止表帶質感重和有50米防水，最特別係採用磨砂外殼，唔怕黐滿手指模，佢更使用雙日曆窗，等你可以清楚睇到日期顯示。&#13;<br> &#13;<br> 型號：WOWI2002-SDGISS&#13;<br> 貨量：50隻&#13;<br> 街價：$670&#13;<br> 特賣價：$350</fontstyle></spanclass></p><p><spanclass><fontstyle>不磨損表面　極之硬淨  &#13;<br> SECTOR之中最出名嘅DivingTeam主打1000米防水功能，呢隻SECTOR900用嘅不磨損表面十分出名。佢採用貴價表先有嘅藍寶石表面，就算用螺絲批任銼都唔花，極硬淨。其皮帶亦經過車線，配合按掣摺扣嘅表帶，夠晒名貴。&#13;<br> &#13;<br> 型號：SECTOR900&#13;<br> 貨量：10隻&#13;<br> 街價：$4,800&#13;<br> 特賣價：$2.080&#13;<br> ＊今明兩日，每日限售5隻</fontstyle></spanclass></p><p><spanclass><fontstyle>女裝SECTOR　戴得舒適  &#13;<br> 如果嫌NAUTICA啲表款唔係好啱女仔佩戴，不妨諗諗呢隻瑞士SECTOR嘅女裝表款，佢嘅表帶採用彎形設計，戴上手份外貼身，非常舒適！呢隻表更選用Bubble表面，襯晒全表嘅彎形設計，女孩子一定鍾意。&#13;<br> &#13;<br> 型號：SECTOR3251140825&#13;<br> 貨量：20隻&#13;<br> 街價：$1,400&#13;<br> 特賣價：$560</fontstyle></spanclass></p><p><br> &#13;<br> <spanclass><fontstyle>東京電子特賣場  &#13;<br> 地址：油麻地彌敦道524號B地下（油麻地地鐵站D出口）&#13;<br> 日期：即日起至8月25日&#13;<br> 時間：12:00noon-8:00pm&#13;<br> 查詢電話：23323088</fontstyle></spanclass></p></body></html>