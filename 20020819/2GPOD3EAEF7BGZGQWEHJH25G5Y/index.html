<html><header><meta charset="utf-8"><title>辰達老闆欠債　免費商務客位不保<br>徐子淇：我可以出番機票錢！</title></header><body><h1>辰達老闆欠債　免費商務客位不保<br>徐子淇：我可以出番機票錢！</h1><p>趙薇及徐子淇等昨日出席在將軍澳新都城舉行的活動，徐子淇透露她往英國讀書的機票全由辰達永安贊助，她亦知辰達永安的正、副主席陳氏兄弟被追討十億欠款，她說：「如果佢哋唔贊助我，我都可以自己出番機票錢嘅。」</p><p>趙薇昨日以「關懷大使」的身份出席在將軍澳舉行的「新都城中心傳情關懷PartyDay」，趙薇穿恤衫及西褲相當密實，雖不及穿上牛仔熱褲行catwalk的徐子淇性感，但趙薇相當受歡迎，有女fans一見她便送上香吻，令趙薇嚇了一跳。最近有台灣報道指趙薇在台灣與周星馳跟傳媒吃飯時，趙薇稱周星馳是她男友，趙薇說：「冇呢件事，都冇時間同佢食飯，我𠵱家都冇拍拖。」<br> &#13;<br> <spanclass>下月中返英國 &#13;<br> 徐子淇將於下月中便回英國讀書，她說稍後會與家人往韓國旅行，之後還有兩個星期休息，她說：「有可能會接多部戲，之後就返去讀書，其實喺英國都有人搵我做model，但我想淨係讀書，同埋我鍾意喺香港發展多啲，而且我讀書啲機票都唔使錢嘅，全部由辰達永安贊助。」<br> &#13;<br> <spanclass>曾拍旅遊特輯 &#13;<br> 問到徐子淇可知辰達永安旅遊正副主席陳若偉和陳若磐被追討十億？徐子淇說：「佢哋係上市公司，應該冇問題啩！我同佢哋都有簽約嘅，不過如果佢哋有問題，我都可以自己出番機票錢嘅！」但徐子淇大讚辰達兩位老闆闊綽，她說：「我今年都返咗四次香港，重係坐商務位，我其實都冇同佢哋做過啲乜，淨係拍過一次旅遊特輯同影過一輯相，佢哋就贊助我。」&#13;<br> 採訪：胡比　攝影：黃文成</spanclass></spanclass></p></body></html>