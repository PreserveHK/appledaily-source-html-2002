<html><header><meta charset="utf-8"><title>Nelson出書爆湯寶如易領嘢<br>馮仁昭四圍超：關淑怡半夜急Call話撞鬼</title></header><body><h1>Nelson出書爆湯寶如易領嘢<br>馮仁昭四圍超：關淑怡半夜急Call話撞鬼</h1><p>張學潤（Nelson）最近投身作家行列，出書大講自己撞鬼經歷，重大爆圈中其他藝人遇過嘅鬼怪事。Nelson話同好友湯寶如出埠，最容易遇到鬼怪嘢，佢話：「唔知係咪同湯記一齊磁場特別犀利，成日都一齊見，好似我有次撞車，湯記好似有心靈感應咁，成晚喺床度輾轉反側，直至我四點幾打電話畀佢，佢先至話唔怪得梗係覺得有啲嘢。」<br> &#13;<br> <spanclass>電視機作怪 &#13;<br> Nelson喺新書度亦提及好友關淑怡（Shirley）一個搞笑撞鬼經歷，佢話：「舊年有一晚，Shirley半夜打電話畀我，話屋企有鬼叫我即刻去，我見咁夜就同佢講去都冇用啦，我又唔識捉鬼，點知佢又話要搵師傅，我惟有叫佢匿入房囉。到第二日朝早，佢打畀我話原來係電視機壞咗，所以見到有鬼影。」&#13;<br> 對於關淑怡一直被傳撞邪，Nelson力撐好友話：「佢從來冇撞邪，我見鬼多過佢，至於佢一個人喺酒店飲咖啡，呢啲係佢嘅性格，佢鍾意自己一個人思考諗嘢，我有問過佢，佢話有時約朋友唔得閒咪自己一個囉。」&#13;<br> 採訪：馮美茵<br> &#13;<br> <spanclass>蕭亞軒坐吊車簽大名 &#13;<br> 蕭亞軒（Elva）今個月尾會喺香港舉行個人演唱會，不過因為新唱片推出嘅關係，Elva要台灣、香港兩邊走宣傳。&#13;<br> Elva噚日喺台灣西門町嘅廣場，搞咗個「親親Elva愛的『揭吻』日」，吸引到好多歌迷圍觀，佢重坐喺架吊車上面，為佢新唱片嘅大型海報簽名，認真大陣仗。</spanclass></spanclass></p><p><spanclass>任港秀做得多收得少 &#13;<br> 任港秀啱啱喺海南島拍完電影《皇者爭霸》，喺片中佢做樊少皇嘅女友。任港秀話因為喺沙灘取景拍攝，所以曬到好黑重甩皮㖭，遲啲佢會同張栢芝細佬張豪龍拍一套電影。而近來任港秀都幾忙，因為好多內地美容院都搵佢剪綵，不過佢話雖然多咗嘢做，但唔覺搵多咗錢。<br> &#13;<br> <spanclass>霆鋒學栢芝憑歌寄意 &#13;<br> 謝霆鋒將會暫時退出樂壇，休息一排再出擊。而日內霆鋒會全亞洲發行《無形的他—謝霆鋒全精選》，其中有四首新歌，《天使》一曲同張栢芝一樣憑歌寄意，歌詞「三千世界，早已化為微塵，早已冷卻」，而林夕填詞嘅歌《羅生門》，就話無論外間人點睇，都會唔理人。<br> &#13;<br> <spanclass>郭羨妮無辜被雪藏 &#13;<br> 郭羨妮早排任港姐決賽表演嘉賓，唔小心走光，事後有人話呢件事引起無綫不滿，認為破壞形象，要抽起佢嚟緊嘅工作。噚日馮仁昭同郭羨妮保母Ronnie傾開呢單嘢，大家都覺得好好笑，事關件衫係無綫安排佢着，而且重係演出無綫節目，要怪都怪無綫啦。<br> &#13;<br> <spanclass>陳見飛跳舞阿爸讚好 &#13;<br> 陳見飛噚日出席喺赤柱舉行嘅「有啲野show赤柱異演」，今次係佢首次上台表演，所以特別緊張。而噚日雖然掛起一號風球，但陳爸爸陳澤民（左）都有嚟捧場，不過因為怕畀個女太大壓力，所以陳爸爸等陳見飛跳完舞先去後台探佢，重大讚佢跳得好好。</spanclass></spanclass></spanclass></spanclass></p><p><spanclass>F4新碟十月錄音 &#13;<br> 台灣人氣組合F4嘅唱片，原本計劃配合《流星花園2》推出，可惜四位成員各有各忙，錄音進度因而受阻。不過工作量最多嘅言承旭同啱啱推出個人唱片嘅吳建豪，都分別再度參與唱片工作。F4經理人江一朋話，言承旭大概喺十月就可以進行錄音。<br> &#13;<br> <spanclass>繆非臨拍港版《色慾都市》 &#13;<br> 繆非臨前晚喺蘭桂坊出現，佢話嚟緊會拍美國大熱電視劇《色慾都市》嘅中文版，但佢未知自己會做乜嘢角色，淨係知舒淇都有份拍。問繆非臨會唔會因為同舒淇一齊演出而努力喼弗，唔畀對方比下去，繆非臨話向來都有喼弗，每日都會做一百下situp。</spanclass></spanclass></p></body></html>