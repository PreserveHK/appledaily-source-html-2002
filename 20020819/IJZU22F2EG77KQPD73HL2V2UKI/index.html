<html><header><meta charset="utf-8"><title>新官場現形記：老董做了公關反面教材 - 李慧玲</title></header><body><h1>新官場現形記：老董做了公關反面教材 - 李慧玲</h1><p>董建華有沒有進步？近日聽到兩個不同版本的故事。先苦後甜，先講負面的。&#13;<br> 話說董建華上周四到工聯會走了一轉。原來當日他除了提出「熄燈論」（「如果你哋失咗信心，香港嘅燈就真係會熄㗎！」），尚有另一「精句」，近日在公關界廣泛流傳，成為反面教材。&#13;<br> 董說：「我真係冇靈丸妙藥，唯一可以同你哋講嘅，係我會集思廣益，同所有同事日以繼夜做嘢，直到香港經濟成功轉型，直到就業問題獲得圓滿解決。」&#13;<br> 有公關人形容老董的說話向聽眾傳達的訊息是：「我解決不到失業問題，但我會日以繼夜好勤力地繼續做。」而聽眾最自然的反應是：「既然你都解決不到失業問題，你日以繼夜做、做、做，又有甚麼用？」<br> &#13;<br> <spanclass>四種領導人 &#13;<br> 官場政圈有一個永恒的笑話：領導人有四種—叻而勤力、叻而懶惰、蠢而勤力，以及蠢而懶惰。第一流的領導人應是「叻而懶惰」，他永遠保持清醒的腦袋思考，負責決定大方向，具體細節由下屬處理；但領導人最忌「蠢而勤力」。蠢而懶惰起碼不會做錯事，但蠢而勤力隨時「搞亂檔攤」。希望董特首緊記，公開發言切忌一廂情願，要考慮受眾感受，引起不必要誤會就大家都不想啦！&#13;<br> <br> &#13;<br> 電郵：<ahref>siringli@appledaily.com </ahref></spanclass></p></body></html>