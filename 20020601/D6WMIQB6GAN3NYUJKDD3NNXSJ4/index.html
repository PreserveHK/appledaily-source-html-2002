<html><header><meta charset="utf-8"><title>用車報告：<br>奧迪A42.0Multitronic用家報告舒適得體</title></header><body><h1>用車報告：<br>奧迪A42.0Multitronic用家報告舒適得體</h1><p>奧迪新A4自推出以來，一直備受用家歡迎，而且重瞬即成為一眾車迷嘅追捧目標；而今日我哋《用車報告》嘅主角Eddie，就係以新版A42.0Multitronic作座駕。究竟佢對自己嘅A42.0Multitronic有何評價呢？有興趣嘅朋友就不妨留意一下喇。&#13;<br>&#13;<br>記者：鄭達基　&#13;<br>攝影：周旭文</p><p>Eddie選擇A42.0Multitronic兩大原因</p><p><spanclass><fontstyle>原因一  &#13;<br> <spanclass><fontstyle>外形得體售價吸引  &#13;<br> 已擁有二十多年駕駛經驗嘅Eddie，點解會於去年11月以接近29萬嘅價錢，購入奧迪A42.0Multitronic去取代原有嘅座駕呢？據其表示，更換座駕嘅主要原因，除咗係自己一向對奧迪汽車嘅情意結外，新版A4大方得體嘅造型，以及較其他同級對手來得吸引嘅售價，都係促使更換座駕嘅主要原因。</fontstyle></spanclass></fontstyle></spanclass></p><p><spanclass><fontstyle>原因二  &#13;<br> <spanclass><fontstyle>車廂闊落表現出色  &#13;<br> 同時，Eddie又認為新A4闊落嘅車廂，以及承托力十足嘅座椅，都能夠為車上乘客帶來舒適愜意嘅旅程享受；而齊全實用嘅車廂配備，亦能予人有更高嘅方便程度。但唯一美中不足嘅地方，就係當車子行經一啲狀況較差嘅路面時，傳入車廂嘅胎噪會較高，因而對乘客造成滋擾。機械配搭方面，一台6前速Multitronic半自動波箱附設有軚盤+/-按鍵，不但能給予Eddie有駕駛自動波車嘅方便外，更可利用拇指按下軚盤上嘅+/-按鍵，去享受駕駛手波車嘅樂趣㖭！</fontstyle></spanclass></fontstyle></spanclass></p><p><spanclass><fontstyle>缺點  &#13;<br> <spanclass><fontstyle>懸掛較軟起步略慢  &#13;<br> 至於缺點方面，Eddie就認為新A4嘅車架雖然來得紮實，但可惜避震設定較軟，當行走一啲連續多彎嘅路面時，或會令車子出現較大嘅傾幅；而起步反應較慢，亦係Eddie對新A4略感不滿嘅原因。</fontstyle></spanclass></fontstyle></spanclass></p><p><spanclass><fontstyle>售後服務  &#13;<br> <spanclass><fontstyle>質素高但價錢較貴  &#13;<br> 最後，Eddie認為代理所提供嘅售後服務質素不俗，無論係職員嘅服務態度，又或者係維修服務質素都能予人有滿意之感；但收費方面就較坊間其他車房高出約20至30%，或未能迎合部份用家嘅要求。</fontstyle></spanclass></fontstyle></spanclass></p><p><spanclass><fontstyle>奧迪A4小檔案  &#13;<br> 自早前不少名人明星先後揀選作座駕，因而聲名大噪嘅奧迪汽車，佢哋嘅新版A4自於去年中抵港後，便立即成為一眾車迷嘅追捧目標，就連各款抵港嘅A4型號，如1.8TMultitronic、2.0Multitronic及A43.0Quattro等等，都有不錯嘅銷售成績，風頭可謂一時無兩。最近代理方面為吸引用家，更特別推出A42.0MultitronicSpecial特別版並售$250,000，亦同樣廣受車迷歡迎㗎。</fontstyle></spanclass></p><p><spanclass><fontstyle>奧迪A42.0Multitronic規格  &#13;<br> 引擎：1984cc直4DOHC&#13;<br> 馬力：130ps/5700rpm&#13;<br> 扭力：19.9kgm/3300rpm&#13;<br> 傳動：6前速半自動波，前輪驅動&#13;<br> 輪胎：205/55ZR16&#13;<br> 懸掛：（前）四連桿（後）柱式?下搖臂&#13;<br> 制動：（前）透氣碟（後）碟式（ABS）&#13;<br> 尺碼：4547×1766×1428mm&#13;<br> 軸距：2650mm&#13;<br> 車重：1345kg&#13;<br> 2001年售價：$288,000&#13;<br> 現時售價：$250,000&#13;<br> （A42.0MultitronicSpecial）</fontstyle></spanclass></p><p><b> 用家大募集</b> &#13;<br> 如果你係車主，你嘅座駕已落地三個月以上，不論對座駕是讚是彈，我哋都願意將你嘅心聲寫成用家報告，與讀者分享。&#13;<br> 郵寄：香港將軍澳工業邨西駿盈街八號，《蘋果日報》副刊「車天車地」版「用家報告」收。&#13;<br> 傳真：27420542&#13;<br> 電郵：<ahref>supplement@appledaily.com &#13;<br> （請註明車主姓名、年齡、聯絡電話及車輛型號）</ahref></p></body></html>