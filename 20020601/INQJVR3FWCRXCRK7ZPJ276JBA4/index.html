<html><header><meta charset="utf-8"><title>暑期笑片玩盡核突<br>蔡卓妍、周永恆鬥快肚瀉</title></header><body><h1>暑期笑片玩盡核突<br>蔡卓妍、周永恆鬥快肚瀉</h1><p>Twins的蔡卓妍與周永恆日前為新片開工，劇情講述他們瘋狂進食鬥快絞肚痛，再用糞便飼養「屎蜢」。但鏡頭外，當周永恆把玩「屎蜢」時，不慎將「屎蜢」的糞便掉到麥皮中，蔡卓妍險些吃下有料麥皮。</p><p>二人組合Twins的蔡卓妍（Charlene）與新力唱片新人周永恆（Roy），日前在北角一間冰室拍攝新片《這個夏天有異性》。&#13;<br> 劇情講述飾演學生的Charlene與喜歡打機的Roy，在冰室內不斷狂食麥皮及蛋糕，又不斷喝飲品，目的是鬥快絞肚痛去廁所，然後用糞便餵屎蜢。<br> &#13;<br> <spanclass>導演教整蠱 &#13;<br> Charlene趁拍攝空檔去洗手間時，Roy應記者要求手持屎蜢拍照，怎料Roy突然大叫：「哎吔，有啲嘢（屎蜢糞便）跌咗落碗麥皮度。」導演馬偉豪即教Roy將二人的麥皮對調，並笑說：「調轉畀Charlene一陣再拍時食。」&#13;<br> Roy亦即時照足導演的教導去做，現場的工作人員都忍俊不禁，但最終Roy都向廚房點了一碗新麥皮給Charlene食用。&#13;<br> 而當Charlene埋位時，大家都若無其事地繼續拍攝，直至該鏡頭拍完後，才向她透露差點被整蠱的事。</spanclass></p><p><spanclass>愛儍氣男子 &#13;<br> Charlene大發嬌嗔說：「佢（Roy）想報仇之嘛，我噚晚同Gillian（鍾欣桐）整蠱佢，當佢唔使埋位喺度瞓緊覺時，我大聲叫醒佢埋位，咁佢就嚇到即刻紮醒。如是者玩咗三次，佢都信呀。」&#13;<br> 而Charlene不用埋位時，手上一直把玩近日甚流行的玩意出氣球。&#13;<br> 此外，Twins日前接受新城娛樂台訪問，二人都表示想拍拖，但因工作忙碌而沒時間。Charlene透露自己喜歡儍氣的男仔，性格樂天，至於樣貌方面則最緊要整潔，不可以穿背心及留指甲，因為男仔穿背心露出腋毛很肉酸。而Gillian的理想對象則要聰明、有大志及不膚淺，打扮方面則不能穿透視裝和貼身衫，因為太性感。&#13;<br> 採訪：馮美茵&#13;<br> 攝影：陳偉權</spanclass></p></body></html>