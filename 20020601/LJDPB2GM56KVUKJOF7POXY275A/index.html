<html><header><meta charset="utf-8"><title>一味窩輪：九倉死火輪攤凍執啲</title></header><body><h1>一味窩輪：九倉死火輪攤凍執啲</h1><p>個市有少少雞毛鴨血，但都要睇吓邊隻。長實（001）最威，升1.25元，Call輪自然巴閉。九倉（004）跌1.10元，相關Call輪自然慘啲。&#13;<br> 死火榜上嗰10件輪，九倉Call輪着咗4件，跌幅由14%（9208）至29%（9149），成交好少甚至一片空白。最大成交嗰件9149，都係得1.1球轉手，銀碼得30幾萬。&#13;<br> 九倉嘅上落，操縱喺芬佬手上，上個月，唔使4個禮拜，由17元邊邊幾乎鏟上23元，𠵱家三下五落二，得番18.4元。唔適宜睇得太淡，芬佬一招回馬槍，九倉又可以輕易浮番上見2字。數據啱嘅九倉Call輪，可以買番些少，或者叫做慢慢收集。最正路嘅係9149，溢價同槓桿率都OK，其他同類輪制唔過。&#13;<br> 九倉重有隻唔上死火榜嘅Call輪9308，不跌反升，收14.3仙，升0.1仙。明年3月到期，溢價38%，槓桿率12.9倍，睇吓幾時跌番夠補番數。<br> &#13;<br> <spanclass>華創Call輪要唞唞氣 &#13;<br> 華創（291）逆市升30仙，華創Call輪9347升23%，9013升22%，9059升12%。華創近期勇猛非常，到咗要唞唞氣時間，啲輪亦係要唞唞氣。&#13;<br> 章盛</spanclass></p></body></html>