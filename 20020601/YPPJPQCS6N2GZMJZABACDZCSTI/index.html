<html><header><meta charset="utf-8"><title>大胃王：<br>$138任食開胃辛辣菜</title></header><body><h1>大胃王：<br>$138任食開胃辛辣菜</h1><p>天氣悶熱令人食慾大減，有乜解救？&#13;<br>&#13;<br>　方法一：在面前放滿色香味俱全的美食，以視覺刺激食慾。&#13;<br>　方法二：多吃辛辣刺激食物，以味覺刺激味蕾。&#13;<br>&#13;<br>★方法三：綜合以上兩種方法，用辛辣味道、排山倒海的自助餐陣容，同場加映噴火性感美女，實行雙管齊下刺激一下自己的味蕾。而且自助晚餐每位只係$138，重有禮品贈送，價錢與味道同樣令人震撼。&#13;<br>&#13;<br>記者：莫麗嫦　攝影：伍慶泉　&#13;<br>ImageGirl：Eva</p><p><spanclass><fontstyle>辣味青檸椰汁燒雞  &#13;<br> 除了辛辣味道可以喚醒味覺外，青檸的酸與椰汁的香均可助人驅除悶熱，食慾大增。雞件烤後再放入加有青檸汁、椰汁、青椒辣汁等的汁料內，以酸辣味帶出烤雞的惹味，甚有馬來西亞風味。&#13;<br> &#13;<br> <spanclass><fontstyle>●●試味報告：  用青椒辣汁調味辣度一般，椰汁香濃，入口卻被青檸震撼的味道搶去風頭，食雞之餘還想將汁料飲光。</fontstyle></spanclass></fontstyle></spanclass></p><p><spanclass><fontstyle>東方脆麵雞沙律  &#13;<br> 雖為東方脆麵雞沙律，但此沙律實際來自美國加州，當中採用了來自中國的材料而得名。青紅椒加豉油醃製雞肉，還有爽口馬蹄及炸至脆口的麵餅，加入了少許青椒辣汁，增加其惹味程度。&#13;<br> &#13;<br> <spanclass><fontstyle>●●試味報告：  爽甜的馬蹄甚有𡁻頭，作夏天沙律配料尤其合宜。沙律以香口為主，不嗜辣者亦可一試。</fontstyle></spanclass></fontstyle></spanclass></p><p><spanclass><fontstyle>泰式辣雲吞  &#13;<br> 泰式雲吞只有手指公般大，外形十足一個小包袱。雲吞皮內包了豬肉餡，包起後隨即放入油鑊炸香。大廚話雲吞餡料可有相當彈性的變化，可以配雞肉或蔬菜，視乎其時的材料而定。&#13;<br> &#13;<br> <spanclass><fontstyle>●●試味報告：  雲吞放在泰式雞醬上，酸酸甜甜與炸後的雲吞極配，亦可去除油膩感。</fontstyle></spanclass></fontstyle></spanclass></p><p><spanclass><fontstyle>蒜茸香草番茄盒  &#13;<br> 「香」同「辣」簡直係永恒不變的配搭，蒜茸的香味在香草的配襯下尤其突出，與番茄的清甜味形成強烈對比，但番茄碰上辣汁後卻融為一體，將香辣酸甜四種味道一次過融匯起來，辛香開胃。&#13;<br> &#13;<br> <spanclass><fontstyle>●●試味報告：  番茄非常多汁，與辣汁混合後酸辣味調和，與濃烈的蒜茸味相配。</fontstyle></spanclass></fontstyle></spanclass></p><p><spanclass><fontstyle>勁辣海鮮班戟  &#13;<br> 夏天唔喜歡食肉亦唔緊要，除沙律之外，自助餐內還有海鮮之選。用勁辣的辣汁配合各式海鮮做餡料，包入班戟皮內，加入白酒紫蘇忌廉汁，上面還放有炸脆了的紫蘇葉，辛辣之中更見香口。&#13;<br> &#13;<br> <spanclass><fontstyle>●●試味報告：  忌廉汁香滑，佐以辣汁將其膩口感一掃而空；上面的炸紫蘇葉薄身而脆口，咬落十分香脆。</fontstyle></spanclass></fontstyle></spanclass></p><p><spanclass><fontstyle>辣汁啫喱芝士蛋糕  <spanclass><fontstyle>記者推介  &#13;<br> 一輪熱辣食品過後，終於可以脫離辛辣，用甜美的甜品緩和一下。不過要辣就要辣到底，創意無限的廚師連辣椒甜品都已經為你準備好。用了切碎的辣椒及薄荷葉加入啫喱內，再鋪在芝士蛋糕上，估唔到連甜品都擺脫不了辣椒的辛香味。&#13;<br> &#13;<br> <spanclass><fontstyle>●●試味報告：  估不到辣椒配芝士蛋糕可以咁夾，啫喱食落有點點辛辣味，卻只刺激味蕾，不會令你流汗，在柔軟的芝士蛋糕上起了點沖激。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>即焗熱辣辣薄餅  &#13;<br> Eva話最鍾意自助餐內的即焗薄餅，皆因材料、醬汁及辣度可以自己話晒事，揀好材料後再交畀服務員為你焗製，製成後熱辣辣薄餅還會自動送到你面前。</fontstyle></spanclass></p><p><b> 店名：Nomads</b> &#13;<br> 電話：27220733&#13;<br> 地址：尖沙嘴金巴利道55號&#13;<br> 營業時間：中午12時至下午2時半；晚上6時半至10時。&#13;<br> 座位：130&#13;<br> 付款方法：現金或信用卡（Visa,Master,Diners）&#13;<br> 價錢：自助午餐每位$58（贈送三款餐前小吃），晚餐每位$138(每位獲贈辣汁禮包一份)。</p></body></html>