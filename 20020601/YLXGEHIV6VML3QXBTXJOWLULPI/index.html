<html><header><meta charset="utf-8"><title>花絮</title></header><body><h1>花絮</h1><p><spanclass>金喜善放假睇揭幕戰 &#13;<br> 南韓紅到發紫嘅天后金喜善，噚日為咗要睇法國對塞內加爾嘅揭幕戰，特登唔接通告，實行支持國家首次辦世盃；唔知佢係標準足球迷定係愛國義士呢！<br> &#13;<br> <spanclass>小食價錢大眾化 &#13;<br> 南韓辦世盃，諗住會趁機賺番筆勁，但昨日開幕戰場館啲小食部各類食品售價絕對合理，礦泉水一支六蚊（港元計）、汽水九蚊（比商舖價還要平）、腸仔十二蚊、一筒薯片十八蚊；唯一要彈嘅係種類不多。<br> &#13;<br> <spanclass>少艾迎迓球迷嗒糖 &#13;<br> 球賽又怎能無靚女呢！南韓當然知啦，佢哋安排咗一班青春少艾喺連接揭幕戰場館嘅地鐵站內，列隊歡迎各國球迷；位位靚女笑容滿面，最抵讚係任憑男女老少埋身一齊影相，真識做！<br> &#13;<br> <spanclass>球票唔使對名益黃牛黨 &#13;<br> 一直都講緊要杜絕黃牛飛，但係噚日喺球場外見到唔少黃牛黨員，事關賽會為咗慳時間，臨時決定只查飛唔對名，咁就正中一班黃牛黨嘅下懷！</spanclass></spanclass></spanclass></spanclass></p></body></html>