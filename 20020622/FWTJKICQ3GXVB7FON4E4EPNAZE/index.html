<html><header><meta charset="utf-8"><title>官非纏身三歌星頒獎禮比高下<br>劉德華掃五獎力壓霆鋒康仔</title></header><body><h1>官非纏身三歌星頒獎禮比高下<br>劉德華掃五獎力壓霆鋒康仔</h1><p>劉德華、蘇永康及謝霆鋒近日不約而同遭官非纏身，前晚三人齊齊出席「新城國語力頒獎禮2002」，其中華仔囊括五獎成大贏家，但霆鋒和康仔卻只各得一個歌曲獎而已。</p><p>新城昨晚在會展舉行「新城國語力頒獎禮2002」，劉德華、蘇永康及謝霆鋒三位官非纏身的歌手均有出席領獎，其中華仔更成為整個頒獎禮的大贏家，個人奪得五獎，包括「新城國語力歌王」、「新城國語力香港歌手」及「新城國語力年度歌曲」三個大獎。<br> &#13;<br> <spanclass>霆鋒台上煲電話粥 &#13;<br> 華仔近日遭中建電訊入稟法庭禁制他作公開演出，並向華仔索償一億五千萬元，令外間一度揣測他會否出席昨晚的頒獎禮，及新城會否照樣頒獎給華仔。但事實證明中建入稟禁制對華仔未構成影響。華仔昨日說：「攞獎又唔影響公司利益，有獎我一定會攞，除非人哋（主辦單位）唔畀我啫。」&#13;<br> 而分別因涉嫌妨礙司法公正及在台灣涉嫌服用搖頭丸而惹上官非的謝霆鋒及蘇永康，昨晚亦有出席領獎，康仔更專程到中環髮型屋set頭。但蘇永康及謝霆鋒則大獎欠奉，只各得一首「新城國語力歌曲」。&#13;<br> 大會安排眾歌手逐一出場拍大合照時，蘇永康及謝霆鋒都與其他歌手一樣獲得觀眾的熱烈反應，並未因官司纏身而受影響。其中康仔的歌迷更手拿「還康清白」紙牌為偶像吶喊助威。但大合照時，霆鋒竟拿着手提電話擰轉面講電話，似乎對大會不太尊重。</spanclass></p><p><spanclass>康仔沒辭演《西遊記》 &#13;<br> 謝霆鋒近日為頂包案煩惱，早前已頻頻見代表律師清洪大狀討論案情，最新一期《忽然1周》更指霆鋒為支付高昂的律師費，向英皇借貸五百萬元，條件是延長經理人合約年期。&#13;<br> 霆鋒經理人彭淑霞昨日接受電話訪問時說：「根本就冇咁嘅事，都唔係事實無謂講啦。」至於報道指霆鋒受官司影響，暫停出碟計劃，連帶拍攝的電視及平面護膚品廣告近日亦被抽起，彭淑霞說：「霆鋒隻新廣東碟已經籌備到尾聲，預計八月會推出。佢個廣告早輪出咗冇幾耐，攻勢好勁，𠵱家只係緩衝期，要再出新嘅都冇咁快啦，佢簽咗做一年代言人㗎嘛，點會抽起呢。」&#13;<br> 昨日《忽然1周》又指蘇永康決定不到台灣面對司法審判、所屬的台灣福茂唱片公司不與他續約及康仔辭演《西遊記》等。康仔經理人黃柏高昨日在電話回應說：「我哋從來未收過台灣方面正式通知，所以直到今日都未有任何決定，我唔明雜誌點解會咁寫，佢哋點知佢唔會去台灣？而合約係經正常程序去傾，我哋同福茂一路傾緊，冇影響喎。而且《西遊記》一早拍完，康仔又點辭演呀？連呢啲基本資料都錯，我諗都係冇必要回應啦。」<br> &#13;<br> <spanclass>周杰倫今年聲勢佳 &#13;<br> 而昨晚的頒獎禮，除劉德華得最多獎項，其他的分別是今年聲勢甚勁的周杰倫及F4，分別得四個及三個獎項。其中F4的周渝民更以個人姿態奪得一個「新城國語新勢力男歌手獎」。&#13;<br> 女歌手方面則實力相當平均，陳慧琳、梁詠琪、莫文蔚、容祖兒及張惠妹都各得兩個獎項，反而天后鄭秀文只得一首入圍歌，王菲更是食白果而回。&#13;<br> 採訪：胡比、李珮洳　攝影：馬啟然、陳慧安</spanclass></spanclass></p></body></html>