<html><header><meta charset="utf-8"><title>《.hack》買Game送卡通DVD</title></header><body><h1>《.hack》買Game送卡通DVD</h1><p>世界盃熱潮真係無法擋，連帶有關足球Game嘅銷路都一枝獨秀跑出，至於其他Game，感覺上都好似冇乜邊隻特別賣得好。&#13;<br> 為咗喺呢個暑假檔期前夕，刺激大家嘅消費慾，剛剛推出嘅PS2遊戲《PopoloCrois》同《.hack》，決定以300蚊唔使呢個勁抵價作開賣！喺度提醒大家，《.hack》遊戲其實是改編自日本一套人氣卡通，而且跟Game重會有一隻DVD影碟送（行貨3區、水貨2區），大家記得攞呀！</p><p><spanclass><fontstyle>PS2「TheBest」廉價系列三Game新發送  &#13;<br> PS2「TheBest」廉價系列，將會在6月27日有3款名作以低價發售，當中以《首都高Zero》最搶眼，因為已在Game場斷貨多時，現將新「TheBest」資料細列如下：&#13;<br> 1.首都高-Zero（3,000日圓，約港幣$195）&#13;<br> 2.ParappertheRapper2（3,000日圓，約港幣$195）&#13;<br> 3.風之古來亞2（2,980日圓，約港幣$193）&#13;<br> &#13;<br> <spanclass><fontstyle>XBOX改機勁冧價  &#13;<br> XBOX自從出咗「全區碼破解晶片」後，出機人士明顯多咗，不過可能由於同一時間有3、4間同時推出，搞到改機價一冧再冧，𠵱家最新主機連改機價為$1,900，比早前剛推時足足平咗$200-$300，真係平到笑。</fontstyle></spanclass></fontstyle></spanclass></p><p><spanclass><fontstyle>家用機暑假勁Game大出血前瞻  &#13;<br> Playstation2&#13;<br> 幻想水滸傳3&#13;<br> GunGrave&#13;<br> 捉馬騮2&#13;<br> JOJO之奇妙冒險&#13;<br> 機動戰士Gundam戰記&#13;<br> 真．三國無雙2（中文版）&#13;<br> 決戰2（中文版）&#13;<br> 三國志戰記（中文版）&#13;<br> SilentHill2最期之詩&#13;<br> AerpDancing4</fontstyle></spanclass></p><p>GC&#13;<br> PSO&#13;<br> 沙灘排球&#13;<br> MarioSunshine&#13;<br> XBOX&#13;<br> CrazyTaxi3&#13;<br> 鐵騎&#13;<br> GBA&#13;<br> 超魔界村R&#13;<br> 超級機械人大戰R&#13;<br> &#13;<br> 經過5、6月咁靜嘅日子之後，7、8月暑假檔期又係出Game嘅旺季，大家可有儲足銀彈，準備呢個出血季節的降臨？</p></body></html>