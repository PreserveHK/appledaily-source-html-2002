<html><header><meta charset="utf-8"><title>電腦新產品：<br>SONYVAIO暑假新機大晒冷</title></header><body><h1>電腦新產品：<br>SONYVAIO暑假新機大晒冷</h1><p>又到暑假黃金檔期，一眾電腦生產商當然唔會放過呢個搵錢機會，推出大量新產品吸引用家。SONY就一次過宣布推出多部新款VAIO手提電腦系列，以及水貨剛剛到港嘅ClieT665，實行一次過晒冷畀你睇。&#13;<br>&#13;<br>記者、攝影：徐影龍</p><p><spanclass><fontstyle>新VAIO連續使用5個鐘  &#13;<br> 呢部SRX55H係幾部VAIO中嘅重頭戲，主要針對流動用家，機身體積纖薄輕巧，方便放喺袋攞出街用。處理器採用PIII-M850MHz，底板晶片組為i815EM，配合最新既EnhancedSpeedStep慳電技術，可連續使用達5.5小時。雖然屏幕只有10.4"，不過解像度支援1,024×768，睇相同欣賞電影有更好享受。由於機身屬細尺寸類，故機內設有新的散熱系統，大大改善機內熱力問題，放喺大髀上用都唔會熱親。&#13;<br> 今次SRX55H打破SONY行貨傳統，跟機附送埋一個外置式光碟機，同時兼具播放DVD及CD-RW功能，最正係採用i.LINK接駁介面（FireWire），傳輸速度比USB快得多，加上具有AntiBufferUnder-RunError技術，燒錄大量資料都好穩定。預計七月中到港，賣價未定。&#13;<br> &#13;<br> <b> SRX55H規格表：</b> &#13;<br> 處理器：PIII-M850MHz&#13;<br> 記憶體：256MB&#13;<br> 硬碟：30GB&#13;<br> 屏幕：10.4"TFT&#13;<br> 體積：259(W)×27.8(H)×194mm&#13;<br> 重量：1.25kg</fontstyle></spanclass></p><p><spanclass><fontstyle>眼仔VAIO新增錄影功能  &#13;<br> C1系列係VAIO中有兩大特點，第一係最細機身，第二就係內置一個視像鏡頭。呢部型號為C1MAH嘅VAIO，保持細小機身特點外，最特別係加入錄影功能，可接駁錄影機等影像周邊，再儲存落C1MAH度，咁細部機居然唔係用整合式視像晶片，採用ATIRADEONM晶片，對於錄製影像及處理圖像都有更好表現，方便用家將各式Analog訊號影像轉為數碼形式儲存，配合附送嘅i.LINKComboDrive光碟機燒埋VCD，可當成一部流動式影像轉換器。內置視像鏡頭亦提升至35萬像素CCD，比WebCam用開嘅COMS質素更好。預計七月十三日推出，售價未定。&#13;<br> &#13;<br> <b> C1MAH規格表：</b> &#13;<br> 處理器：CrusoeTM5800867MHz&#13;<br> 記憶體：256MB&#13;<br> 硬碟：30GB&#13;<br> 屏幕：8.9"TFT&#13;<br> 重量：998g</fontstyle></spanclass></p><p><spanclass><fontstyle>特大屏幕影音王$19,980  &#13;<br> 呢部GRX1P同之前兩部VAIO可謂各走極端，因為採用16.1"超大屏幕，機身體積當然有番咁上下，所以市場定位為移動式桌面電腦，流動性有限，攞出街用就可免則免喇。由於配備特大屏幕，最啱欣賞高解像度DVD影片，又或打機等用途。接駁SONY新出嘅USB5.1音響系統，的確幾有家庭影院Feel。實用性方面，亦好適合繪圖工作，需顯示大量資料嘅文書軟件，係一部工作及娛樂性都具備嘅VAIO。&#13;<br> &#13;<br> <b> GRX1P規格表：</b> &#13;<br> 處理器：P41.4GHz&#13;<br> 記憶體：256MB&#13;<br> 硬碟：30GB&#13;<br> 屏幕：16.1"TFT&#13;<br> 顯示晶片：ATIRADEON7500(32MB)&#13;<br> 光碟機：i.LINKComboDrive</fontstyle></spanclass></p><p><spanclass><fontstyle>Clie處理器勁升一倍$3,280  &#13;<br> 繼NR70V後，Clie新型號機種玩回歸，外形上變番舊有Clie模樣。呢部型號為T665嘅Clie，即係T615嘅升級版本，DragonBall處理器由33MHz提升到66MHz，足足比舊機快一倍，令到Clie可應付較耗資源嘅多媒體檔案，所以T665特別加入音樂播放功能，除在機背設有改良喇叭外，機身右側新加入一個耳筒插口，用家可下載MP3、ATRAC3、電影預告片等至T665內，令到T665娛樂性大增。T665屏幕解像度為320×320，支援16bitColor（63,356色），呢部機水貨個多禮拜前先到香港，估唔到行貨咁快就宣布推出。</fontstyle></spanclass></p><p><b> ClieT665規格表：</b> &#13;<br> 處理器：DragonBallSuperVZ66MHz&#13;<br> 記憶體：16MBRAM加4MB快閃&#13;<br> 屏幕：320×320（63,356色）&#13;<br> 體積：71.8(W)×118(H)×12.5(D)mm&#13;<br> 重量：140g</p></body></html>