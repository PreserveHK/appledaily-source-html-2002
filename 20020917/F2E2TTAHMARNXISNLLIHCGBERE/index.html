<html><header><meta charset="utf-8"><title>一味窩輪：Put輪威水Call輪死火</title></header><body><h1>一味窩輪：Put輪威水Call輪死火</h1><p>恒指跌145點，幅度1.5%，不過好多藍籌跌幅唔係咁小，例如和黃（013）碌低4.8%，新地（016）散4.5%，電盈（008）唔見4.2%等，跌幅都大過恒指跌幅好多。&#13;<br> 跌幅大嘅藍籌，佢哋嘅相關Put輪自然也文也武，相關Call輪則雞毛鴨血，和黃同新地Put輪打入升幅龍虎榜，Call輪則上咗死火榜。&#13;<br> 個大勢仍然唔對路，恒指收9505，估計會再試低啲，不過𠵱家至追啲Put輪，恐怕水位有限，亦驚住再跌些少之後，會有技術性反彈。不如等個市再跌若干百點，喺低位向Call輪埋手，博反彈，彈完之後有錢落袋就散水，同時，至緊要注碼要細，咪亂嚟。<br> &#13;<br> <spanclass>40仙以下買入9515 &#13;<br> 長實（001）現價52.75元，去年911之後最低位51.50元，見呢個低位執啲Call輪，博正股試底成功，對象係9515，現價46.5仙，吼住喺40仙以下買入。&#13;<br> 和黃現價48.80元，已跌破1年前50.25元，等破位多啲，見99年2月46.5元低位時，買和黃Call輪，對象係9518同9516，兩隻輪嘅數據相差不遠。&#13;<br> 新地收46.30元，見1年前低位43元，細細注買Call輪9524。&#13;<br> 章　盛</spanclass></p></body></html>