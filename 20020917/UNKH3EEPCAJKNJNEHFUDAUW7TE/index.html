<html><header><meta charset="utf-8"><title>新車速報：<br>淑女誘惑　日產FairladyZ隆重登場</title></header><body><h1>新車速報：<br>淑女誘惑　日產FairladyZ隆重登場</h1><p>繼7月底，我哋《車天車地》版特派記者，獲邀出席日產於東京舉行嘅FairladyZ首展暨答問大會，披露有第一手新車資料後，正值大家期待緊香港代理會有新消息發放之際，忽聞有獨立車行以迅雷不及掩耳嘅手法，率先引入兩款分別為5前速半自動波及6前速手波版嘅FairladyZ抵港；既然代理重盤算緊新Primera嘅推出時間，而暫且擱置FairladyZ嘅抵港日期，我哋編輯部同人又豈敢怠慢唔立即行動，為讀者詳盡報道呢款新世代嘅「淑女」呢！&#13;<br>&#13;<br>記者：陳偉林　&#13;<br>攝影：黃凱穎</p><p>日產Fairlady經歷33年，由上而下為第1代S30（1969-1978）、第2代S130（1978-1983）、第3代Z31（1983-1989）同第4代Z32（1989-2000），無一不給車迷留有難以磨滅嘅印象。</p><p><spanclass><fontstyle>造型誘惑不愁出路  &#13;<br> 日產歷代Fairlady車系，均備受各地車迷追捧，皆因每個時期嘅「淑女」，都有着其個性獨特一面，透現出誘人嘅魅力來。而剛於7月底才正式面世嘅第5代全新FairladyZ，新總裁Mr.CarlosGhosn不諱言全沒有擔心新車銷路，皆因北美早於3月前預售至今，經已收過9,500張定單，兼且最近重停止接受2002年嘅新Order㖭！再講，呢一代新FairladyZ由概念設計至今，在多個方案中精挑細選後落實，單係佢圓渾僅得cd0.30風阻系數嘅賣相，經已令不少Fans迷醉呢！</fontstyle></spanclass></p><p>&#13;<br> <spanclass><fontstyle>車廂獨特有跑車魅力  &#13;<br> 新車以追求跑車個性為本，唔再顧慮到載客嘅要求，最終落實成為純悍雙座位跑車設計，車廂鋪排High-tech又見個性，尤其着重駕駛同享樂，故空間闊落有承托力出眾嘅桶椅鋪排外，重有美國Bose度身訂做嘅高級音響裝備；難得座艙與尾廂之間，另備有大型儲物櫃同雜物匣，好等長途旅客，有安心擺放物件嘅方便。簡潔有序嘅表板陳設吸引之餘，中控台右上方嘅行車電腦顯示，重有多個模式選擇，令駕駛者更能掌握座駕每一寸地方。</fontstyle></spanclass></p><p>&#13;<br> <spanclass><fontstyle>底盤出眾每見收放自如  &#13;<br> 新車有突出底盤鋪排，除前後鍛造鋁合金避震組合外，重有碳纖維造嘅直軸，經由引擎將動力驅動後輪。一台3.5公升V6偈配6前速手波，大有靜如處子動若脫兔嘅感覺，起跑加速全不費半點氣力，若非有電子TCS同VDC嘅駕馭的話，強勁扭力好容易令尾輪打滑呢！而前後53:47車重分布，加上高效能Brembo制動器，重有ABS連EBD裝置，每個段速過後重予人有收放自如嘅信心㗎！</fontstyle></spanclass></p><p>&#13;<br> <spanclass><fontstyle>記者試後簡評  &#13;<br> <b> 優點：</b> 前後53:47車重分布平均，引擎重視低、中轉扭力輸出，經由碳纖維製傳動軸驅動後輪，起跑加速媲美280匹Turbo跑車。&#13;<br> <b> 缺點：</b> 秉承Fairlady淑女本色，略嫌欠缺一份跑車應有嘅雄渾咆哮聲響，一陣衝刺後驚人耗油量數值不菲。</fontstyle></spanclass></p><p><spanclass><fontstyle>日產FairladyZ規格  &#13;<br> 引擎：	3498ccV6DOHC&#13;<br> 馬力：	280ps/6200rpm&#13;<br> 扭力：	37.0kgm/4800rpm&#13;<br> 傳動：	6前速手波，後輪驅動&#13;<br> 懸掛：	（前）雙搖臂（後）多連桿&#13;<br> 制動：	（前）透氣碟（後）碟式（ABS）&#13;<br> 尺碼：	4310×1815×1315mm&#13;<br> 軸距：	2650mm&#13;<br> 車重：	1440kg&#13;<br> 輪胎：	（前）225/45R18BridgestonePotenzaRE040&#13;<br> （後）245/45R18BridgestonePotenzaRE040&#13;<br> 平均耗油：	9.7km/L&#13;<br> 新車售價：	約港幣40萬&#13;<br> 車輛提供：	富利堡汽車（23330747）</fontstyle></spanclass></p><p><spanclass><fontstyle>FairladyZS-tune特別版　萬眾期待  &#13;<br> 剛於日本面世不久嘅日產FairladyZ，原廠賽車部門Nismo經已準備有一系列嘅強化改裝配件，既有惡形惡相嘅頭尾泵把連整流器，又有車身兩邊裙腳同尾定翼，當然唔少得重有特製G-attackS-tune嘅跑車避震、Weldina全鋁合金雙排尾鼓，以及LM-GT4嘅18吋合金胎軨組合㗎！</fontstyle></spanclass></p></body></html>