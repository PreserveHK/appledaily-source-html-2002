<html><header><meta charset="utf-8"><title>婦獲助買亡兒骨灰位</title></header><body><h1>婦獲助買亡兒骨灰位</h1><p>「𠵱家我都冇辦法瞓得着，一合埋眼就諗番起當日我喺房拖阿仔出嚟嘅情景，個心好辛苦，唔明點解佢要揀呢條路嚟行。我希望房屋署可以快啲安排我哋調遷，等我唔使再亂諗嘢。」五十歲的阿蓉紅着淚眼說。&#13;<br> 阿蓉向以二十九歲次子阿朗為榮，年紀輕輕的他已經事業有成，奈何九七年一場金融風暴，令阿朗投資失利，欠下巨債，並於年初申請破產，其後轉職保安員，惟他不堪欠債壓力，加上有感愧對家人，最終走上燒炭自殺的絕路。&#13;<br> 喪子之痛尚未平復，阿蓉便要為任職地盤學徒的二十四歲孻子阿健憂心。阿蓉表示，失業多時的阿健早前覓得一份地盤散工，並跟隨師傅學師，詎料該名師傅日前在工作時失足墮樓慘死，當時其子目睹整個過程，嚇得目瞪口呆。<br> &#13;<br> <spanclass>憂幼子任地盤危險 &#13;<br> 「我聽完重驚，好似孭住個計時炸彈咁，我叫佢唔好做，不過佢話唔做地盤就搵唔到嘢做，咁你話有乜辦法，屋企環境又唔係好。」任職收銀的阿蓉說。&#13;<br> 阿蓉幸獲善長捐款合共九千九百八十元，她致謝說：「阿仔啲骨灰重未上位，我原本打算向銀行借幾千蚊幫阿仔買個骨灰位，𠵱家有讀者呢筆捐款，我就唔使去借，真係好多謝大家。」&#13;<br> 捐款編號：C0647&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>