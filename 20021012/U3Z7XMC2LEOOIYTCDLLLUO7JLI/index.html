<html><header><meta charset="utf-8"><title>姬妮芙柏露老父仙遊四萬咁口</title></header><body><h1>姬妮芙柏露老父仙遊四萬咁口</h1><p>奧斯卡影后姬妮芙柏露（GwynethPaltrow）嘅老竇布斯（Bruce），啱啱上星期喺意大利過身，我睇報紙重見到姬妮芙喺爸爸嘅追悼會上面喊到唔停得口。不過咁又奇喇，早兩日有狗仔隊喺紐約街頭影到姬妮芙同成班老友行街買衫嘅相，姬妮芙同班friend談笑風生，重笑到四萬咁口，唔講真係唔知佢爸爸過咗身未夠一個禮拜。真係唔知姬妮芙呢啲叫做不孝定係睇得開喇！</p></body></html>