<html><header><meta charset="utf-8"><title>麥浚龍廣州搵師弟</title></header><body><h1>麥浚龍廣州搵師弟</h1><p>麥浚龍（Juno）日前曾與環球唱片高層陳少寶同往廣州電台，出席環球新簽的廣州歌手張敬軒之加盟儀式，榮升師兄的Juno代表公司送了一部Sony電子手帳給張敬軒，作為見面禮。<br> &#13;<br> <spanclass>故意針對 &#13;<br> 對於近日有人在網上扮勞工處網頁替Juno招聘fans，Juno說：「我知呀，明眼人一睇就知係惡作劇，但都好有心思，咁做係針對我，我又唔會諗係邊個惡意做，不過咁就證明我冇職業fans啦。」&#13;<br> 而張敬軒自稱與Juno好有緣，因他今年八月來港時曾購買Juno的唱片，他感覺對方「好得」，豈料碰巧環球又與他簽約。此外，MusicNation的蕭正楠早前多了一名師弟，陳少寶被問及是否為Juno找師弟對撼時，他說：「我唔答MusicNation任何問題，大家做新人各師各法。」&#13;<br> 記者汪正文廣州直擊</spanclass></p></body></html>