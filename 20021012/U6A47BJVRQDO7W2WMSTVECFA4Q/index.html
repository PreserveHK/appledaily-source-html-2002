<html><header><meta charset="utf-8"><title>《Morning娘》硬搶Fans錢</title></header><body><h1>《Morning娘》硬搶Fans錢</h1><p>9月份推出嘅PS2遊戲《Morning娘》，香港終於有人返貨，遊戲本身係用之前SEGA《SAMBADEAMGIO》沙槌形式來玩，不過今次主角就用咗Q版嘅morning娘，遊戲本身同街機版冇大分別，不過由於版權問題，相信香港機舖都冇機會入到貨，咁就只有玩呢個PS2版，現市價遊戲連專用手掣約$950左右，有興趣嘅Fans不妨諗諗佢。</p><p><spanclass><fontstyle>《StarOcean》延期TOD2獨領風騷  &#13;<br> PS211月RPG大作《StarOcean》日前宣布將遊戲延期，咁11月尾嘅RPG作品，最矚目嘅相信係《TalesOfDesting2》啦，據日本方面透露，之前《SO》同《TOD2》由於同日推出嘅關係，所以大家落單都冇咁重手，今次延期消息都幾突然吓，所以好多舖頭都搵緊方法補落單，相信到時貨源都會幾緊張，不過兩個同類型大作分開場都係好事，唔使機迷一時唔夠時間同銀両貢獻新Game，一時又無Game玩。</fontstyle></spanclass></p><p><spanclass><fontstyle>市場雜料：&#13;<br> PS2唔減價XBOX行貨照跟  &#13;<br> NEOGEOGroup隻《KOF2002》將於12月推出家用版，由於有代理關係，相信價錢同貨源都會幾穩定，𠵱家喺街機下下6蚊玩一鋪，遲啲就可以搬返屋企任打。&#13;<br> 市場傳言PS2行貨主機將於年尾降價，新定價約$1,450-$1,480左右，查實屬流料一宗，賣價維持$1,680不變，而十一月尾登場嘅行貨XBOX都唔會玩減價戰，同樣賣番$1,680。&#13;<br> &#13;<br> 文：打機鐵人</fontstyle></spanclass></p></body></html>