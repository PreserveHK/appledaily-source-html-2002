<html><header><meta charset="utf-8"><title>新車速報：<br>三菱Lancer1.5Touring資源增值</title></header><body><h1>新車速報：<br>三菱Lancer1.5Touring資源增值</h1><p>日本三菱車廠繼早前推出三款本土版嘅TurboRV同MPV新車後，最近代理又運嚟全新Lancer1.5Touring提升版；佢不僅加添有原廠尾定翼同時款15吋合金軨，重有雙色跑車座席、白表板、紫檀桃木裝飾，重有新加入嘅6前速CVT半自動波箱，有咁齊全嘅設備，又具有房跑車意識，確實有一定吸引性㗎！	&#13;<br>&#13;<br>記者、攝影：陳偉林</p><p><spanclass><fontstyle>車廂鋪排豪邁見活力  &#13;<br> 除包裝有新增設備外，全新雙色絲座絨椅亦係新組合，而前排仿桶形組合，還給予乘客有多一份承托感；再者，圍繞四周嘅紫檀木裝飾，Racing化嘅白底圓表，重有電窗、電鏡連中央門鎖，另外還有電天窗、原廠恒溫冷氣同高級音響組合，當然唔少得重有雙安全氣袋同房燈配搭㖭！</fontstyle></spanclass></p><p><spanclass><fontstyle>加裝配備媲美頂級1.8版  &#13;<br> 若然無細意留心的話，筆者重以為眼前一部新款Lancer，會係頂級嘅1.8Touring型號；皆因佢有齊15吋合金軨，又有原廠尾定翼同車頂天線等新裝備，惟1.5版獨有嘅原廠霧燈編排，方能將身份洞破呢！</fontstyle></spanclass></p><p><spanclass><fontstyle>6前速CVT波箱配搭出眾  &#13;<br> 新車沿用一台1.5公升GDI偈，但就匹配上新加嘅6前速CVT半自動波箱，無疑有更出眾慳油表現外，引擎每段發揮亦得已淋漓盡致，好切合日常代步用。再者，歐式懸掛編排另加有ABS連EBD裝置，重予人有不錯循迹性同收放自如嘅制動感呢！</fontstyle></spanclass></p><p>&#13;<br> <spanclass><fontstyle>記者　試後簡評  &#13;<br> <b> 優點：</b> 原廠尾翼、車頂天線、重有霧燈同跑車合金軨組合，跑格鮮明之餘，新加入嘅一套6前速半自動波箱，既有慳油嘅特性之餘，又能多添有一份駕駛樂趣。&#13;<br> <b> 缺點：</b> 引擎表現稍嫌缺乏一份衝勁，CVT波箱運轉聲浪偏高。</fontstyle></spanclass></p><p><spanclass><fontstyle>三菱Lancer1.5Touring規格  &#13;<br> 引擎：1468cc直4DOHCGDI&#13;<br> 馬力：100ps/6000rpm&#13;<br> 扭力：14.0kgm/3500rpm&#13;<br> 傳動：6前速CVT半自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）鼓式（ABS）&#13;<br> 輪胎：195/55R15YokohamaAdvanA460&#13;<br> 尺碼：4370×1695×1430mm&#13;<br> 軸距：2600mm&#13;<br> 車重：1140kg&#13;<br> 平均耗油：16.8km/L&#13;<br> 新車售價：$129,800&#13;<br> 車輛提供：環宇汽車（25200636）</fontstyle></spanclass></p></body></html>