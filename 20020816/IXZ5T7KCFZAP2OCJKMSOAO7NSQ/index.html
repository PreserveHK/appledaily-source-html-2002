<html><header><meta charset="utf-8"><title>　　知識產權鬥士800萬追捕盜版客 - 李八方</title></header><body><h1>　　知識產權鬥士800萬追捕盜版客 - 李八方</h1><p>港府近年積極鼓勵市民支持正版，打擊盜版，唔少公司為保障自己權益，會聘請私家偵探去偵查盜版活動。生產廚具之廠家「老廚王」老闆汪恩光為保護自己知識產權，不惜喺四年內同十二間侵權嘅公司打官司，佢不但用咗八百幾萬律師費，更曾經出動埋公司職員同親友喺年廿八晚去監視侵權商，阻止佢哋毀滅證據。知識產權署噚日特登發咗篇新聞稿表揚佢鍥而不捨嘅精神，重封佢為「捍衞知識產權鬥士」。&#13;<br> 佢同八方講，呢啲官司已經令佢心力交瘁，到𠵱家佢只係攞得二百幾萬賠償，未夠畀律師費，所以佢係以無奈嘅心情去接受「捍衞知識產權鬥士」呢個稱號。&#13;<br> （圖）被封為「知識產權鬥士」的汪恩光為保護自己設計的廚具不惜花費八百多萬和侵權商打官司。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>