<html><header><meta charset="utf-8"><title>數碼影音：<br>Panasonic掌上DVD機　大玩多角度調校LCD</title></header><body><h1>數碼影音：<br>Panasonic掌上DVD機　大玩多角度調校LCD</h1><p>掌上DVD機已經逐漸成為經常要旅行公幹，及搭長途車人士嘅最佳消遣玩意；最方便係佢可以行到邊睇到邊，而且價錢重有日漸下調之勢，就以Panasonic最新推出嘅DVD-LV50為例，機身超Mini、顯示屏足5.8"，重要玩埋多角度調校LCD設計，行貨新機連保養都只係$4,480，絕對入得過！&#13;<br>&#13;<br>記者：朱崇德　攝影：周旭文、朱崇德</p><p><spanclass><fontstyle>細到好似日本漫畫  &#13;<br> DVD-LV50係Panasonic最新推出嘅纖巧型掌上DVDPlayer，首度接觸時，好多人都會畀佢細到好似日本漫畫嘅外形吸引住，好難想像機體內竟然收藏了一個5.8"大嘅LCD，同一個可作多功能播放嘅光碟系統，基本上DVD-LV50可以完全對應播放DVD、DVD-RAM、DVD-R、VCD、AudioCD、MP3CD、CD-R同CD-RW等多種不同光碟格式，功能算幾強。</fontstyle></spanclass></p><p><spanclass><fontstyle>細到好似日本漫畫  &#13;<br> DVD-LV50係Panasonic最新推出嘅纖巧型掌上DVDPlayer，首度接觸時，好多人都會畀佢細到好似日本漫畫嘅外形吸引住，好難想像機體內竟然收藏了一個5.8"大嘅LCD，同一個可作多功能播放嘅光碟系統，基本上DVD-LV50可以完全對應播放DVD、DVD-RAM、DVD-R、VCD、AudioCD、MP3CD、CD-R同CD-RW等多種不同光碟格式，功能算幾強。</fontstyle></spanclass></p><p><spanclass><fontstyle>聲畫表現一般  &#13;<br> 至於聲畫表現方面，整體算是中規中矩，5.8"LCD一樣玩到16:9及4:3效果，最正係有埋FullScreen功能，所以就算睇VCD都可以自動填滿整個闊屏式LCD。至於聲效表現就較一般，音量過咗一半以上有少許拆聲，而且顯示屏向前伸延時，會阻住放喺機面喇叭嘅音效，所以都係建議用耳筒聽會更好，而且重唔會騷擾到人！&#13;<br> 小記另外收到消息，DVD-LV50可能會有水貨返，售價約在$3,280；平咗$1,200，但冇咗香港原廠保養！抵唔抵玩就見仁見智。</fontstyle></spanclass></p><p><spanclass><fontstyle>同場加映　掌上DVD機精選  </fontstyle></spanclass></p><p><spanclass><fontstyle>9"特大顯示屏  &#13;<br> PanasonicDVD-LA95（水貨）係現時掌上DVD機中，罕有具9"特大LCD的機種，而且對應光碟格式超強，佢除咗對應晒DVD-LV50睇到嘅光碟之外，連超靚聲嘅DVDAudio都玩埋，難怪機身會配備埋直出5.1聲道嘅聲效輸出插頭。&#13;<br> &#13;<br> 尺寸：28（H）×230（W）×170（D）mm&#13;<br> 重量：980克&#13;<br> $4,980（百盈）</fontstyle></spanclass></p><p><spanclass><fontstyle>LV60孖生兄弟  &#13;<br> 又係Panasonic嘅世界，DVD-LV60（水貨）係今日介紹嘅DVD-LV50對上一個型號，基本播放功能大家差唔多，顯示屏一樣都係採用5.8"式設計，而且機身重要輕多56克，不過唯一係少咗個多角度畫面功能。&#13;<br> &#13;<br> 尺寸：27（H）×159（W）×140（D）mm&#13;<br> 重量：510克&#13;<br> $3,600（永家）</fontstyle></spanclass></p><p><spanclass><fontstyle>入門抵玩平機  &#13;<br> 日本製嘅掌上DVD機中，aiwaXD-DW5（水貨）都算係最平嘅入門之選，顯示屏一樣係使用最流行嘅5.8"設計，一般DVD、VCD、AudioCD、CD-R同CD-RW都照樣玩齊，不過只是機身稍大，對一啲Budget有限人士就最啱。&#13;<br> &#13;<br> 尺寸：31.9（H）×195（W）×144（D）mm&#13;<br> 重量：670克&#13;<br> $3,200（永家）</fontstyle></spanclass></p><p><spanclass><fontstyle>駁電視式掌上DVD機  &#13;<br> 如果重想慳錢同慳位啲，PioneerPDV-10（水貨）係一個唔錯嘅選擇；PDV-10係一部齋Player，機身並唔連LCD，最啱一啲四出公幹成日住酒店人士解悶之用，基本DVD、VCD同AudioCD都完全播到，機身設有視頻、聲頻、S端子同光纖輸出等。機價$1,650，真係以平價誘人。&#13;<br> &#13;<br> 尺寸：18（H）×190（W）×142（D）mm&#13;<br> 重量：370克&#13;<br> $1,650（永家）</fontstyle></spanclass></p><p><b> 信興電器貿易有限公司</b> &#13;<br> 顧客服務熱線：28330955&#13;<br> &#13;<br> <b> 百盈影音中心</b> &#13;<br> 地址：旺角西洋菜街51號友誠商業中心14樓&#13;<br> 電話：23846855&#13;<br> &#13;<br> <b> 永家影音中心</b> &#13;<br> 地址：旺角花園街83號地下&#13;<br> 電話：23918263</p></body></html>