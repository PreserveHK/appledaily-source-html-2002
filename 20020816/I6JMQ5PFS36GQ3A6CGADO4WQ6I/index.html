<html><header><meta charset="utf-8"><title>「佢直情發咗癲」<br>阿B兒子壓力大發狂咬范姜</title></header><body><h1>「佢直情發咗癲」<br>阿B兒子壓力大發狂咬范姜</h1><p>鍾鎮濤昨日接受商台主持查小欣訪問，他除了自揭長子鍾嘉浚曾因壓力太大而情緒失控咬人外，更暗示前妻章小蕙管教子女無方，縱使自己將子女教好，但數日後他們又會變成另一個模樣。</p><p>鍾鎮濤（阿B）昨日在查小欣商台節目《茶㷛裏的查篤撑》之「誰人真心伴我行」訪問中，大談做單親父親的感受，他表示除了自己要輔導小朋友外，范姜也要幫手。&#13;<br> 阿B說：「淨係話畀佢哋知乜嘢係啱乜嘢係唔啱，已經好頭痛，大嗰個（指鍾嘉浚）讀中文學校時壓力好大，試過有一次，佢直情發咗癲咁，同隔籬屋啲人玩，人哋話要返屋企食飯，佢癲到要拆人哋道門！當時佢好憤怒咁發洩，要㩒住佢喺地下，佢重咬到范姜好大個牙印，真係驚佢癲咗。」<br> &#13;<br> <spanclass>「管教方法唔同」 &#13;<br> 阿B表示，過往嘉浚的思想與一般小朋友很不同，但現在已經轉好，喜歡結交朋友；至於女兒嘉湄則終日開心笑，沒有任何問題。為了照顧一對兒女，阿B費盡心思和時間，阿B說：「真係非常辛苦，因為對仔女唔係日日同我一齊，兩邊（指他與章小蕙）管教方法好唔同，我教到佢哋好好，見到人要叫人好有禮貌，但一兩日之後就完全變晒，我諗小朋友自己都唔知點解會變成另外一個樣。」此時主持查小欣即插嘴，指不可以在小朋友面前講母親壞話，阿B說：「係呀，呢樣係最難，但我控制唔到對方唔講我壞話，而且對方唔單止一個人，重有老人家喺度，好多旁邊人喺度，又點樣解釋奸同忠呢？總之盡量輔導佢哋走正路啦。」<br> &#13;<br> <spanclass>「面口變得好快」 &#13;<br> 查小欣問阿B是否仍然嬲某人（即章小蕙）時，阿B直認不諱說：「嬲就梗係有啦，有人不停提住我，咁冇辦法唔嬲。」未知現實生活中，又有沒有人因太過現實而令阿B感到極不舒服呢？阿B無奈地說：「呢幾年起起跌跌，有啲人面口變得好快，詐睇你唔到都有。」&#13;<br> 而阿B與章小蕙前晚各自各精采，前者到灣仔會展欣賞演唱會，後者則在中環蘭桂坊出現，但未肯跟傳媒傾談。</spanclass></spanclass></p></body></html>