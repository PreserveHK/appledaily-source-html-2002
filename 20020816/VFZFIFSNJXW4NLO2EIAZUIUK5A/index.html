<html><header><meta charset="utf-8"><title>新登場：<br>鰂魚涌抵食新西餐　釀菜必食</title></header><body><h1>新登場：<br>鰂魚涌抵食新西餐　釀菜必食</h1><p>在鰂魚涌算得上是老字號的七重天餐廳，最近改頭換面，變身成為一間叫K'sKitchen的西餐廳，老闆將餐廳改名之餘亦改風格，由以前一個餐牌走天涯到現在的日日新款，其中各款以不同材料配搭製成的釀菜，亦令菜式的選擇變得更多，在一輪變動之中，相信只有價錢是當中唯一不變，依然「低企」街坊價。&#13;<br>&#13;<br>記者：黃婉冰　攝影：伍慶泉&#13;<br>&#13;<br><spanclass><fontstyle>三色飯釀燈籠椒$46<spanclass><fontstyle>大廚推介&#13;<br>一二三，紅綠燈，紅、黃、綠三款不同顏色的燈籠椒代表着不同的味道，紅椒內藏XO醬炒飯，飯面鋪上肉鬆，夠晒香；相對地黃色偏於清淡，炒飯配海鮮，鮮味為主；綠色是炒飯底淋上濃稠肉醬汁，肉醬份量不會太多，旨在做到每粒飯都濕潤得來保持煙韌口感。（只限晚市供應）</fontstyle></spanclass></fontstyle></spanclass></p><p><spanclass><fontstyle>香芒釀布袋牛仔$46  <spanclass><fontstyle>食客推介  &#13;<br> 天時暑熱，重量級牛扒難免要暫時迴避一下，等輕量級牛仔肉暫代其位，牛仔肉來自牛仔髀部份，牛仔肉起出後，在中間用刀𠝹開，牛扒就會變成布袋一樣，以紅酒汁浸一小時至入味，將芒果條釀入袋內，先煎後焗，配上鮮芒果汁，靠其酸香將牛肉的鮮味引發出來。（只限晚市供應）</fontstyle></spanclass></fontstyle></spanclass></p><p><spanclass><fontstyle>食客阿堅：  「布袋牛仔顏色又靚，賣相好吸引，牛仔肉幾滑，芒果好香甜，無想像中咁酸，同牛仔肉夾得幾好，好啱夏天食。」</fontstyle></spanclass></p><p><spanclass><fontstyle>焗釀海鮮元貝$38  &#13;<br> 餐廳一到食lunch時間客人有一半都係白領，對OL來說，這款以海鮮為主的午餐就實啱胃口，大廚將新鮮元貝肉起出，以殼代碟，將鮮貝肉連同其他海鮮如大蝦、青口、鮮魷、魚柳載住，周圍唧滿薯茸，淋上忌廉汁一焗，加上日本魚翅加強口感就大功告成，只得海鮮當然唔夠，食埋蝴蝶粉就啱啱好。（只限午市供應）</fontstyle></spanclass></p><p><spanclass><fontstyle>鴛鴦魚卷釀笋配香檳提子汁$46  <spanclass><fontstyle>食客推介  &#13;<br> 鴛鴦魚即龍脷同三文魚，龍脷魚需要全熟，所以大廚選擇以龍脷魚包住三文魚肉同蘆笋，而且三文魚油份重，魚卷又扒又焗之後，三文魚滲出來的油份就會被外層的龍脷魚統統接收，最後用香檳加青提子，取香檳的香同提子的甜，煮出香甜清汁伴之，唔使靚酒一樣掂。（只限晚市供應）</fontstyle></spanclass></fontstyle></spanclass></p><p><spanclass><fontstyle>食客錢太：  「鴛鴦魚卷個汁校得好好味，三文魚肉好滑，龍脷魚新鮮，同埋蘆笋一齊食好香。」</fontstyle></spanclass></p><p><spanclass><fontstyle>燒豬仔髀酥皮盒$46  &#13;<br> 豬仔髀外形同羊扒差不多，但肉質比羊扒腍滑，豬仔髀即乳豬的髀骨部位，在香港較少有，原隻豬仔髀經過咖喱粉、蒜茸及調味料整日的夾攻後，會先用焗爐燒至八成熟，鋪上酥皮後再焗埋另外兩成，熱力將酥皮的酥香帶入肉內，食起來就會更香口。（只限晚市供應）</fontstyle></spanclass></p><p><spanclass><fontstyle>鴕鳥絲闊麵釀鳳梨$36  &#13;<br> 鴕鳥肉低卡路里，又唔怕有咩瘋牛症，近年受歡迎程度拍得住牛肉，但肉味始終差少少，所以惟有靠其他配料搭夠，用生果會是其中一個選擇，加入鮮菠蘿肉、青、紅椒絲炒闊麵，再用鮮菠蘿汁打底，清香菠蘿味有助吊出鴕鳥肉味，是菠蘿炒飯以外的另一選擇。（只限午市供應）</fontstyle></spanclass></p><p><spanclass><fontstyle>何謂釀菜  &#13;<br> 其實所謂釀菜，便是將一些材料，塞進另一樣材料內，原理就像大廚非常熟悉的「煎釀三寶」般，只是大家將這個概念融合於西餐之內，繼而炮製出一系列西式釀菜而已。</fontstyle></spanclass></p><p>店名：K'sKitchen&#13;<br> 電話：25628612&#13;<br> 地址：鰂魚涌英皇道869號麗華大廈地下&#13;<br> 座位：100個&#13;<br> 營業時間：上午11時至晚上10時半&#13;<br> 付款方法：暫時只收現金&#13;<br> 備註：以上所有午餐、晚餐包餐湯、甜品及咖啡或茶，晚餐另包頭盤一客。</p></body></html>