<html><header><meta charset="utf-8"><title>同Fans打籃球顯校隊風範<br>陳冠希假身最正贏晒</title></header><body><h1>同Fans打籃球顯校隊風範<br>陳冠希假身最正贏晒</h1><p>陳冠希上周六往黃埔博藝會，出席由本報娛樂名人版舉辦的「偶像齊齊玩」活動。曾是學校籃球隊成員的Edison，與《蘋果》讀者進行三人籃球友誼賽，大顯身手。</p><p>陳冠希（Edison）上周六應本報娛樂名人版「偶像齊齊玩」的邀請，與《蘋果》十名讀者、共八女兩男歌迷一起打籃球。Edison與歌迷分成兩隊作賽，Edison與兩名女歌迷一隊，與由兩男一女歌迷組成的一隊對壘，其餘歌迷則在旁為偶像打氣。<br> &#13;<br> <spanclass>直闖敵方心臟 &#13;<br> 比賽正式開始，讀書時曾是學校籃球隊成員的Edison首先策動攻勢，先用假動作避開對方的防守球員，再直闖敵方籃底的心臟地帶。當Edison正想上籃之際，一名防守球員前來攔截，Edison即跳高凌空投籃，成功取得第一分，之後比賽成拉鋸戰，最後Edison一隊以七比五勝出。&#13;<br> 比賽過後，Edison與歌迷聚會，他們當然不會放過與偶像合照和拿簽名的機會，Edison亦十分大方，逐一滿足歌迷的要求。之後眾歌迷更一起參觀博藝會內的健身室及羽毛球場等設施，十分老友。<br> &#13;<br> <spanclass>讚歌迷球技精 &#13;<br> Edison表示今次與歌迷聚會十分開心，他說：「我覺得今次聚會好新鮮同特別，我近期都好耐冇同啲fans見面，今次可以打波之餘，又可以見啲fans，好健康同好好玩，其實我手腕受傷之後都冇打波，又要忙做嘢，今次真係幾得意，原來我啲女fans打籃球都好犀利㗎。」&#13;<br> 採訪：羅慧敏、汪正文&#13;<br> 攝影：陳志嵐&#13;<br> 場地提供：黃埔博藝會</spanclass></spanclass></p></body></html>