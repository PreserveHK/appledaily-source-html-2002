<html><header><meta charset="utf-8"><title>　　貓王「翻生」 - 李八方</title></header><body><h1>　　貓王「翻生」 - 李八方</h1><p>今日係貓王皮禮士利逝世二十五周年嘅大日子，大家再冇可能一睹佢真人嘅風采，擁躉要追思佢，惟有得閒聽吓佢啲歌，再唔係就上山頂瞻仰吓貓王蠟像，發吓思古之幽情咁。&#13;<br> 太平山頂凌霄閣嘅蠟像館，今日會送出免費入場券畀貓王擁躉，任何市民只要穿上「具有貓王風格」嘅服裝，就可以唔使錢入場。蠟像館聲明，要免費入場嘅人，一定要着到好似皮禮士利舊時喺拉斯維加斯登台嘅「貓樣」咁。即係話，要有裝飾華麗嘅長褲、釘晒珠片嘅恤衫等等。&#13;<br> （圖）今日只要你着到好似演員Melvis（右），就可以免費觀賞貓王蠟像（左）。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>