<html><header><meta charset="utf-8"><title>胡杏兒禍不單行</title></header><body><h1>胡杏兒禍不單行</h1><p>胡杏兒昨日下午在無綫電視城為台慶綵排時發生意外，原本她跟林峯吊威吔吊到半空，然後將高掛的對聯打開。沒料到胡杏兒還未將對聯打開，下面的工作人員已猛力拉威吔，令到她左手兩隻手指擦損，要用紗布包紮。此外，由於綵排時現場亦有發放煙花，胡杏兒一不留神「差錯腳」，導致她所穿的粉紅色外套燒焦。<br> &#13;<br> <spanclass>新衫報銷 &#13;<br> 事後胡杏兒說：「其實我綵排咗好多次，可能今日大風先至搞成咁，𠵱家隻手指有小小麻痹，但都冇乜大礙，我差錯腳都係自己問題，唔關人事。不過，件外套今日第一次着就搞成咁，我相信第日一定記得呢個moment！」有人笑指胡杏兒火燒後可能會更當旺，令到胡杏兒開心不已。&#13;<br> 採訪：卓寶花、王崇穎&#13;<br> 攝影：仇志德、陳慧安</spanclass></p></body></html>