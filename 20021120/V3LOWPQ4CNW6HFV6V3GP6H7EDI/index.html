<html><header><meta charset="utf-8"><title>電腦新產品：<br>燒碟愛美麗　超廉價印碟Printer</title></header><body><h1>電腦新產品：<br>燒碟愛美麗　超廉價印碟Printer</h1><p>燒碟愛美麗！如果你對Marker寫碟面，或者永遠起氣泡嘅CDCover貼紙已經不滿多時，EPSON全新StylusPHOTO900將會係你燒碟救星，$1,688普通Photo級打印機價錢，兼容A4及卷裝紙多用途打印，最緊要係可以直接打印CD碟面，抵玩到令人一見心動。&#13;<br>&#13;<br>記者：朱崇德　攝影：黃子偉　ImageGirl：Irene</p><p>香港EPSON公布推出最新型號的PHOTO級噴墨打印機StylusPHOTO900，最過人之處係除咗擁有一般打印功能外，重可以直接打印CD碟面，現時香港市面上同類型機種並唔多。</p><p><spanclass><fontstyle>最平「印碟」噴墨打印機  &#13;<br> $1,688機價相當「嚇」人！同買一部較優質PHOTO級打印機差唔多；相對現時香港市面上，唯一擁有同樣打印CD面功能的StylusPHOTO2100，由於可打印A3紙，所以機價就要$6,000-$7,000，差額足足有成$5,000，絕對夠錢另買一部A3打印機（這類機一般約價$3,000），所以StylusPHOTO900可以話係現時最平嘅「印碟機」。</fontstyle></spanclass></p><p><spanclass><fontstyle>跟機送專用「印碟」軟件  &#13;<br> 講到要打印CD面，當然唔係一般用開嘅金碟、銀碟都印得啦！一定要使用俗稱「白板碟」嘅專用CD-R/RW先可以．列印程序亦好簡單，跟機會有一套《EPSONPrintCD》專用軟件，使用方法同一般打印程式差唔多。&#13;<br> 至於介面方面，筆者就覺得佢有幾分似Adobe嘅《PhotoDELUX》，要匯入圖像或者要加入文字框，只要一Click工具列嘅圖案就得，非常方便。如果唔想諗，佢重有多款預設碟面同圖案任你用，只要在文字框上加入標題同子目錄，一隻非常靚仔嘅CD面就設定好，新手同進階用家都完全照顧到。筆者實地測試，發現就是使用最優質的BestPhoto模式，都只需3分鐘就印完，速度算係不過不失，色彩鮮豔度，比用A4紙印重要光亮好多！</fontstyle></spanclass></p><p><br> &#13;<br> <center> <spanclass><fontstyle>自製彩碟StepByStep  </fontstyle></spanclass></center> </p><p><spanclass><fontstyle>269秒印A4全彩相片  &#13;<br> 除咗印碟呢類專門功能，StylusPHOTO900亦可以當成一部普通打印機咁用，打印解像度達PHOTO級的5,760dpi，墨盒採用６色設計，列印點最幼細可達4微微升，所以打印效果夠細緻，顏色又豐富。列印速度都幾快，打印A4尺寸的黑白全文字文件，平均每分鐘9頁、A4彩色文字文件每分鐘8.8頁、A4彩色相片則269秒。&#13;<br> 對應無邊打印同PRINTImageMatching技術，喜歡玩數碼相就最啱，相片色彩還原夠真確，而且A4全無邊列印，相片會更正！打印機連接介面有USB同ParallelPort兩種選擇，新舊電腦用家都照顧到。&#13;<br> &#13;<br> EPSON查詢電話：25854300</fontstyle></spanclass></p></body></html>