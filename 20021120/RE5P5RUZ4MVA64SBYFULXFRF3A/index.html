<html><header><meta charset="utf-8"><title>新版平治C200Kompressor慳油馬力夠</title></header><body><h1>新版平治C200Kompressor慳油馬力夠</h1><p>早陣子，寶馬車系引入多款新偈而大獲好評後，最近平治車廠亦跟隨仿效，替C200Kompressor改換一台1.8公升直4偈，除稍為改動增壓數值，令輸出保持原有水平外，重有慳油嘅新體驗，響環保大前提下嘅汽車市場，確實起有帶頭作用噃！&#13;<br>&#13;<br>記者、攝影：陳偉林</p><p><spanclass><fontstyle>換偈慳油好力更討好  &#13;<br> 呢邊廂嘅寶馬及奧迪，以換偈提升馬力輸出，但平治卻大唱反調，以一台較細容積嘅1.8公升直4偈，入替原有2.0公升型號，只需稍將機械增壓器數值加強，既保持原有輸出，又能夠達到慳油嘅賣點，兩者兼備自然評價較高。再者，新車沿用一套5前速半自動波箱，僅起跑感覺稍有不同，但仍無損一份強勁加速感呢！</fontstyle></spanclass></p><p><br> &#13;<br> <spanclass><fontstyle>賣相不變以舒適見稱  &#13;<br> 呢部新版平治C200Kompressor，外觀上未有多大變動，而車廂鋪排仍舊以豪邁舒適作賣點，設備既齊全又高級，加上闊落舒適嘅空間，匹配埋上乘真皮座椅，觀感同視覺上都教用家有愜意體驗呢！</fontstyle></spanclass></p><p><spanclass><fontstyle>平治C200KompressorAvantgarde規格  &#13;<br> 引擎：1796cc直4DOHC機械增壓&#13;<br> 馬力：163ps/5500rpm&#13;<br> 扭力：24.5kgm/3000-4000rpm&#13;<br> 傳動：5前速半自動波，後輪驅動&#13;<br> 懸掛：（前）麥花臣支柱；（後）多連桿&#13;<br> 制動：（前）透氣碟；（後）碟式（ABS）&#13;<br> 輪胎：225/50R16ContinentalSportContact2&#13;<br> 尺碼：4526×1728×1426mm&#13;<br> 軸距：2715mm；車重：1475kg&#13;<br> 0-100公里：9.4秒；極速：231km/h&#13;<br> 平均耗油：9.7L/100km&#13;<br> 新車售價：$355,000&#13;<br> 車輛提供：仁孚行（28957288）</fontstyle></spanclass></p></body></html>