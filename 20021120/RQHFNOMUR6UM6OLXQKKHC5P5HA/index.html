<html><header><meta charset="utf-8"><title>齋舖老闆娘親子示範粢飯糖水好飽肚</title></header><body><h1>齋舖老闆娘親子示範粢飯糖水好飽肚</h1><p>曾在大陸做鞋廠生意蝕大本的麗姐，五年前帶同女兒來港跟丈夫及兒子團聚後，掙了一點錢，開了間齋舖，每天煮齋給人吃，賺取微薄利潤，感覺卻像幫人一樣，非常開心！這間齋舖亦維繫了麗姐與家人的感情，丈夫和女兒放工放學後便會到舖頭幫手，平日最黐身的小兒子家偉，這次更嚷着要幫手做粢飯及南瓜糖水，逗得麗姐笑不攏嘴！&#13;<br>&#13;<br>記者：陳珮娟攝影：陳盛臣&#13;<br>示範場地：灣仔太源街45號多寶齋</p><p><spanclass><fontstyle>南瓜栗子雪耳百合椰汁奶露  &#13;<br> 麗姐說近來天口乾，最好飲番碗糖水滋潤一下，她說南瓜含豐富維他命A及B1，對皮膚及眼睛很有益，現在南瓜也當造。</fontstyle></spanclass></p><p><b> 材料：</b> &#13;<br> 南瓜　1個&#13;<br> 雪耳　2至3朵&#13;<br> 百合　半両&#13;<br> 栗子　3粒&#13;<br> 椰汁　2至3湯匙&#13;<br> 煉奶　適量&#13;<br> 冰糖　適量&#13;<br> 果皮　1片&#13;<br> &#13;<br> <b> 做法：</b> </p><p><B> 試味報告：</B> 入口清甜，南瓜帶有椰香，食後感覺很滋潤。</p><p><spanclass><fontstyle>素肉粢飯  &#13;<br> 麗姐懷有家偉時已開始吃素，不知跟這有沒有關係，自出娘胎，家偉都是喜歡吃素多過吃葷，更曾跟麗姐訴苦，說在學校老師迫他吃肉令他好辛苦；每次吃過肉後，更會生病，麗姐遂索性做素菜給他帶回學校吃，而粢飯便是最方便。做粢飯最關鍵的地方是控制飯的軟硬，想飯硬一點，便要落多點粘米；若要軟身一點，便要用多點糯米。</fontstyle></spanclass></p><p><b> 材料：</b> &#13;<br> 粘米　半杯&#13;<br> 糯米　兩杯&#13;<br> 素雞　1條&#13;<br> 豆片　8片&#13;<br> 炸菜　1包&#13;<br> 素腸　3片&#13;<br> 炸筋　6件&#13;<br> &#13;<br> <b> 做法：</b> &#13;<br> 1.用薑及鹽起鑊，將已切成絲的素雞、素腸、豆片、炸筋等材料及炸菜一起炒，最後加入兩湯匙的生抽調味，並以生粉水打芡，撈起備用。</p><p><b> 試味報告：</b> &#13;<br> 粢飯煙煙韌韌，用齋菜做的餡料，一點也不寡，材料好豐富，食半個已飽肚！</p><p><spanclass><fontstyle>石水渠街街市惠姐齋菜最齊  &#13;<br> 雖然麗姐間齋舖的餸菜以入貨為主，但她不時也會走到附近的灣仔石水渠街街市買餸，跟街坊聊吓天。雖然齋舖也有素食賣，但她絕對沒有同行如敵國之意，反而大方地介紹14號A阿惠姐賣的齋菜。「佢呢檔賣的齋食物算是非常齊全，如素腸、素蝦、素鮑魚片、素螺肉、素牛肉片也有得賣，價錢由8蚊至25蚊左右，一啲都唔貴！」至於刁鑽少少的齋菜，好似素䱽魚塊、素獅子頭、素干元貝等等，若你去到麗姐的齋舖，佢都會賣畀你。</fontstyle></spanclass></p><p><spanclass><fontstyle>南瓜平過超巿大截  &#13;<br> 買完素肉，麗姐又帶我們到隔鄰菜檔買西蘭花，「呢度啲菜，種類多又新鮮，一眼望過去，真係會增加胃口！」「西蘭花點揀先叫靚呀麗姐？」「揀西蘭花千祈唔好貪大棵，要揀啲花細而密嘅便叫靚！」&#13;<br> 揀完西蘭花，麗姐又在一個放有橙紅色南瓜的菜檔前停下來，埋頭苦幹地揀南瓜。「南瓜要圓而扁身才算靚，唔好話我幫住啲街坊，兩個南瓜才26蚊，在超市分分鐘一個也要20多元，貴足一倍有多！所以都係到街市買餸好。」</fontstyle></spanclass></p></body></html>