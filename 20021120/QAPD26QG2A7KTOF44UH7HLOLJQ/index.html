<html><header><meta charset="utf-8"><title>　　電訊盈科虛擬會議亞洲最叻 - 李八方</title></header><body><h1>　　電訊盈科虛擬會議亞洲最叻 - 李八方</h1><p>上市公司其中一項重要工作，係同投資者溝通，打好關係，為日後集資作準備，但到底邊間公司喺呢方面做得最好呢？&#13;<br> 八方噚晚應邀出席由《投資者關係雜誌》搞嘅「亞洲區最佳投資者關係選舉頒獎晚宴」，呢個選舉由亞洲區內五百六十三位分析員及基金經理選出，有一定代表性。&#13;<br> 結果，亞洲區內同投資者關係最好嘅公司係新加坡航空，香港公司仍要加倍努力。但喺中小企方面，就由香港上市公司創科奪魁；最佳虛擬會議應用獎由電訊盈科勝出；最佳投資者關係專員係國泰航空要員TonyTyler，總算有番啲安慰。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>