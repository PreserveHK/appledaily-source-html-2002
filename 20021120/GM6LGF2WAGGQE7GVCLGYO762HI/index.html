<html><header><meta charset="utf-8"><title>新車速報：<br>奧迪A4Avant1.8TMultitronic164匹勁旅</title></header><body><h1>新車速報：<br>奧迪A4Avant1.8TMultitronic164匹勁旅</h1><p>近年備受車迷追捧嘅奧迪A4Avant1.8TMultitronic，代理最近又運嚟全新版本；新車造型及車廂配搭，雖然看似沒有多大改動，但一台馬力增至164匹嘅1.8公升Turbo引擎，卻令人留有深刻印象，加上售價不變，睇落又真係幾有瞄頭噃！&#13;<br>&#13;<br>記者：黃凱穎　攝影：陳偉強　ImageGirl：王穎&#13;<br>逢星期一至日刊出</p><p><br> &#13;<br> <spanclass><fontstyle>房跑車包裝辣味十足  &#13;<br> 新版A4Avant1.8TMultitronic嘅造型，與原有型號一樣來得甚具跑味；不但車體線條以流線形設計出現外，四輪16吋跑車合金胎軨、車尾雙出式排氣喉，加上以銀白色示人嘅金屬車頂行李架等等，都能令其增添有一份SportWagon嘅色彩呢！</fontstyle></spanclass></p><p><br> &#13;<br> <spanclass><fontstyle>設備齊全坐得舒適  &#13;<br> 雖然車長較四門版短咗3mm，但由於軸距不變，故此仍可給予車上乘客有闊落嘅乘坐空間；前後兩排座椅皆以高級真皮鑲嵌，前排座墊前端更備有伸縮功能，從而為你提供一個舒適嘅乘車環境。設備配搭除電窗、電鏡及電天窗外，另外重有高級音響及恒溫冷氣，當然唔少得重有共10個安全氣袋，以及充氣簾幕嘅保護啦！</fontstyle></spanclass></p><p><br> &#13;<br> <spanclass><fontstyle>新偈動力更強更勁  &#13;<br> 然而，相信新車最吸引嘅地方，就係佢所配用嘅一台全新1.8公升Turbo引擎，馬力增至164匹之餘，就連扭力輸出亦要較前來得平均，匹配一套6前速Multitronic半自動波箱，除可予人有駕駛自動波車嘅方便外，亦可有操控手波車嘅樂趣呢！而出色懸掛組合，加上四輪碟式制動及多套電子系統嘅輔助，亦能有不俗嘅行車表現呢！</fontstyle></spanclass></p><p><br> &#13;<br> <spanclass><fontstyle>記者試後簡評  &#13;<br> 呢部新版A4Avant1.8TMultitronic，雖然造型同車廂布局與原有型號相近，但仍予人有一份SportWagon色彩及實用感；然而，一台馬力輸出增至164匹嘅1.8公升Turbo偈，扭力輸出亦要較前來得平均，故此起步加速時嘅反應亦見強勁呢！</fontstyle></spanclass></p><p><spanclass><fontstyle>奧迪A4Avant1.8TMultitronic規格  &#13;<br> 引擎：1781cc直4DOHCTurbo&#13;<br> 馬力：164ps/5700rpm&#13;<br> 扭力：23.0kgm/1950-4700rpm&#13;<br> 傳動：6前速Multitronic半自動波，前輪驅動&#13;<br> 懸掛：（前）四連桿；（後）雙搖臂&#13;<br> 制動：（前）透氣碟；（後）碟式（ABS）&#13;<br> 輪胎：205/55R16DunlopSPSport9000&#13;<br> 尺碼：4545×1772×1428mm&#13;<br> 軸距：2650mm；車重：1470kg&#13;<br> 0-100公里：8.9秒；極速：220km/h&#13;<br> 平均耗油：8.3L/100km&#13;<br> 新車售價：$348,000&#13;<br> 車輛提供：合迪汽車（21538181）</fontstyle></spanclass></p></body></html>