<html><header><meta charset="utf-8"><title>新車速報：<br>愛快1562.0JTSSelespeed　變得更強</title></header><body><h1>新車速報：<br>愛快1562.0JTSSelespeed　變得更強</h1><p>流着純悍拉丁跑車血統嘅愛快車系，代理繼早前率先引入至Top嘅156GTA房跑車後，剛啱趁着著名音樂創作人雷頌德（小圖），簽約為2003年愛快車系嘅代言人外，佢哋同時重發布咗全新1562.0JTSSelespeed型號。新車較原有1562.0換裝上全新DirectInjection嘅JetThrustStoichiometric（JTS）引擎，輸出較前激增外，起跑加速反應亦凌厲有勁得多，匹配埋全新鋪排嘅車廂同設備，要較同級對手嘅奧迪及寶馬更具瞄頭呢！&#13;<br>&#13;<br>記者、攝影：陳偉林</p><p><spanclass><fontstyle>強悍矯捷個性突出  &#13;<br> 向以身手矯捷操控了得見稱嘅愛快156，為要抗衡一眾對手如奧迪1.8T及寶馬320iA嘅關係，早前推咗出全新156JTS型號，除保留原有包裝之餘，車身前後嘅包圍同整流器亦有強化改裝，以增強行車穩定性，而原有一對Xenon頭燈設計，匹配埋獨特鬼面罩組合，亦予人留有深刻印象呢！</fontstyle></spanclass></p><p><spanclass><fontstyle>意大利皮椅講究吸引  &#13;<br> 車廂包裝亦經過全面粉飾，意大利真皮座椅手工精細外，重見有一份妥貼及承托力。而全新中控台鋪排既有銀白電鍍裝飾，重有頂置多功能電腦顯示、免提式電話系統，以及一套Bose高級音響連擴音機及Subwoofer㖭！此外，唔少得重有電窗、電鏡、電天窗，以及恒溫冷氣同前後六個安全氣袋連充氣簾幕㗎！</fontstyle></spanclass></p><p><spanclass><fontstyle>新偈加速凌厲有勁  &#13;<br> 全車賣點所在，當然係一台2.0公升直4DOHCJTS新偈；不僅輸出較前增強外，起跑加速反應明顯加強很多。而一套5前速Selespeed半自動波，重備有軚環+/-轉檔按鍵，既可利用City模式作自動波操控外，又可以享受到手波車嘅快感㗎！四輪懸掛感覺穩紮之餘，走彎循迹性亦教人印象難忘，加上電子VDC連ASR裝置，及四輪碟煞同ABS及EBD嘅輔助，絕對畀到你有一份可靠感呢！</fontstyle></spanclass></p><p><spanclass><fontstyle>愛快1562.0JTSSelespeed規格  &#13;<br> 引擎：1970cc直4DOHC&#13;<br> 馬力：165ps/6400rpm&#13;<br> 扭力：21.0kgm/3250rpm&#13;<br> 傳動：5前速Selespeed半自動波，前輪驅動&#13;<br> 懸掛：（前）雙搖臂（後）麥花臣支柱&#13;<br> 制動：（前）透氣碟（後）碟式（ABS）&#13;<br> 輪胎：205/55R16FirestoneFirehawk700&#13;<br> 尺碼：4430×1745×1385mm&#13;<br> 軸距：2595mm；車重：1285kg&#13;<br> 0-100公里：8.2秒；極速：220km/h&#13;<br> 平均耗油：8.6L/100km&#13;<br> 新車售價：$268,000&#13;<br> 車輛提供：嘉輪汽車（28778788）</fontstyle></spanclass></p></body></html>