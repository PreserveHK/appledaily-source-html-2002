<html><header><meta charset="utf-8"><title>超抵價10萬買歐寶Corsa</title></header><body><h1>超抵價10萬買歐寶Corsa</h1><p>最近，歐寶代理為慶祝旗下Corsa車系由推出至今已達20年，以及累積產量達11,000,000部，故特別以$99,000嘅超值價推售新版Corsa，並限量20部，另外買車重送你一個既得意又可愛嘅公仔，加多一萬蚊重可以加裝全車包圍㖭！係咪覺得好有瞄頭呢？&#13;<br>&#13;<br>記者：鄭達基　攝影：陳偉林&#13;<br>新車售價：$99,000&#13;<br>車輛提供：福方汽車（29888080）</p><p><spanclass><fontstyle>加套包圍好有型  &#13;<br> 若然你覺得以唔使10萬嘅車價，買到部曾獲得EuroNCAP撞擊測試四星評級嘅歐寶Corsa係好吸引，但又略嫌外形唔夠突出的話，大可多花一萬蚊為其加裝包圍，當中包括有車頭泵把連氣霸、車身兩側裙腳、車尾定翼，以及全新鬼面罩等等，一派小跑車形象油然而生，一定啱晒你口味㗎！</fontstyle></spanclass></p><p><spanclass><fontstyle>車廂設備齊坐得舒適  &#13;<br> 至於車廂方面，則依舊以寬敞闊落為主，車內座椅承托力甚豐之餘，中控台設備又見齊全，使用方便又容易；然而，一台1.4公升直4引擎表現不過不失，加上有出色懸掛系統，以及剛勁有度嘅車架輔助下，循迹性之高亦予人有莫大信心。</fontstyle></spanclass></p></body></html>