<html><header><meta charset="utf-8"><title>　　劉金寶冇覺好瞓 - 李八方</title></header><body><h1>　　劉金寶冇覺好瞓 - 李八方</h1><p>中銀香港招股成功，舵手劉金寶（圖）自然飲得杯落，但適逢近期美股急跌，今日個市料必低開，禮拜四在港掛牌上市的「2388」，又以較市場預期略高水平八個半定價，到時都咪話全無壓力。&#13;<br> 中銀歷時兩周的招股巡迴推銷，帶回機構投資者四點三倍的超額認購成果。上周末剛從紐約回港的劉金寶，風塵僕僕，向記者「大呻」推銷辛苦。他說：「平均每日到兩個地方，有時同一日到兩個國家，每早六點起床，每日七八個會議……」無所謂啦，目前低迷市況下，認購反應咁理想，唔瞓都值回票價啦。&#13;<br> 中銀掛牌當晚，將在會展舉行酒會，屆時特首董建華會主禮。八方最關心的是會否還有「北大人」做神秘嘉賓。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>