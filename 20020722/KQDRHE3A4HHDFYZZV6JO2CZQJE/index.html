<html><header><meta charset="utf-8"><title>近期跑贏美股<br>股路縱橫：港股毋須過份看淡</title></header><body><h1>近期跑贏美股<br>股路縱橫：港股毋須過份看淡</h1><p>美股上周五大跌近400點，終出現恐慌性拋售，投資者普遍預到有此一着。上一次日中急挫400點後即時反彈，但唔會次次都咁好彩，杜指再創911事件後新低。&#13;<br> 911恐怖襲擊令生命安全受威脅，今年的假帳醜聞，則令投資安全受到威脅，衝擊程度之深，不亞於911事件，市場信心持續走低。假帳醜聞浪潮爆發後，大企業除「料理」舊帳外，新數亦要「均真」處理，實蝕實報，所以盈警仍會無日無之，公司業績亦多比預期為差，投資者信心怎會唔跌落深谷？&#13;<br> 不過，物極必反，大旺市時群情高漲就見頂，大跌市時信心虛脫引發恐慌拋售時亦會見底。美股由高位10673回落，下跌逾2600點，幅度約25%，已符合一次大跌市的要求，且已出現超賣，隨時反彈。美股恐慌拋售或未完結，但沒有深夜的黑暗，哪來黎明的曙光。<br> &#13;<br> <spanclass>大跌後必有反彈 &#13;<br> 當然，美股是否見底，言之尚早，但大跌後必有反彈。911之後杜指低見8062，其後升上10673，升幅逾32%，歷史有機會重演。美多家大行早日高調唱好美股，吃了一記悶棍，但除非再有「恐襲」，美股應如好友所料，強力反彈。&#13;<br> 美元同美股大跌，實拜對沖基金之賜，佢哋先沽美元，再衝擊美股，穩勝此仗。索羅斯一話美元要跌3成，滙市即有反應，美元兌歐元即跌破一算。對沖基金喺呢一役，賺歐元成1000點，賺日圓成1500點，人心惶惶之際，正係套利之時。對沖基金幾時收手，對美股至為關鍵。&#13;<br> 受美股影響，港股上次低位10213已無一守之力，恒指勢創今次跌市新低，較強支持位在9800水平。港股近期表現比美股為強，明顯受惠資金流向亞洲區，前景不致太悲觀。&#13;<br> 郭兆誠</spanclass></p></body></html>