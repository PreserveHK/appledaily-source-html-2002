<html><header><meta charset="utf-8"><title>星級教室：門口擺植物催財</title></header><body><h1>星級教室：門口擺植物催財</h1><p>今日我會同大家講吓點樣催財，𠵱家經濟不景，擺吓簡單嘅風水陣雖然唔可以即刻發達，但唔多唔少都有啲幫助。正所謂「錢財雖係身外物，冇咗佢又唔得」吖嘛。<br> &#13;<br> <spanclass>擺錢箱聚財 &#13;<br> 想催財，喺大門口位擺一棵水種植物，或者擺一缸魚，總之有生命有水就得，但記住一定要係真嘢，電子風水魚唔得㗎。&#13;<br> 另外喺間屋嘅財位（詳情見噚日刊登嘅表）擺大葉植物，size唔使好大，但啲葉要大塊啲，即係圓形葉，亦可以擺錢箱，放多啲散銀，就可以聚財。好似黃卓玲間屋大門向東北，財位就喺正西嘅主人房位。如果屋企大門對住個窗，就會漏財，但可以放一棵高而且多葉的植物擋漏財。&#13;<br> （五之二）&#13;<br> 口述：蘇民峰　筆錄：張止寒&#13;<br> 攝影：馬啟然　住宅提供：黃卓玲</spanclass></p></body></html>