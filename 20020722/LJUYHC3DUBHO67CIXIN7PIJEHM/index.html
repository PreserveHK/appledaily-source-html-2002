<html><header><meta charset="utf-8"><title>新車速報：<br>三菱LancerT-Touring辣得夠英</title></header><body><h1>新車速報：<br>三菱LancerT-Touring辣得夠英</h1><p>臨近8月，日本三菱車廠將會有一輪新攻勢展開，打頭陣會係一部配備有1.8公升GDITurbo偈嘅LancerT-Touring型號；佢唔單止擁有一般五門Estate旅行車嘅實用性，兼且重帶出一份高性能房跑車風味，無疑給時下流行嘅一股RV熱浪，增添一份刺激性，對追求動靜皆宜嘅車迷嚟講，實在係一個唔錯嘅選擇。&#13;<br>&#13;<br>記者：陳偉林　攝影：陳偉強&#13;<br>ImageGirl：Vicki</p><p><spanclass><fontstyle>賣相吸引見跑意  &#13;<br> 過往，三菱Lancer車系亦曾引入有着重實用性嘅五門Estate旅行車款；惟今趟呢部簇新嘅LancerT-Touring，卻擁有原廠前後包圍、車身兩邊裙腳、尾定翼，兼且重有四輪15吋跑車合金胎軨組合，要教人眼前一亮之餘，重感受有多一份活潑時尚嘅房跑車味道呢！</fontstyle></spanclass></p><p>&#13;<br> <spanclass><fontstyle>車廂闊落設備實用  &#13;<br> 講到車廂鋪排，亦一啲都唔簡單；既有紅、黑嘅色調配襯，烘托出一份鮮明跑格之餘，Momo真皮跑車軚環及波棍，亦非一般Estate旅行車可及。再者，前排仿桶形座椅設計，而後排亦可作左右獨立收摺平放，令尾廂空間倍增之外，尾廂地台下更置有大型儲物匣，重見好實用㗎！至於設備方面，除電窗、電鏡及電天窗外，還有原廠冷氣、音響及雙安全氣袋組合㖭！</fontstyle></spanclass></p><p>&#13;<br> <spanclass><fontstyle>1.8GDITurbo偈好力  &#13;<br> 然而，全車至吸引會係一台1.8公升GDI引擎，另輔有Turbo組合，匹配埋一套4前速半自動波箱，起跑加速凌厲有勁之餘，重帶出多一份駕駛樂趣；而歐式嘅穩紮車架結構，加埋四輪碟煞，還附有ABS連EBD裝置，每予人有收放自如嘅可靠感，又豈止係一般五門Estate旅行車咁簡單呢！</fontstyle></spanclass></p><p>&#13;<br> <spanclass><fontstyle>記者試後簡評  &#13;<br> <b> 優點：</b> 全車加有大包圍，賣相變得跑意盎然之餘，車廂既闊落好用又見有多一份跑味，兼且加速敏捷有勁度。&#13;<br> <b> 缺點：</b> 方匣子造型稍嫌缺乏一點時尚美，而一套4前速半自動波配搭，亦略嫌未盡完美。</fontstyle></spanclass></p><p><spanclass><fontstyle>三菱LancerT-Touring規格  &#13;<br> 引擎：1834cc直4GDITurbo&#13;<br> 馬力：165ps/5500rpm&#13;<br> 扭力：22.4kgm/3500rpm&#13;<br> 傳動：4前速半自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：195/55R15YokohamaAdvanA460&#13;<br> 尺碼：4425×1695×1465mm&#13;<br> 軸距：2600mm&#13;<br> 車重：1280kg&#13;<br> 平均耗油：13.0km/L&#13;<br> 新車售價：約港幣18萬&#13;<br> 車輛提供：環宇汽車（27211111）</fontstyle></spanclass></p></body></html>