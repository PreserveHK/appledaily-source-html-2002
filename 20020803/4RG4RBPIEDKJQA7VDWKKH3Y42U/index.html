<html><header><meta charset="utf-8"><title>　　香宮中菜好食馳名國際 - 李八方</title></header><body><h1>　　香宮中菜好食馳名國際 - 李八方</h1><p>萬象之都嘅香港舉世知名，喺香港有二十年歷史嘅九龍香格里拉亦聞名遐邇，連香格里拉裏面嘅香宮中菜廳，最近亦揚名國際。美國酒店業權威雜誌《酒店》（HOTELS）最新「全球最佳酒店餐廳選舉」，香宮躋身十大。《酒店》盛讚香宮嘅主廚葉志祥，集中西菜大成，烹調出絕妙佳餚。&#13;<br> 九龍香格里拉嘅公關Christine同八方講，葉大廚十四歲就入行，喺麗晶宮夜總會做學徒，到咗𠵱家，係前政務司司長陳方安生同富商潘廸生慕名捧場嘅大師級名廚。據講陳四萬最愛香宮嘅脆皮雞同紅燒翅。不過《酒店》點名推介嘅，係香宮嘅招牌菜「高湯龍皇果」，用燒唔着嘅日本紙墊住啲上湯同龍蝦，器皿下面用火烘住咁上菜。嘩！諗起都流晒口水。&#13;<br> （圖）據說陳方安生是葉大廚的食客。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>