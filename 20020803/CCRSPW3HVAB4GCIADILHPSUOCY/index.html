<html><header><meta charset="utf-8"><title>GUNDAM又嚟搶錢</title></header><body><h1>GUNDAM又嚟搶錢</h1><p>機動戰士GUNDAM簡直係電視、模型及遊戲界中嘅不死物，用一年戰爭故事加上打不死嘅阿寶同馬沙，無論出乜嘢一樣賣個滿堂紅，家用機之前例子有《傑尼之野望》、《SDGUNDAM》，今日就有PS2新Game《機動戰士GUNDAM戰記》，首日推出旺角已由定價$376炒到上$480，限定版就報$680左右，足足比定價貴成百蚊，今次行貨版包裝同日本版並冇分別，限定版除附送T恤等精品外，碟面更與普通版有分別，買嘅時候記得留意。而同日推出嘅GBA《機械人大戰R》就賣$320-$340左右，由於老翻帶會自動洗SAVE關係，要玩爆機就一定要買原裝喇！&#13;<br> 上個星期XBOX隻《叢》就再度有貨，不過都要賣成$430-$440，之前斷咗貨嘅PS2《電車GO旅程篇》同專用手掣，灣仔數字場重有貨，想買嘅不妨快啲去入貨。&#13;<br> 順口提提，PS2行貨遊戲8月開始價錢略有調整，6,800日圓定價為HK$376。</p><p><spanclass><fontstyle>GC《BioHazardZero》預訂行貨送體驗版  &#13;<br> GC之前嘅《BioHazard》重新製作版大獲好評，出色嘅畫面令大家更期待全新的《BioHazardZero》，據Capcom經銷商透露，雖然《BioHazardZero》已延期至11月發售，但行貨將會喺8月中同日本同步免費派發試玩版予預訂玩家，不過相信數量亦十分有限，有興趣不妨去相熟遊戲店問吓。</fontstyle></spanclass></p><p><spanclass><fontstyle>重頭遊戲發售日期  &#13;<br> PS2《AutoModellista》8月22日&#13;<br> Capcom用卡通+漫畫式手法去做格鬥遊戲大家就見得多，呢款以同樣手法製作嘅賽車遊戲類似《RidgeRacer》般爽快。&#13;<br> &#13;<br> PS2《VirtuaCopRe-Birth》8月15日&#13;<br> 經典光槍名作加上PS2畫面，喺槍Game極少情況下，亦冇乜唔買嘅理由，不過定價5,800日圓（約HK$380），則略覺搵笨。&#13;<br> &#13;<br> PS2《真三國無雙2》中文版8月上旬&#13;<br> 講咗幾個月終於推出，不過月尾有隻加強版頂住，定價4百幾唔知重有冇捧場客。&#13;<br> &#13;<br> PS2《真三國無雙2~猛將傳》8月29日	舊酒新瓶之作嘅加強版，不過加咗7個他國人物（包括真三中最強的呂布！）的無雙模式，以及3,800日圓（約HK$250）嘅定價，就真係極之吸引。&#13;<br> &#13;<br> PS2《ProJectMinerva》8月22日&#13;<br> 藤原紀香擔正主角，唔知城城有冇份出場？&#13;<br> &#13;<br> DC《TheKingofFighters2000》8月8日&#13;<br> &#13;<br> 文：打機鐵人</fontstyle></spanclass></p></body></html>