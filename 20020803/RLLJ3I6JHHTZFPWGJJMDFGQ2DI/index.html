<html><header><meta charset="utf-8"><title>新車速報：<br>大發VmaxRS加天窗睇星星</title></header><body><h1>新車速報：<br>大發VmaxRS加天窗睇星星</h1><p>大發VmaxRS自推出以來，廣為香港車迷追捧，代理為應用家嘅要求，最近重替其追加天窗新版，但車價不僅無加，反而重較前便宜㖭！想擁有一部既有個性，又富動感嘅代步小車的話，睇嚟呢部新版VmaxRS，倒真有一定吸引力㗎！&#13;<br>記者、攝影：陳偉林</p><p><spanclass><fontstyle>方匣子賣相顯個性  &#13;<br> 呢部造型似方匣子嘅VmaxRS，前後氣霸加上炯炯有神嘅車燈編排，響同級K-Car當中可謂入型入格，兼且重好有一份獨特性㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>K-Car都有LSD裝備  &#13;<br> 此車用上一台660cc直4DOHCTurbo偈，演繹韌力十足，配合新加入嘅機械式LSD防滑差速裝置，令操控變得穩妥順滑，大有小跑車嘅風姿之餘，四輪高性能15吋合金胎軨，對地抓着力豐富外，制動重予人有收放自如之感㖭！</fontstyle></spanclass></p><p>&#13;<br> &#13;<br> <spanclass><fontstyle>桃木裝飾添豪氣  &#13;<br> 前後兩排四張獨立座椅組合，空間闊落舒適之餘，尾排同樣可收摺放平，加上地台下嘅雜物匣，空間既闊落又見實用性；另外新車除備有四門電窗、門邊電鏡同中央門鎖外，重有電天窗及原廠恒溫冷氣。若然想豪氣一點的話，大可多畀幾千蚊，加入桃木修飾㗎！&#13;<br> &#13;<br> <b> 桃木裝飾有價</b> &#13;<br> 1.表板外框+2.中控台連冷氣送風口+3.首飾箱橫眉+4.前後門枕+5.波棍的&#13;<br> =售價：$3,200</fontstyle></spanclass></p><p><spanclass><fontstyle>大發VmaxRS天窗版規格  &#13;<br> 引擎：659cc直4DOHCTurbo&#13;<br> 馬力：64ps/6000rpm&#13;<br> 扭力：10.2kgm/3200rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：165/50R15BridgestonePotenzaRE030&#13;<br> 尺碼：3395×1475×1550mm&#13;<br> 軸距：2360mm；車重：870kg&#13;<br> 新車售價：$96,800（標準版）&#13;<br> 車輛提供：大發汽車（23970802）</fontstyle></spanclass></p></body></html>