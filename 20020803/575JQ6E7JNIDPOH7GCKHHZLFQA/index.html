<html><header><meta charset="utf-8"><title>星級教室：下身肥胖最忌花碌碌</title></header><body><h1>星級教室：下身肥胖最忌花碌碌</h1><p>今個夏天好流行圖案款式嘅服裝，呢類衫我NelNel張學潤都覺得幾「蝦」人着。&#13;<br> 如果上下身都比較肥嘅，就千萬唔好着有圖案嘅裙同褲，因為咁樣會將人嘅視線向下移，令到你下半身感覺好重。最正確嘅配襯方法係視線轉移，上身比較瘦嘅，着起圖案衫就最fit，咁樣先可以表現自己嘅優點，記住格言「圖案花衫勿亂着，轉移視線為上着」。<br> &#13;<br> <spanclass>加絲巾添生氣 &#13;<br> 另外，有好多OL都問我，返工成日都係着套裝，感覺好悶，有啲乜嘢方法可以令返工衫帶朝氣呢？啲套裝離唔開係黑、白同灰色，不過都有好多方法變得有生氣啲，例如加條絲巾，效果已經唔同晒，重可以不時轉換吓顏色㖭，紅色襯黑色都唔錯㗎！&#13;<br> （五之三）&#13;<br> 口述：張學潤&#13;<br> 筆錄、攝影：馮美茵&#13;<br> 示範：湯寶如&#13;<br> 化妝：SherylbyBeautySquare&#13;<br> 髮型：CalvinChanbyTete&#13;<br> 場地提供：BeautySquare</spanclass></p></body></html>