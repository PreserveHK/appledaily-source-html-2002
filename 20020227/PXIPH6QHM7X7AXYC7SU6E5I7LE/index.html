<html><header><meta charset="utf-8"><title>打入全球十大雜誌封面<br>超儀何家淑女Look煞食</title></header><body><h1>打入全球十大雜誌封面<br>超儀何家淑女Look煞食</h1><p>賭王何鴻燊的千金何超儀（Josie）去年以「何家淑女」look，為時裝雜誌《Zip》拍封面，更獲日本潮流雜誌《流行通信》三月號，選為全球十大出色時裝雜誌封面之一。Josie昨日接受本報專訪時，大談穿衣之道。</p><p>賭王何鴻燊千金何超儀（Josie）曾獲十大傑出衣着獎，衣着品味備受推崇。去年十一月她以「何家淑女」look，穿上Chanel春夏新裝，駁上長髮，成為時裝雜誌《Zip》封面女郎，更獲日本時裝雜誌《流行通信》三月份中一輯WorldMagazine的報道，選為全球十大最出色的時裝封面之一。<br> &#13;<br> <spanclass>姊弟舊衫輪流着 &#13;<br> Josie昨日接受本報專訪時說：「自己一向畀人嘅感覺係Wild（狂野），絕對唔可以用斯文嚟形容，舊年偶然扮吓靚女，就成為全球最出色嘅時裝封面，真係覺得好開心同好威。我未試過有咁長頭髮，嗰日影相影咗成八個鐘㗎！」&#13;<br> Josie回憶童年時要穿家人的舊衫，她說：「我哋全家都係連卡佛嘅擁躉，細細個要着家姐啲舊衫，大家姐傳畀二家姐，再傳畀三家姐，然後先到我，再輪到細佬（何猷龍）。全部係媽咪揀，直至大個啲十二、三歲，就同家姐（指何超瓊）出街開始自己買衫。」</spanclass></p><p><spanclass>拒拍外國全裸戲 &#13;<br> 問Josie本身是賭王家族成員，言行衣着會否加以檢點？Josie說：「總之唔會令何家丟架，好似曾拍《情慾色香味》嘅導演彼得格連納韋（PeterGreenaway）九八年搵我拍《81/2Women》做女主角，要有全裸演出。我有同Pansy（何超瓊）研究過，最後自己冇信心咪推咗，最後個角色由伊能靜演出。」&#13;<br> 談及穿衣之道，她有自己的一套理論，她說：「會着和諧同contrast，mix&amp;match都好重要，唔會刻意追潮流。」&#13;<br> 採訪：RitaLeung&#13;<br> 圖片提供：《Zip》雜誌</spanclass></p></body></html>