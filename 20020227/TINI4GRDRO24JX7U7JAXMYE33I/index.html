<html><header><meta charset="utf-8"><title>港式韓風OUT到痹本地韓人帶你蒲韓點</title></header><body><h1>港式韓風OUT到痹本地韓人帶你蒲韓點</h1><p>對於我們這班在日本文化裏由細浸到大的人來說，過去一年颳起的韓風，都算是種新衝擊：韓劇、韓歌和電影不停來襲，最大開眼界的還是讓我們知道韓女樣貌如何標致，韓男如何靚仔有型，不過對於一班在香港生活的韓國人來說，意義卻只是聊勝於無，皆因在他們眼中的韓風，在他們的世界根本就不入流，他們在香港的生活依然是一個字──悶。&#13;<br>&#13;<br>記者：周麗懿　攝影：關文慧</p><p><spanclass><fontstyle>唱K：啲歌Out半年先唱一次  &#13;<br> 在香港出生的李東旭（Louis），現職航空公司的網頁Designer，說得一口流利廣東話的他，經朋友介紹下，兩個月前正式在電台兼職主持韓國潮流節目。對香港的韓潮，坦言有點失望：「其實我覺得香港早前嘅韓國潮其實跟得唔係好貼，好多都已經係舊嘢，好似電影咁，《朋友》已經算嚟得好快，大約半年就有得上映，其他的電影都要過咗成年至出，《我的野蠻女友》已經係一年之前嘅作品。」不要以為只是睇過氣電影難頂，原來唱K都不好受，「我哋成班朋友其實好少去唱K，因為香港好少有韓文歌唱，唯一一間BigEcho，但係啲歌就舊到93、94年，所以我哋都係半年至去一次。」&#13;<br> 至於韓劇，不用說，都是舊！舊！舊！Louis說他們韓國人現時正在追看一套由《藍色生死戀》的幕後原班人馬製作的《冬天的故事》愛情劇，韓國那邊正在熱播中，而香港的租帶店就追住入貨，不知道我們有機會欣賞的時候，又會是何年何月！</fontstyle></spanclass></p><p><spanclass><fontstyle>三個月返一次祖家  &#13;<br> 雖然香港的生活苦悶，可幸的是Louis於航空公司工作，平價機票唾手可得，因此每隔三個月就會返一返去祖家，做個真真正正韓國人，「去到通常都會狂食地道街頭小食，唱K唱番夠本，探吓親戚朋友咁。」而最重要的當然就是入貨，「幫吓媽咪買啲香港好貴嘅蔬菜，自己當然亦會買啲CD、食物同埋一啲流行產品。」</fontstyle></spanclass></p><p><spanclass><fontstyle>最慶幸在香港讀書  &#13;<br> Louis回憶在香港讀書時就最開心，只因在韓國做學生的壓力十分大，每天生活就是讀書，睡眠時間亦只有幾小時，他說：「佢哋每朝五點鐘就要起身準備去圖書館溫書，然後七、八點就返學，下午三、四點放學後又要到圖書館溫書，跟住六、七點去上夜校，將平日學校教的再學得深入啲，十點幾返到屋企繼續溫書，一兩點至有得瞓。」的確不可思議，相信韓國學生讀一日書等於香港學生的一個星期，這方面香港真的拍馬也追不上。</fontstyle></spanclass></p><p><spanclass><fontstyle>徐Sir：「當香港係屋企」  &#13;<br> 和Louis是好朋友的徐重源，同樣是在香港出生，原來是第一個韓國籍教師在香港教書，在本地中學任職英文老師已經四年。雖然香港生活苦悶，但徐Sir已經當香港是自己的家：「我從來未住過韓國，亦唔會經常返去，上次返去已經係兩年前，我覺得香港先係屋企，如果要走都可能係去美國，但就唔會返去韓國。」樣貌帶點宋承憲氣質的徐Sir，問他對香港女仔的感覺時，竟然顯得有點難為情：「佢哋都好似韓國女仔咁，幾Fashionable。」其實徐Sir已經有一個感情要好的韓籍女友，無論香港女仔怎樣好，也看不上眼呢。</fontstyle></spanclass></p><p><spanclass><fontstyle>韓人「熱」蒲點  &#13;<br> <b> 唱K去BigEcho</b> &#13;<br> 唯一一間有韓文歌唱的K店，但大部分歌曲都是七、八年前的舊歌。</fontstyle></spanclass></p><p><spanclass><fontstyle>金馬倫新街搞掂日常所需  &#13;<br> <b> 買報紙租帶</b> </fontstyle></spanclass></p><p><B> 雜貨食品</B> </p><p><b> Wet到中環SOHO區</b> &#13;<br> 不少在港年輕韓國人鍾情香港華洋雜處的氣息，和朋友傾偈飲酒當然揀最具鬼佬氣息的一區。</p><p><b> 正斗韓菜山東館</b> &#13;<br> Louis推介韓國食肆山東館位於尖沙嘴漆咸圍，招牌全是韓文，不走近看，不會知道是食店，這裏主打是中華料理，但韓國風味極之濃厚和傳統，湯飯最正。</p><p><spanclass><fontstyle>六招韓語媾仔女  &#13;<br> 韓國靚仔靚女多，想跟初相識的韓國人有更親切的接觸，以下這些簡單易學的韓語就要學定傍身啦！</fontstyle></spanclass></p><p><spanclass><fontstyle>韓人在港只有六、七千  &#13;<br> 在港的韓國人喊悶，不是沒有原因的，根據大韓民國駐香港總領事館李先生提供的資料，現時在香港的韓國人數目大概只有約六千五百人左右。人數的確不算多，供求定律加上香港人素來鍾情日本文化，日劇、電影就如風車轉不停上演，日本潮流、漫畫、卡通、服裝源源不絕，韓風如要跟日本看齊，相信還有一段相當長時間。</fontstyle></spanclass></p></body></html>