<html><header><meta charset="utf-8"><title>葬妻費被騙綜援漢陷困</title></header><body><h1>葬妻費被騙綜援漢陷困</h1><p>六十四歲的黎兆文近日迭遭打擊，其妻兩星期前不幸因糖尿病逝世，他復遭一名無良騙子以代辦殮葬事宜為名，騙去綜援金，可憐的黎伯人財兩空，傷心欲絕，生活更陷困境。</p><p>「嗰日喺醫院殮房門口有個男人話係殯儀館職員，可以幫我搞殮葬，叫我畀四千五百蚊定金佢，轉頭會畀番張收據我，當時我個心好亂，信晒佢講，點知我等咗佢個幾鐘都唔見佢返嚟。」黎伯語帶激憤地說。&#13;<br> 近年，黎伯與三十八歲妻子伍玉霞屢交噩運，九三年兩人遇上嚴重車禍，導致黎伯右耳失聰及右手骨折，年前又曾中風及進行膽石割除手術；其妻則因意外的後遺症而患上精神分裂，需要定期覆診。<br> &#13;<br> <spanclass>上月註冊結婚 &#13;<br> 本月初，其妻喉嚨發炎，本以為小事一樁，豈料過了幾天，病情急轉直下，二月十五日入院留醫，翌日病逝，醫生指其死因乃糖尿病引發急性併發症。&#13;<br> 「佢平時冇病冇痛，點知呢次病到成個人落晒形，嘢又食唔到，只係可以飲奶。入院冇幾耐已經休克，跟住就救唔番，我都唔知佢有糖尿病。」精神委靡的黎伯躺在牀上流着淚說。&#13;<br> 黎伯透露，他與妻子均曾經歷一段破碎婚姻，兩人於十多年前認識，共賦同居，共歷不少患難，鶼鰈情深，並於上月中正式註冊結婚，詎料不足一月其妻便因急病逝世。&#13;<br> 「我原本諗住會行先過佢，所以同佢註冊結婚，然後喺公屋入面加埋佢嘅戶籍，就算我唔喺度佢都唔使流離失所，點知佢會去得咁突然，我想過跟埋佢去，唔使留低我一個人咁痛苦。」</spanclass></p><p><spanclass>三餐亦成問題 &#13;<br> 以往任職保安員的黎伯，自車禍後未能覓得工作，夫婦依靠綜援金維生，如今突遭變故，黎伯莫說無法負擔亡妻的殮葬費，就連一日三餐亦成問題。&#13;<br> 「嗰個人呃晒我啲錢，下月中先至出綜援金，𠵱家我身上剩番百幾蚊，搞到我呢幾日都係食即食麵，希望善心人士可以幫我度過呢個難關。」黎伯哽咽着說。&#13;<br> 蘋果日報慈善基金有見黎伯的悲慘遭遇，即時撥出八千元緊急援助金，暫解其困境。&#13;<br> 捐款編號：C0470&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>