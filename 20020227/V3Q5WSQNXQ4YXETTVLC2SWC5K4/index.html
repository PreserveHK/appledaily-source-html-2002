<html><header><meta charset="utf-8"><title>購物焦點：<br>仿哈利玩具電單車型爆登場</title></header><body><h1>購物焦點：<br>仿哈利玩具電單車型爆登場</h1><p>唔好以為大人先有機會揸靚車，其實小朋友一樣可以買架靚車一嘗駕駛樂。坊間有很多有型有款嘅玩具車，咁多款式之中尤以新登場的哈利仔最為矚目，除此之外還有多款充電及腳踏車，適合三歲至六歲左右的小朋友玩，一於買部返去等小朋友可以在花園平台等地方過足癮啦！&#13;<br>&#13;<br>記者：黃秋燕　攝影：伍慶泉、陳穎&#13;<br>ImageBoy：唐子豐</p><p><spanclass><fontstyle>日本限量哈利仔  &#13;<br> 這款日本限量一千部的仿哈利電單車，外形逼真唔在講，就連哈利獨有的聲音亦跟到十足，只要扭油門，電單車便會發出超勁的哈利引擎聲，而且還有煞車及響按聲，而當煞車時尾燈會亮起，相當搞鬼。這架是6V充電車，當充足電後可玩約個半鐘左右，由於這架電單車可承受重量大約40kg，時速更可達5公里，因此除了可供三歲以上的小朋友玩之外，身形較嬌小的女士都可以一試，做個有型哈利人。</fontstyle></spanclass></p><p><b> 哈利發燒友點睇</b> &#13;<br> 本身係哈利發燒友嘅阿Rick，擁有一部有型到不得了的哈利。佢覺得呢部玩具車都一樣咁型仔，尤其係發出的仿哈利的聲音更是惟肖惟妙，不過稍嫌價錢貴咗少少啦！</p><p><spanclass><fontstyle>電車系列  &#13;<br> <b> 兒童四驅車</b> &#13;<br> 唔鍾意跑車，可以選擇外形較粗豪的越野四驅車，這部產自西班牙的四驅車，車身就如一般四驅車般比較高，加埋防撞欄同兩盞大車頭燈，非常逼真。此車屬6V的充電車，充滿電後可玩約5小時，而車速平均都有每小時6-7km。&#13;<br> &#13;<br> 尺寸：97cm×61cm&#13;<br> 售價：$2,999(WISE-KIDS)</fontstyle></spanclass></p><p><b> DreamCar寶馬Z3</b> &#13;<br> 小記雖然冇車牌，但都好似好多人咁有部DreamCar，總希望有朝一日能夠擁有，而小記嘅夢想之車就是寶馬跑車Z3，佢嘅古典外形夠晒吸引，且有一貫小跑車風格。這架塑膠製的迷你Z3，外形似到十足十，屬6V的充電車，充足電後可玩4小時左右，最快車速每小時6km。&#13;<br> &#13;<br> 尺寸：110cm×50cm&#13;<br> 售價：$2,500(Lifestyle專門店)&#13;<br> &#13;<br> <spanclass><fontstyle>車廂裝備夠認真  </fontstyle></spanclass></p><p><spanclass><fontstyle>腳踏車系列  &#13;<br> <b> 可摺合寶馬JuniorRacer</b> &#13;<br> 如果覺得充電車麻煩，那麼腳踏車可能會適合你，這架外形仿賽車款的腳踏車，車身線條簡單吸引，腳踏設於座椅下，加上座椅及軚盤位可摺合，收藏方便兼唔阻地方。價錢比充電車便宜，想買嘅朋友要注意喇，因為暫時無貨，但可預訂，大約三星期後可取貨。&#13;<br> &#13;<br> 尺寸：115cm×55cm&#13;<br> 售價：$2,000(Lifestyle專門店)&#13;<br> (預訂約需三星期)</fontstyle></spanclass></p><p><b> 矜貴Audi腳踏車</b> &#13;<br> 如果屋企嘅小朋友年紀比較小，充電車可能太大部唔多適合，不如揀這款Audi膠車仔，Size細細啱晒初學行的小朋友。銀色車身零舍Cool，車頭有Audi標誌，成架車都矜貴晒！&#13;<br> &#13;<br> 尺寸：70cm×35cm&#13;<br> 售價：$1,090(奧迪陳列室)</p><p><b> 店舖資料</b> &#13;<br> JCShop(31022783)&#13;<br> 銅鑼灣時代廣場833號舖&#13;<br> &#13;<br> Lifestyle專門店(25776168)&#13;<br> 銅鑼灣恩平道42號亨利中心地下&#13;<br> &#13;<br> 奧迪陳列室(25281862)&#13;<br> 灣仔告士打道51-57號第一太平銀行中心地下&#13;<br> &#13;<br> WISE-KIDS(25063328)&#13;<br> 銅鑼灣時代廣場905-906號舖</p></body></html>