<html><header><meta charset="utf-8"><title>701收料站：博軟放風有得炒</title></header><body><h1>701收料站：博軟放風有得炒</h1><p>今日又有隻創業板新股博軟控股（8096）上市。靚女經紀話，由於又係全配售，兼且聽講有多名大哥拍心口話得，所以隻股有短炒價值喎。&#13;<br> 博軟今次發行1.25億股，招股價每股40仙，集資總額只有5000萬元，真係size細細容易炒。&#13;<br> 老實講，過年前已經有朋友同小初提過呢間公司，小初第一個印象就係覺得間公司個名古怪，收尾聽聞話間公司從事「瘦客戶機」解決方案嘅軟件，就更加一頭霧水，但靚女叫到，點都要應酬吓，所以要咗些少。<br> &#13;<br> <spanclass>短炒見好要收 &#13;<br> 雖然聽聞今次有間華資證券行出力照起，但睇番公司背景，原來同億勝生物科技（8151）同一系統，億勝股價由去年6月首日掛牌1.20元高位，到近期約40仙水平，表現認真麻麻，睇怕小初都係見好即收，賺幾格就走人算啦！</spanclass></p></body></html>