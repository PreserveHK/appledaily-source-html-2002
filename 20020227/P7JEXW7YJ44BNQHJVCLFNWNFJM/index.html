<html><header><meta charset="utf-8"><title>過氣歌手轉數高笑人足球開財路</title></header><body><h1>過氣歌手轉數高笑人足球開財路</h1><p>今年在維園年宵市場賺大錢的「笑人足球」，老闆阿Joi是個設計師兼漫畫家，想出以電影《少林足球》做噱頭，製成「鐵頭功」、「大力金剛腿」等吹氣玩具，結果勁賺十六萬元，而且還計劃日後將吹氣玩具和自己的漫畫打入美國市場賺大錢。這個自信十足、時時刻刻都在創作的三十多歲大男人，十二年前原來跟現在的天后王菲是同期出道的新人，還拿過金唱片，只因性格率直孤僻，出道兩年後引退。大家還記得《喜歡我》這首歌嗎？他當時的藝名叫劉祖兒。&#13;<br>&#13;<br>記者：曾順珍　攝影：關文慧</p><p><spanclass><fontstyle>發財秘笈  &#13;<br> <b> 年宵勁賺16萬</b> &#13;<br> 踏入阿Joi在柴灣的簇新辦公室，只有三數張辦公桌和一些雜貨，其中還有剛在年宵售剩的吹氣玩具，但更多的是到處都擺放着的心愛模型公仔，差點以為他是模型公司的老闆。&#13;<br> 問阿Joi在年宵檔賺了多少錢？他只是望着我，沒有任何反應，因為他說自己對數字不大清楚。幸好他的太太Janey在旁，立即用計數機篤數，然後逐個數目回答：「在維園、旺角和荃灣共用六萬七千元投得四個舖位，買了二十萬貨，用八千請二十個員工、幾天的生意額約有四十八萬、淨賺十六萬……</fontstyle></spanclass></p><p><b> 意念來自仔女</b> &#13;<br> 「擺年宵攤檔其實是我的試金石，早在去年十一月，我已跟大陸的廠傾過合作生產吹氣玩具，所以搞年宵就當作宣傳，因為在年宵中可以讓更多人見到新產品。而結果亦證實好受歡迎，我就見過一個BarTender戴着『鐵頭功』來溝酒，又在海灘上見到有家人戴着『鐵頭功』同『大力金剛腿』來玩，於是我哋開心到立即送一個『爆樽』畀佢哋。」&#13;<br> Janey話吹氣玩具的意念是來自對仔女，因為他們很愛看周星馳的《少林足球》，便想小朋友可能會喜歡戴着帽子撞來撞去，而且又不怕被人扑頭，於是便從中想出這些玩意。</p><p><b> 食住條水搵大錢</b> &#13;<br> 做生意多是見勢好便食住條水上，由於年宵賣個滿堂紅，他們決定再設計多些吹氣玩具，還來一招舊酒新瓶，用可愛人物作包裝，再推出「鐵頭功」和「爆樽」，還準備下月在沙田新城市廣場搞攤位和玩遊戲。&#13;<br> 大計不止這些，還希望可以在暑假時候推出一套適合在沙灘上玩的吹氣玩具，包括兩隻腳和一個波，可以令玩者將吹氣腳套在手上，然後互相打波。</p><p><spanclass><fontstyle>大腦發功  &#13;<br> <b> 觸覺比人快</b> &#13;<br> 訪問期間，阿Joi不停地摸着工作桌上的電腦，有時開囡囡的照片給記者看，有時不知在做甚麼，他話別以為他不出聲便是發呆，其實他滿腦子想着設計工作。&#13;<br> 「我是一個Designer，而且又好鍾意設計工作，我不但會設計玩具，還會設計服裝（剛巧有個大陸廠商邀請他設計時裝，準備發展東北市場），還有我亦曾設計過手表和書包，只是未有時間把它們推出市場。」說着便在身後的書櫃取出一張手表和書包的設計圖樣給我看。</fontstyle></spanclass></p><p><b> 想做漫畫家</b> &#13;<br> 禁不住要問他一聲還有其他設計沒有？他想也不想，跟着又取出一叠Storyboard，上面全是用鉛筆勾劃出來一格格的漫畫，看來像是個故事。&#13;<br> 「我套漫畫叫《UncleUrge》，內容以一個字來形容──愛，故事很世界性，例如講戰爭對世界的影響、疾病係點樣得來等，其實早在94年我已開始構思這個古仔，重有畀過玉皇朝、劉定堅和徐克睇過，但佢哋全部唔Buy，因為話搵唔到錢喎。不過我會盡快完成套漫畫，希望可以打入美國市場，畢竟香港人的吸收能力較慢，未必會接受到我的漫畫。」他期望可以出UncleUrge的文具、書包、玩具和ActionFigure。&#13;<br> 「我所有的Concept都是圍繞小朋友，希望可以帶正確的訊息畀佢哋，我覺得自己天生的才能係要向呢方面發展，如果唔用就會好嘥。」阿Joi不諱言他的觸覺較別人快，好像掌門人電視節目曾為曾志偉做一個半身金像，阿Joi話早在97年時，他已經有此念頭。&#13;<br> 「好似顧修全話，我諗到一個Concept，但有可能別人在瞓覺時收到我大腦發出的訊息，於是便會想到跟我一樣的意念。」</p><p><spanclass><fontstyle>剎那光輝  &#13;<br> <b> 啞仔做歌手</b> &#13;<br> 見阿Joi說話直腸直肚，毫無保留和掩飾，真難想像以前會是吃娛圈飯的人。&#13;<br> 「我係比較另類，阿媽話我以前係自閉仔一名，好少講說話，有名叫啞仔，但我都唔明點解有人請我出唱片，都算奇怪。」&#13;<br> 阿Joi的入行經過都算簡單，因為他初出道時在一間漫畫社當助理，後來公司老闆覺得他有個性，於是便叫他去試音，就這樣一Take過OK咗，不過性格問題令他決定出道兩年便要急急收山。&#13;<br> 「應該說是這個圈子唔適合我，因為我性格太激太直，很易開口得罪人，總之都曾經試過搞到好唔開心。」</fontstyle></spanclass></p><p><b> 應該很紅</b> &#13;<br> 不快的事情有很多，例如曾經有記者問他為何經常着那幾件穿窿衫，性格自我的他又不愛被人擺布，排舞老師的舞蹈又太老套令他接受不了，在錄音室錄歌時要重唱好多次好辛苦……阿Joi記的全都是不開心的事。&#13;<br> 阿Joi以前拿過的金唱片和宣傳海報仍放在新辦公室內，對唱歌興趣依然濃，仍記得歌迷對自己的狂熱，對十年前當歌手的滋味他確是有點懷念。跟阿Joi同期出道的有草蜢、王菲，全都在娛圈佔重要位置，但對當日的決定，阿Joi表示絕無後悔。&#13;<br> 「我覺得如果我繼續下去，應該可以去到好高位置，可能比我現在搵得好多錢，但卻要承受好大壓力，你估有無可能Keep到𠵱家嘅樣子呢？……如果現在我才去唱歌，我想會比較適合，因為那時唱歌的Talent未出，現在就出晒，而且我覺得自己係個幾Artist的人……」&#13;<br> 始終是剎那光輝，在一些人的回憶中是永恒的。</p><p><spanclass><fontstyle>凹凸關係  &#13;<br> 阿Joi可以有這麼多設計靈感，全靠有個溫暖的家庭，他話太太和仔女是動力的來源，可以令他從中得到啟發。尤其是太太，就更是他的最佳拍檔，他用一凹一凸去形容自己和太太的關係，就是大家互相取長補短。「我每次返到屋企都會好開心，雖然有時唔明個仔同個女點解有咁多爭執……我唔知太太對我的動力有幾大，但淨係知道我將所有嘢都奉獻畀佢，都係佢強搶我的……（此時太太白了他一眼）唔係，係我自願嘅。」</fontstyle></spanclass></p></body></html>