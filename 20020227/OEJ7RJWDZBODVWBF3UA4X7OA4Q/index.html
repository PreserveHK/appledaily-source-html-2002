<html><header><meta charset="utf-8"><title>地產多聲導：地產商唔等得</title></header><body><h1>地產多聲導：地產商唔等得</h1><p>馬年矚目新盤愉景灣海澄湖畔內購銷情理想，公開登記首日反應就麻麻地，不過，其他發展商都唔等得咁多，一於照推盤，嘉里建設（683）嘅大埔滌濤山將於明日開記者會公布詳情。而永泰亞洲賣咗一段時間嘅小欖漣山，都響聽日公布「新買家獎勵計劃」，睇嚟又係「着數」嘅優惠。<br> &#13;<br> <spanclass>劉皇發歎香港烏燈黑火 &#13;<br> 蘭西噚日響九鐵屯門兆康站平頂儀式後，與屯門區議會主席及有「新界大地主」之稱的劉皇發吹吹水，傾到有關佢新田發展項目時，便好嘮嘈咁話啲地應攞來發展，且密度愈高愈好，要好似對河深圳咁起晒高樓大廈。佢重打趣話內地人以前游水落嚟，都知道游向燈火通明處就一定是香港，但𠵱家就弊嘞，游上岸先知去錯地方，因為𠵱家「光澄澄」的喺深圳，香港嗰邊烏燈黑火。&#13;<br> 政府近年為了搜集民意，都好興做吓調查，但蘭西聽啲業內人士講，受委託做調查嘅公司，好多時都係響調查前做吓諮詢，中段又搞諮詢，到收尾出來嘅結果同市場意見差唔多。&#13;<br> 蘭西</spanclass></p></body></html>