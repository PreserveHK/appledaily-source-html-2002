<html><header><meta charset="utf-8"><title>新車速報：<br>棍波辣車現代CoupeFX2.7</title></header><body><h1>新車速報：<br>棍波辣車現代CoupeFX2.7</h1><p>早陣子，韓國現代汽車推出全新CoupeFX跑車，除予人耳目一新有高級歐洲車風貌外，匹配一台2.7公升V6偈跟4前速半自動波組合，還予人有易於駕馭嘅體驗。惟想真正享受到汽車強悍一面的話，代理新近引入嘅6前速手波CoupeFX，倒真會令人有截然兩樣嘅觀感；而源源不絕嘅引擎輸出，響每個波段嘅發揮，更可稱得上係淋漓盡致㖭！&#13;<br>&#13;<br>記者、攝影：陳偉林</p><p><spanclass><fontstyle>試完車，覺得點？  &#13;<br> 呢部CoupeFX2.7改用一套6前速手波，較原來配用4前速半自動波裝置，表現可謂脫胎換骨，CloseRatio波檔加速有力，令尾段發揮強勁外，攻彎時亦要來得有強悍跑車風格。不過，一台2.7公升V6偈耗油量始終稍高；雖然造工鋪排亦有大躍進，惟獨品牌嘅知名度，仍較歐、日產品有段距離。</fontstyle></spanclass></p><p><spanclass><fontstyle>不乏追捧者影響到港期  &#13;<br> 全新現代CoupeFX自面世以來，響歐洲一直有唔錯嘅口碑同銷量，就連右軚型號亦見有供不應求嘅現象，連帶頂級6前速手波版型號，亦要遲到最近方有新車抵港。當你近距離接觸呢部新一代跑車時，你會被佢全新面貌、甚有台型嘅車體同埋一對炯炯有神嘅大燈所吸引住，加上再無半點韓國車嘅觀感，自然更易為車迷所受落啦！</fontstyle></spanclass></p><p>&#13;<br> <spanclass><fontstyle>6前速手波發揮至極  &#13;<br> 新近引入嘅CoupeFX，裝有一套頂級6前速手波配搭，較原有4前速半自動波，更為適合一台雄渾有勁嘅2.7公升V6偈發揮，或許直路加速感兩者無大分別，惟馳騁於彎路時，備有CloseRatio6前速手波裝置嘅CoupeFX，要來得剛勁有韌力，加埋一套電子TCS循迹系統、四輪碟煞以及ABS連EBD系統，就算高速下轉彎抹角，都仍見有十足嘅可靠感㗎！</fontstyle></spanclass></p><p>&#13;<br> <spanclass><fontstyle>車廂豪邁有前衞感  &#13;<br> 過往，現代CoupeFX不過係一款走普及化路線嘅跑車設計，惟迄今嘅新一代型號，車廂鋪排好講究，全以高級真皮鑲嵌外，重有純種跑車要求嘅桶形座椅，匹配埋電鍍面板裝飾，重予人感受有High-tech嘅前衞性；再者，車廂空間夠闊落之餘，尾排椅背重可以獨立收摺放平，令尾廂容量倍增外，重好有一份實用感㖭！</fontstyle></spanclass></p><p><spanclass><fontstyle>現代CoupeFX2.7規格  &#13;<br> 引擎：	2656ccV6DOHC&#13;<br> 馬力：	167ps/6000rpm&#13;<br> 扭力：	25.0kgm/4000rpm&#13;<br> 傳動：	6前速手波，前輪驅動&#13;<br> 懸掛：	（前）麥花臣支柱（後）雙連桿&#13;<br> 制動：	（前）透氣碟（後）碟式（ABS）&#13;<br> 輪胎：	215/45ZR17MichelinPilotSport&#13;<br> 尺碼：	4395×1760×1330mm&#13;<br> 軸距：	2530mm&#13;<br> 車重：	1393kg&#13;<br> 0-100公里：8.2秒&#13;<br> 極速：	220km/h&#13;<br> 平均耗油：	15.0L/100km&#13;<br> 新車售價：	$193,800&#13;<br> 車輛提供：	太古亞洲汽車（25272777）</fontstyle></spanclass></p></body></html>