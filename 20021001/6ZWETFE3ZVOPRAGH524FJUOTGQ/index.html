<html><header><meta charset="utf-8"><title>　　中銀香港一周年搞運動會 - 李八方</title></header><body><h1>　　中銀香港一周年搞運動會 - 李八方</h1><p>今日除了係國慶，亦係中國銀行（香港）一歲生日；去年今日，中銀十間姊妹行合併，成為中國銀行（香港），是本港銀行業最大規模的銀行合併活動。八方昨日見到中銀香港副總裁柯文雅，問佢有乜慶祝活動，佢話十月一日係假期，所以沒有慶祝活動，但下個星期中銀內部會有幾場運動會，畀員工輕鬆吓。八方問佢自己會參加邊項運動，柯總原來會去跑步。&#13;<br> 過往一年，中銀由十間姊妹行，變成今日本港第三大市值的銀行，相信上上下下的員工確實吃了不少苦頭。八方知道明日總裁劉金寶會以銀行公會主席身份出席記者會，預料眾行家一定不會放過大好機會，問吓佢對中銀重組一周年有乜感受。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>