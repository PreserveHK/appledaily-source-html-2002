<html><header><meta charset="utf-8"><title>DVD-RAM/R、CD-R/RW雙讀<br>Panasonic最新5.1一體式DVD機</title></header><body><h1>DVD-RAM/R、CD-R/RW雙讀<br>Panasonic最新5.1一體式DVD機</h1><p>5.1影院組合係一個潮流，Panasonic在日本宣布推出呢部5.1一體式DVD機套裝SC-ST1；全機最大特色係採用座地式設計，除前、後置喇叭之外，連播放機體部份都使用企身設計，感覺真係有幾分歐洲某大廠影音組合的影子！&#13;<br> 齋賣樣當然唔夠啦！SC-ST1對應碟種相當全面，除一般DVD光碟外，佢重播到自己燒錄嘅DVD-RAM/R同CD-R/RW；音樂部份就玩到AudioCD、MP3CD同收聽AM/FM收音機，整體功能幾全面。5.1喇叭系統整體輸出有310W，一般百零二百呎香港家居環境，應該夠用有餘。預計SC-ST1會在今年12月1日在日本推出，售價約$8,500，感覺略為貴咗啲！&#13;<br> &#13;<br> 記者：朱崇德</p></body></html>