<html><header><meta charset="utf-8"><title>奶路臣街掃零食當飯食</title></header><body><h1>奶路臣街掃零食當飯食</h1><p>陳家五口雖住半山，閒時都會到旺角買書買波鞋，但三位小孩只顧住街上有何新款小食出爐。近幾個月，奶路臣街一帶還多了幾間意、韓、日、台新店，對他們來說簡直係天大喜事！今日就有請為食家族指點迷津，掃勻最新鮮出爐的冬日美食！&#13;<br>&#13;<br>記者：梁佩芬　攝影：陳陶鈞</p><p>旺角街頭小食多的是，但對三小鬼來說，甚麼魚蛋、雞翼、煎釀三寶都太濕碎喇！通常會揀啲新出品又外形得意嘅嘢食，難得係連爹哋媽咪都咁鍾意掃街，陳太話：「小食店至少都領有食物牌，點都乾淨同衞生啲，畀佢哋食嘢都放心好多。」</p><p><spanclass><fontstyle>1.栗子窩夫「當造」  &#13;<br> 一個日本人在奶路臣街，開舖專買日本潮流小食，夏天個個爭着買凍凍的忌廉窩夫；冬天到栗子登場時間，供應期只到十二月中。$8嘅栗子窩夫毋須等就可以即叫即食，難怪可以日賣200個！&#13;<br> &#13;<br> <b> 新鮮栗子窩夫$8日賣200個</b> &#13;<br> 入冬後總看到的栗子檔，今次以窩夫形式登場，新鮮熱辣。</fontstyle></spanclass></p><p><spanclass><fontstyle>2.第二代魷魚機只此一家  &#13;<br> 日韓兩國乜都爭餐死，連小食都無所不用其技。舊款魷魚機只會將一塊魷魚切成一條條絲，最新第二代魷魚機，將魷魚壓成波浪形狀，可自己撕成絲狀，只此一間，推出一星期，居然每日賣400塊！&#13;<br> &#13;<br> <b> 韓式曲曲魷魚$13/隻日賣400塊</b> &#13;<br> 這部只此一家的製燒曲曲魷魚機，在製成一塊塊魷魚後要自己夾落袋，好有特色。</fontstyle></spanclass></p><p><spanclass><fontstyle>3.的骰雞件唔油膩  &#13;<br> 由三名年輕小夥子經營的小食店，開業僅四個月，由設計食物到製造一手包辦。調查數月，得知香港人掃街最重視食物的份量，最好細細粒，幾個人一齊Share就最啱。</fontstyle></spanclass></p><p><spanclass><fontstyle>4.$5有得飲有得食  &#13;<br> 食完咁多小食，都要飲番杯冰涼飲品降溫。曾經風靡一時的台式沙冰，到今年仍然大熱，重要只係賣$5，有十多款選擇，有西瓜、芒果、士多啤梨、奇異果，更有入口彈牙又好咬嘅珍珠奶茶。</fontstyle></spanclass></p><p><spanclass><fontstyle>5.6吋pizza兩啖食晒  &#13;<br> 意法美食不再是高檔菜，連旺角街邊檔都有間由兩名曾在意法餐廳工作的廚師主理的Pizza店。至於另一店內的Pizza由一部小型薄餅機製成，薄餅皮由工場直接運抵，即叫即焗，三分鐘有得食。&#13;<br> &#13;<br> 法式田螺加上香草牛油、蒜茸和芝士，非常惹味。逢買Pizza，加$10有Mocha咖啡，加$3有汽水，食完真係好飽。</fontstyle></spanclass></p><p>有薯仔、洋葱、紅蘿蔔粒、西芹粒、蜆肉及白酒，煲數小時而成的老火湯。</p><p><b> BelgiumWaffle</b> &#13;<br> 地址：西洋菜南街60號地下2號舖&#13;<br> 電話：23857688&#13;<br> 營業時間：11:00am-1:00am&#13;<br> &#13;<br> <b> 韓國小食天地</b> &#13;<br> 地址：奶路臣街漢榮書局側&#13;<br> 電話：28844559&#13;<br> 營業時間：12:30pm-11:00pm&#13;<br> &#13;<br> <b> D3000</b> &#13;<br> 地址：通菜街63-65號地下（水世界側）&#13;<br> 電話：98730786&#13;<br> 營業時間：12:00nn-12:00am&#13;<br> &#13;<br> <b> 台式地道美食</b> &#13;<br> 地址：奶路臣街6號F舖&#13;<br> 電話：23328480&#13;<br> 營業時間：11:00am-12:00am&#13;<br> &#13;<br> <b> Magic@Pizza</b> &#13;<br> 地址：奶路臣街6號地下&#13;<br> 電話：23327022&#13;<br> 營業時間：12:00nn-12:00am</p></body></html>