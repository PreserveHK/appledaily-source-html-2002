<html><header><meta charset="utf-8"><title>病漢獲贈床不用再瞓地</title></header><body><h1>病漢獲贈床不用再瞓地</h1><p>「呢排天氣凍咗，好彩剛剛趕得切有張床，唔使瞓喺地咁辛苦。」癸叔坐在簇新的睡床上，滿懷感激對記者說。&#13;<br> 四十八歲的癸叔，患有小兒麻痹症，導致雙腳扭曲變形，加上一身長滿大大小小的纖維瘤，令他多年來飽受歧視，難以尋找工作，目前只能依靠每月二千四百餘元的綜援金維生，生活清貧刻苦。&#13;<br> 較早前癸叔獲調配公屋，卻因經濟緊絀，無力添置家具，以致家徒四壁，連睡床也欠奉，每晚只能席地而睡，境況淒涼。本報日前報道癸叔的困境後，讀者紛紛伸出援手，捐贈電視機、雪櫃等基本電器；另外，家具店翡翠藤器更慷慨送出一張全新單人床、床褥及餐枱給癸叔，令他歡欣不已。<br> &#13;<br> <spanclass>感謝善長捐款 &#13;<br> 生活環境得以改善，癸叔閒時喜歡看電視，更會入廚弄膳，減省不少外出進餐的費用。「我真係好開心，今次大家真係幫咗我好大嘅忙，都唔知點報答你哋。」&#13;<br> 此外，癸叔喜獲善長捐款合共三千六百元，他表示，已將部份金錢用作購買電熱水爐及石油氣煮食爐，餘款則用作回鄉省親之用。癸叔歎道：「我七十幾歲嘅媽媽喺大陸病咗，佢得我一個仔，我一直都好想返去探佢，但自己冇用，連返鄉下嘅錢都冇，今次好彩得到各位嘅捐款，我可以返去行一趟。」&#13;<br> 捐款編號：C0701&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>