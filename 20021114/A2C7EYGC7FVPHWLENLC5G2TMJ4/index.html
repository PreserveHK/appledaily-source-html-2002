<html><header><meta charset="utf-8"><title>海外試車：本報記者德國實地測試<br>豪！平治Maybach</title></header><body><h1>海外試車：本報記者德國實地測試<br>豪！平治Maybach</h1><p>被視為未來勞斯萊斯轎車頭號大敵嘅平治Maybach，繼早前6月下旬，首部新車乘坐豪華郵輪伊利沙伯二世，從英國橫渡大西洋直抵美國紐約曼克頓區，盛況仍令人歷歷在目之際，德國平治車廠響10月下旬，又安排咗世界各地嘅汽車傳媒，親赴位於Sindelfingen嘅MaybachCentreofExcellence總部，駕駛呢部21世紀嘅超級豪華轎車，並以400多公里路程前赴法蘭克福，我哋《車天車地》版嘅特派記者，再度成為Maybach嘅座上客，究竟有甚麼親身體驗？大家不如一齊嚟睇睇。&#13;<br>&#13;<br>特約記者、攝影：李勤&#13;<br>部份相片提供：德國平治車廠</p><p><spanclass><fontstyle>設備講究Hightech自動化  &#13;<br> 600W強勁音響系統，全車設有21個揚聲器連數碼化處理，能因應車外噪音而自動保持聲量水平，音質予人有如置身演奏廳嘅效果；加上車廂嘅隔音水準極高，重播效果非常傳神。而後座嘅手枕處可翻出摺合式桌子，由鋁及木材製造，手功極之精美，兼可調校水平角度。&#13;<br> B柱對上嘅天花頂部，設有3個指針儀表，分別有車速、時計及室外溫度，供後排乘客閱覽。室內照明柔和醉人，設有天花頂燈、地圖閱讀燈、B及C柱內部各有3盞向上投射嘅小射燈，並可調校光暗，而兩旁後門窗外嘅頂部，各設有透光帶，猶如劇院式照明，令晚間行車倍覺浪漫呢！</fontstyle></spanclass></p><p><spanclass><fontstyle>氣派不凡豪邁突出  &#13;<br> Maybach為平治進軍極級豪華房車市場嘅巔峰之作，以富豪、國家元首、商界領導人為銷售目標，北美洲及東南亞市場將視為最有潛力地區。車系分有62（全長6.17米）長陣及57（全長5.73米）型號，Maybach62嘅前後輪距長達3,827mm，足可容納一整部平治長陣A-Class，車內空間乃量產汽車之冠。&#13;<br> Maybach62嘅後座為焦點所在，設有兩張可調校至半卧式嘅商務客艙豪華座椅；頭枕、椅背、座墊、腿墊、腳踏除可獨立調節外，更可一按式全電動開展或收合。透氣皮椅可滲出冷暖氣，內置氣墊按摩功能，作為任何轎車嘅後座乘客，相信從未如此舒適過。另外，前座椅背各裝有電視屏幕，後座左右乘客可獨立選擇收看電視、DVD、玩電視遊戲或衞星導航地圖，並可憑遙控器轉換所有功能。後座之間嘅中控台內，設有CD、DVD機頭、兩部流動電話、小型雪櫃、純銀香檳酒杯及水杯各兩隻、後排獨立冷氣系統連左右自動恒溫，加上由於後門開啟角度達85度，所以後排設有全電動一按式電索門掣。</fontstyle></spanclass></p><p><spanclass><fontstyle>5.5公升TwinTurbo偈輸出強橫  &#13;<br> Maybach57型號一台5.5公升V12TwinTurbo偈，動力輸出強勁，雖然車重有2,735kg（62型號則為2,855kg），但加速力極強，0至100公里加速只需5.2秒（62型號為5.4秒），喺無車速限制嘅德國高速公路上，全程緊靠快線可以毋須讓路。&#13;<br> 沿自平治SL及E-Class嘅SRC電子制動系統嘅最新版本，採用雙控制器、雙線路設計，前輪制動更係雙卡鉗8活塞組合，制動反應極快感覺傳神，即使由220km/h嘅時速下急煞至140km/h，亦能予人有十足信心。AirmaticDC全電子氣壓避震，可調校全Auto、Comfort及Sport三個模式，全自動時車身表現平穩流暢，吸震效果演繹至佳，而較硬嘅Sport模式相信係車主自行駕駛時，可享受操控樂趣，以提高轉向時嘅穩定性。</fontstyle></spanclass></p><p><b> 記者試後簡評</b> &#13;<br> 相信呢一世人都未試過咁豪嘅乘車感覺，當中長陣版嘅Maybach62（車長6165mm、軸距3827mm），後排一雙恍如安樂椅嘅豪華座席，絕對畀到你有置身飛機商務客艙嘅滋味。設備豪華講究氣派十足，予人有王者風範；行車平穩加速凌厲恍如轎跑車，重畀到你有軟硬適中嘅避震效果呢！&#13;<br> &#13;<br> <spanclass><fontstyle>Maybach57規格  &#13;<br> 引擎：5513ccV12TwinTurbo&#13;<br> 馬力：550ps/5250rpm&#13;<br> 扭力：91.8kgm/2300-3000rpm&#13;<br> 傳動：5前速半自動波，後輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：275/50R19&#13;<br> 尺碼：5728×1980×1572mm&#13;<br> 軸距：3390mm&#13;<br> 車重：2735kg&#13;<br> 0-100公里：5.2秒&#13;<br> 極速：250km/h&#13;<br> 平均耗油：15.9L/100km&#13;<br> 新車售價：約港幣240萬起（未連稅）&#13;<br> 查詢：奔馳中國（25948800）</fontstyle></spanclass></p></body></html>