<html><header><meta charset="utf-8"><title>雲露娜偷得有Taste</title></header><body><h1>雲露娜偷得有Taste</h1><p>荷李活玉女雲露娜維達（WinonaRyder），自從早排被公開喺百貨公司偷竊嘅清單之後，居然令呢啲商品嘅生意額不斷上升。例如雲露娜偷咗髮型用品公司FredericFekkai三個價值約一千一百蚊嘅髮夾咁，近日呢個牌子忽然成為美國女士嘅新寵，人人爭住買，搞到佢哋啲髮夾供不應求，我羅拉就真係唔係好明點解，唔知呢啲係咪叫做另類明星效應呢？</p></body></html>