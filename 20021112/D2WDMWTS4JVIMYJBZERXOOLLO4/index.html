<html><header><meta charset="utf-8"><title>Shine吻賀余文樂</title></header><body><h1>Shine吻賀余文樂</h1><p>男子組合Shine、趙頌茹、小雪和戴辛尉等，昨日在銅鑼灣出席商台「保良局慈善保齡球賽」。&#13;<br> 余文樂明天便二十一歲生日，問Shine成員黃又南和徐天佑會怎樣向余文樂祝賀？黃又南建議徐天佑要向余文樂獻吻。對有報道指李蘢怡在拍攝電影《五個嚇鬼的少年》時，經常黐着徐天佑，徐天佑否認說：「唔係。」黃又南亦解釋：「大家一齊拍戲，唔好話邊個黐邊個，冇理由一cut就走開，一埋位就交戲，咁樣好假，我哋基本上合作愉快。」<br> &#13;<br> <spanclass>關心謝霆鋒官司 &#13;<br> 此外，霆鋒的舊愛戴辛尉十分關心霆鋒的官司，她說：「任何人面對呢啲事情都有壓力，壓力係嚟自傳媒同巿民，佢唔舒服中途離場可以理解，佢嘅情緒都起落好大。」但戴辛尉近日都很忙，所以沒有致電問候霆鋒。&#13;<br> 採訪：李珮洳&#13;<br> 攝影：陳偉權</spanclass></p></body></html>