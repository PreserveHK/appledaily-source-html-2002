<html><header><meta charset="utf-8"><title>新車速報：<br>價廉狠勁愛快156GTASportwagon</title></header><body><h1>新車速報：<br>價廉狠勁愛快156GTASportwagon</h1><p>找來著名音樂人雷頌德為代言人嘅愛快汽車，繼早前運嚟高性能房跑車嘅156GTA後，剛抵埗重有形象一新、別具辣味嘅156GTASportwagon；賣相同樣見獨特有跑意，時下大興RV，新款156GTASportwagon正合時宜，兼且重較同級德國對手，價錢要便宜出一截。又難怪一眾愛快Fans肯耐心等候近半年，以求擁有一部咁有個性嘅旅行車啦！&#13;<br>&#13;<br>記者、攝影：陳偉林</p><p><spanclass><fontstyle>車廂實用又見設備新  &#13;<br> 此車除賣相出位外，車廂兩排意大利真皮座椅，柔軟貼服之餘，前排一雙桶椅重以人體工學設計，既畀到你有十足承托力，而肩脊及頸骨重有可靠保護性。再者，尾排重可以完全收摺放平，令尾廂容量倍增，重見有多一份實用感。除標準化嘅電窗、門邊電鏡及原廠恒溫冷氣及高級音響外，佢重有免提電話裝置及行車電腦顯示，重有不可或缺嘅前後六個安全氣袋連充氣簾幕嘅組合㗎！</fontstyle></spanclass></p><p><spanclass><fontstyle>3.2公升V6偈勁力十足  &#13;<br> 呢部限量生產嘅156GTASportwagon另一個誘人嘅地方，會係一台3.2公升V6DOHC偈，響無外加Turbo式增壓器嘅情況下，可有250匹馬力輸出，0至100公里加速度僅6.3秒外，猛然踏下油門嘅黏背脊感，重教人印象深刻呢！再者，由極左至極右僅1.75轉嘅轉向反應，匹配6前速CloseRatio波箱，轉彎抹角倍見靈巧敏銳，跑車本色油然而生。</fontstyle></spanclass></p><p><spanclass><fontstyle>Sportwagon見突出有個性  &#13;<br> 咪以為四門車方有出眾嘅操控力，查實呢部全新愛快156GTASportwagon，車長、闊度及軸距，跟四門版可謂同出一轍，僅車高稍有9mm增加。然而，睇慣一般四門三廂式轎車嘅朋友，相信都會認為呢部156GTASportwagon，同樣透現有一份辣車本色之餘，前後氣霸連整流設計，匹配埋高置尾定翼，吸引性可謂不遑多讓呢！</fontstyle></spanclass></p><p><b> 奧迪A4Avant3.0Quattro</b> &#13;<br> 引擎：2976ccV6DOHC&#13;<br> 馬力：226ps/6300rpm&#13;<br> 扭力：30.6kgm/3200rpm&#13;<br> 尺碼：4545×1772×1428mm&#13;<br> 軸距：2650mm；車重：1610kg&#13;<br> 0-100公里：8.9秒；極速：236km/h&#13;<br> 新車售價：$490,000&#13;<br> 查詢：合迪汽車（21538181）&#13;<br> 短評：近期響香港市場，成為另類RV嘅熱賣車款之一；不僅有出眾嘅性能同實用性，加上原廠恒式Quattro四驅配搭，更帶出有高循迹表現呢！</p><p><spanclass><fontstyle>愛快156GTASportwagon  &#13;<br> 引擎：3179ccV6DOHC&#13;<br> 馬力：250ps/6200rpm&#13;<br> 扭力：30.6kgm/4800rpm&#13;<br> 傳動：6前速手波，前輪驅動&#13;<br> 懸掛：（前）雙搖臂（後）麥花臣支柱&#13;<br> 制動：（前）透氣碟（後）透氣碟（ABS）&#13;<br> 輪胎：225/45ZR17MichelinPilotSport&#13;<br> 尺碼：4430×1765×1411mm&#13;<br> 軸距：2595mm&#13;<br> 車重：1460kg&#13;<br> 0-100公里：6.3秒&#13;<br> 極速：250km/h&#13;<br> 平均耗油：12.3L/100km&#13;<br> 新車售價：$388,000&#13;<br> 車輛提供：嘉輪汽車（28778788）</fontstyle></spanclass></p><p><b> 記者試後簡評</b> &#13;<br> RV熱潮成風，其中愛快156車系嘅Sportwagon版本，更成為不少車迷所追捧嘅對象；新車賣相出眾不在話下，匹配埋3.2公升V6偈組合，起跑加速強而有勁，委實係高性能房跑車嘅另類選擇，兼且重加添有一份實用性呢！</p></body></html>