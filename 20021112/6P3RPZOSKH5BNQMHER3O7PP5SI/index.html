<html><header><meta charset="utf-8"><title>股壇瀏覽器：港股插水又賴盈富</title></header><body><h1>股壇瀏覽器：港股插水又賴盈富</h1><p>今日有3隻新股掛牌上市，相信市場焦點一定放在蜂蜂天然生命（8156）身上，皆因有大港股噚日跌189點，收報9580，成交略減至57.23億元。有傳聞話盈富（2800）開始為調整投資組合而沽貨，但近期港股成交太單薄，若集中在1日內調整投資組合，市場會大幅波動，所以要分段進行。阿虎覺得言之有理，不過新恒指成份股要到12月2日才生效，就算盈富要分段進行調整，可能亦冇咁早。&#13;<br> 市場現正憧憬，一旦恒發（097）被私有化，港交所（388）與渣打（2888）其中一間會被納入恒指成份股之內。若以市值論，渣打市值逾千億，十倍於港交所，所以勝望甚高。加入市值880億元的中銀香港（2388）已引起港股震撼，若將渣打納入，盈富可能要沽更多藍籌股來調整投資組合，到時港股所受壓力更大。<br> &#13;<br> <spanclass>麗展債重不宜憧憬 &#13;<br> 麗新發展（488）最終將亞視股權賣甩，套現3.6億元，不過麗展盤數就愈來愈牙煙，一年內到期債務達24億元，流動淨負債增至逾60億元，真係睇見都心寒，最慘就係香港物業價格愈跌愈深，麗展唔知點樣翻身。&#13;<br> Cookie問阿虎，麗展重可唔可以博反彈？阿虎認為有錢不如留番暖吓個袋。&#13;<br> 康師傅（322）噚日又傳出有好嘢益股東，結果升2.3%，收報2.225元。ｉ師傅話，康師傅盈利增長唔錯，股價表現亦算理想，主要因為有基金客捧場。&#13;<br> 此股今日將宣布季度業績，管理層當然唔想令基金客失望，諗住回饋捧場客，基金一般唔太欣賞只係派紅股及認股證，最好就係派高息。不過，康師傅會否再派高息，就要睇吓現金流量而定，暫時都好難講。若今次派息又唔理想，芬佬隨時會掟貨。&#13;<br> 阿虎</spanclass></p></body></html>