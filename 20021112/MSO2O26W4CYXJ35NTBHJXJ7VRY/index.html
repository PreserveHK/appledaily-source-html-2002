<html><header><meta charset="utf-8"><title>　　司法機構請柬串錯字 - 李八方</title></header><body><h1>　　司法機構請柬串錯字 - 李八方</h1><p>之所以話香港人嘅語文水平一日差過一日，都唔好話唔恐怖。好似法官咁，佢哋啲英文好嘞啩，但係司法機構出請帖都可以串錯字！&#13;<br> 八方有老友噚日傳真咗張請柬畀八方參考，係司法機構請人下個月六號出席粉嶺裁判法院開幕禮，睇嚟睇去就係有啲唔順眼，因為星期五Friday串錯咗做Firday。&#13;<br> 咁講真，八方唔係好相信司法機構人員會唔識星期一、星期二到星期日點串，睇怕都係有人手快快打錯字，下次真係要小心啲嘞。&#13;<br> （圖）請柬上將「Friday」串錯為「Firday」。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>