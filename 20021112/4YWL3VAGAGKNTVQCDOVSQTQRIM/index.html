<html><header><meta charset="utf-8"><title>「我寧願自己條命換太太條命」<br>車禍喪妻港漢負傷返港</title></header><body><h1>「我寧願自己條命換太太條命」<br>車禍喪妻港漢負傷返港</h1><p>【本報訊】「我太太響車禍中死咗，我又變成廢人，咁先賠得十四萬六千，你叫我點養五個仔女呀！」返惠州探親途中遇上車禍而受重傷的港人馬坤成，因出事巴士公司不肯支付醫療費而被醫院禁止離境返港，經長達四個月的追討，昨日終向巴士公司讓步接受一半的賠償來換取自由。<br> &#13;<br> <spanclass>身體多處骨折 &#13;<br> 身體多處骨折的馬坤成（四十五歲），在十八歲長女阿英扶持下步出醫院，到寶安的親友家中休養：「嗰四個月每一日都好難過，自己身體的傷痛唔使講，太太的後事都不能親身去料理，五個年幼仔女又冇人照顧，我瞓響床上卻無能為力，簡直心碎！」披着車禍留下的一身傷痛，他一句一歎息說：「點解死嘅唔係我，我寧願將自己條老命去換太太條命，冇咗佢家不成家」。&#13;<br> 馬坤成表示，三年前因地盤工傷無法工作，家庭重擔全靠妻子一人身兼數職，從早上六點做到晚上十二點，後來借錢頂了個芽菜檔，生活才開始穩定，不料卻發生了巨變，在澳洲讀書的長女及在港讀中三的兒子被迫輟學到街市賣芽菜維生，照顧三名十五歲至六歲的年幼弟妹。&#13;<br> 街坊見五孤雛無人照顧甚可憐，經常煮飯請他們一塊吃：「我有好多有錢嘅親戚，但每次借錢都話要單要據，佢哋話數還數路還路喎，睇來鄰居比親戚好得多！」十五歲的三女阿琴上月開始輟學，到街市幫姐姐賣菜。<br> &#13;<br> <spanclass>僅十四萬賠償 &#13;<br> 車禍發生於今年七月七日，馬坤成與妻子乘坐長途巴士回鄉探望患病的老父，巴士在深汕公路失事其妻當場死亡，馬坤成重傷留醫，他事後向巴士公司索償三十萬元但對方拒絕，並從十月一日起停止支付醫療費，令馬氏因欠下醫療費而不能出院回港。為了早日返港，他昨日終於讓步接受十七萬八千元的賠償，但對方支付款項時左扣右扣，最後只是實收十四萬六千元。昨傍晚，他轉到寶安的親友家中休養，日後才返港與家人團聚。</spanclass></spanclass></p></body></html>