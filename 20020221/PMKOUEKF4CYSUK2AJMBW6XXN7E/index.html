<html><header><meta charset="utf-8"><title>購物焦點：<br>全港首部夜景專用即影即有相機</title></header><body><h1>購物焦點：<br>全港首部夜景專用即影即有相機</h1><p>踏入馬年，數碼相機嘅新作唔算太多，CONTAXNDigital同富士S2-Pro等勁機都重未登場，難免令一眾相機迷技癢難當。好彩除咗數碼機之外，一大批02年新款菲林相機已經相繼出籠，由即影即有相機、傻瓜機、單鏡反光機，以至即棄相機都應有盡有。當中又以全港首部寶麗來夜景專用嘅即影即有相機最有睇頭，以後要即影夜景都話咁易！&#13;<br>&#13;<br>記者：張穎倫吽@攝影：楊錦文&#13;<br>ImageGirl：Suki</p><p><spanclass><fontstyle>夜景寶麗來可加腳架  &#13;<br> 閒時有路過尖沙嘴文化中心海旁的話，你都可能會幫襯過一批專幫遊人拍攝夜景嘅攝影哥哥，即場Print埋相畀你，除咗受遊客歡迎外，更大受拖友們歡迎。但若然你唔想假手於人，要親自操刀的話，呢部新款寶麗來就一定啱用。事關呢部係全港首部專為影夜景而設嘅即影即有相機，主打自設0-8秒曝光時間，更可另加腳架、快門繩，打破大部分即影即有相機拍夜景唔靚嘅宿命。</fontstyle></spanclass></p><p>型號：寶麗來600BusinessEdition2Camera&#13;<br> 鏡頭：106mm&#13;<br> 快門：1/3-1/200秒&#13;<br> 對焦距離：0.6m-無限遠&#13;<br> 體積：W130×D150×H98mm（摺合後）&#13;<br> 售價：約$600（永成）</p><p><b> 專家讚影夜景效果好</b> &#13;<br> 擁有30年銷售及自用相機經驗嘅黃Sir，喺佢手上用過嘅相機可謂不計其數，而佢睇過咁多部新機之後，都覺得夜景寶麗來最吸引：「可以拍到夜景嘅寶麗來確實幾有賣點，而相片質素亦相當之靚，夜景非常清楚，比一般傻瓜機重靚，以呢個價錢嚟計，絕對抵玩！」</p><p><spanclass><fontstyle>5倍變焦夠晒遠  &#13;<br> 香港人玩相機通常都鍾意Zoom玩遠攝，一般100-120mm已經唔可以滿足大家嘅要求，所以OLYMPUS嘅新機就採用5倍變焦鏡，最遠Zoom到140mm，非常好用。值得一讚係機身設計完全符合手形，拎上手亦夠質感，減少遠攝時手震嘅機會。</fontstyle></spanclass></p><p><b> 雙重閃燈設計</b> &#13;<br> 機頂燈採用雙重設計，拍攝近距離景物會用上方細Power閃燈，以防爆光。到拍攝遠距離景物，鏡頭Zoom至100mm開始，就會改用下方強力閃燈，令燈光更平均。</p><p><b> 遠攝測試</b> &#13;<br> 利用5倍變焦遠攝時，需要慢慢掌握先可以影到最Sharp嘅效果，雖有少少難度，但只要掌握得到就會好靚，大家可以睇到呢張由尖沙嘴利用5倍變焦影過港島，相片質素值得一讚。</p><p>型號：OLYMPUSIS5000&#13;<br> 鏡頭：28mmF4.9-140mmF6.9&#13;<br> 快門：1/2000-4秒（自動）、1/2000-60秒（手動）&#13;<br> 對焦距離：0.6m-無限遠&#13;<br> 體積：W125×D124×H87mm&#13;<br> 售價：約$2,980（各大攝影器材公司）&#13;<br> ＊3月初發售</p><p><spanclass><fontstyle>靚仔德國機  &#13;<br> 唔少人都會鍾情於德國Rollei嘅拍攝質素，但對年輕人嚟講傳統Rollei機嘅外型就未夠型仔。所以佢哋新機就嚟個大突破，機身外形採用日本機用開嘅Cyber銀色設計之餘，更在機背設置LCD顯示屏，似足數碼相機，完全擺脫以往較為老成嘅感覺。質素方面，採用馳名嘅HFT多層鍍膜鏡頭絕對夠靚，而且ISO自動設定更達50-3200，比一般傻瓜機嘅100-1000多，等你用每種菲林都能以最佳狀態顯示</fontstyle></spanclass></p><p><b> 雙色顯示屏</b> &#13;<br> 繼富士之後，Rollei亦採用特大顯示屏，讓用家清楚睇到閃光燈模式、菲林格數等詳細資料，方便更改相機設定，而且更係橙、綠雙色顯示，夠晒型仔。</p><p><b> 28mm靚鏡頭</b> &#13;<br> 小記最欣賞28-100mm鏡頭，因為Rollei傻瓜機多採用38mm鏡頭，拍攝出嚟唔夠震撼。但換上28mm廣角鏡就明顯Wide好多，再加上HFT多層鍍膜令影像更清晰。</p><p>型號：RolleiPrego100WA&#13;<br> 鏡頭：28mmF5.8-100mmF10.5&#13;<br> 快門：1-1/500&#13;<br> 對焦距離：0.65m-無限遠（正常模式）、0.5-1m（微距模式）&#13;<br> 體積：W107×D36×H60mm&#13;<br> 售價：$2,080（百老匯）</p><p><spanclass><fontstyle>易用單鏡機  &#13;<br> 玩開傻瓜機嘅朋友，可能都會想學多啲攝影技巧，所以近排唔少新款單鏡反光機都針對初學者而推出。好似呢部新到MZ-6，既可以採用手動對焦，亦內置咗人像、風景、近攝、體育連拍、夜間人像等多種自動拍攝模式，最啱初學者慢慢學習。當然單鏡機最重要嘅外置閃燈、鏡頭更換等配件組合亦有齊。</fontstyle></spanclass></p><p>型號：PENTAXMZ-6&#13;<br> 鏡頭：28mmF3.5-90mmF5.6（跟機鏡頭）&#13;<br> 快門：1/4000-30&#13;<br> 對焦距離：0.4m-無限遠（跟機鏡頭）&#13;<br> 體積：W135.5×D63×H92mm（未連鏡）&#13;<br> 售價：約$3,900（連跟機鏡）&#13;<br> （各大攝影器材公司）＊3月初發售</p><p><spanclass><fontstyle>即棄相機玻璃鏡  &#13;<br> 近排有部分Snap友喜歡以即棄相機影SnapShot，貪佢即買即用夠方便，但質素上始終覺得即棄機採用嘅膠鏡頭唔夠靚。所以最新一款嘅即棄機就改用玻璃鏡頭，一試就知質素大有提升。而呢部機嘅設計同質素，更獲得外國GoodHousekeepingInstitute承認，證明佢嘅表現良好。</fontstyle></spanclass></p><p><b> 30mm玻璃鏡頭</b> &#13;<br> 改用玻璃鏡頭後唔單止令拍攝影像更清晰，而且30mm鏡頭亦夠晒Wide，比一般傻瓜機嘅38mm闊好多，再加埋菲林速度更高達800，Snap友玩自拍、粗粒就最Fit。</p><p><b> 相片測試</b> &#13;<br> 即棄相機影遠景時通常都會有鬆嘅感覺，但改用玻璃鏡後，從相片測試中看到背景都一樣夠Sharp，唔會有玩玩吓嘅感覺。</p><p>型號：KodakMAXHQ&#13;<br> 鏡頭：30mm&#13;<br> 體積：W119×D32×H60mm&#13;<br> 售價：約$80-$100（各大超級市場及便利店）&#13;<br> ＊3月中發售&#13;<br> &#13;<br> <b> 店舖資料</b> &#13;<br> 柯達查詢電話：25649360&#13;<br> &#13;<br> 永成（23966886）&#13;<br> 旺角西洋菜街57號地下&#13;<br> &#13;<br> 百老匯（23855993）&#13;<br> 旺角西洋菜街13號地下&#13;<br> &#13;<br> PENTAX查詢電話：29262316&#13;<br> &#13;<br> OLYMPUS查詢電話：27305663</p></body></html>