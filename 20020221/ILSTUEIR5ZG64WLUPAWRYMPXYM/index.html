<html><header><meta charset="utf-8"><title>型仔2.1聲道　雙低音喇叭</title></header><body><h1>型仔2.1聲道　雙低音喇叭</h1><p>腦場最近返咗隻非常型仔又好聲嘅2.1聲道喇叭，美國Altec呢隻Lansing2100最特別之處，係突破性地採用咗DoubleWoofers設計（每個直徑5"），所以低音部分表現特別富震撼力及層次感。&#13;<br>至於衞星喇叭方面，更採用咗名貴嘅釹合金（Neodymium）製造，而外層則再加上鋁層保護；釹合金是一種又貴重又輕盈嘅金屬元素，用嚟做喇叭嘅好處，係可以令喇叭音色更精確及紮實。另外跟機重有一個遙控器，可以方便你操控喇叭嘅音量。新機開賣價$699，如果你對電腦音效有較高嘅要求，相信都會感到滿足。&#13;<br>&#13;<br>昱忠科技（香港）有限公司&#13;<br>電話：26868011</p><p><spanclass><fontstyle>TDK最新透明藍CD-RW  &#13;<br> TDK最近出咗部CyClone32×10×40×嘅CD-RW，最特別之處，係光碟托盤使用了透明藍的膠料製成，所以一邊燒碟，一邊可以見到齒輪同接線等內部結構，非常鬼馬。&#13;<br> 至於使用方面，燒錄時採用Z-CLV模式，測試時發現平均速度達26.17×。讀碟方面，平均讀速達31×以上，隨機搜尋時間更低至77ms。&#13;<br> 軟件方面，新版本的《Nero5.5.7.2》與《CloneCD》已經支援該機，可採用RAWDAO、RAWSAO+SUB、RAWSAO及SAO等寫入模式，因此複製現時大部分具光碟保護技術的光碟片也無問題。&#13;<br> &#13;<br> TDK&#13;<br> 電話：27309919&#13;<br> &#13;<br> 文：馬哥</fontstyle></spanclass></p></body></html>