<html><header><meta charset="utf-8"><title>新車速報：<br>極品RSX手波版賣19萬跑味十足</title></header><body><h1>新車速報：<br>極品RSX手波版賣19萬跑味十足</h1><p>極品RSX跑車推出至今叫好又叫座，除咗佢有日本版Integra嘅神髓外，唔到20萬嘅賣價，亦係主要吸引人嘅地方；惟新車獨欠手波配搭，令不少跑車迷大感失望。有見及此，最近代理終於運嚟RSX手波版型號，除便宜多一萬嘅車價有賣點外，新加入嘅TypeRS套件更令一班Fans喜出望外㖭！	&#13;<br>&#13;<br>記者、攝影：陳偉林</p><p><spanclass><fontstyle>跑意盎然設備足  &#13;<br> 車廂陳設雖然簡單，但仍見有濃厚嘅跑意，尤其一對前座桶形跑車座椅，更予人有妥貼承托力足嘅感受。而電窗、電鏡及大型電天窗組合外，重有原廠恒溫冷氣及音響配搭，當然唔少得重有前排四個安全氣袋組合啦！</fontstyle></spanclass></p><p><spanclass><fontstyle>加配件賣相更有型  &#13;<br> 雖然港版極品RSX，較諸日本IntegraTypeR嘅性能低出一截，但標致嘅賣相及出眾嘅售價，仍然吸引到唔少車迷捧場；而新加入嘅手波版RSX跑車，重加入一套更具跑意嘅TypeRS配件，令其造型更能凸顯出一分個性來呢！</fontstyle></spanclass></p><p><spanclass><fontstyle>車架穩紮加速凌厲  &#13;<br> 呢部極品RSX僅配有一台較低檔次嘅i-VTEC2.0公升直4偈，惟新加入嘅一台5前速手波組合，有短行程直接嘅轉檔反應，無疑令加速感變強之餘，重可以發揮每檔頂峯嘅潛藏耐力，令跑車感更見濃厚。惟四輪15吋胎軨配搭不足，有影響加速走彎嘅穩定性，故未有打算換胎軨前，不要恣意妄為喇！而四輪14吋高效能制動碟，另加有ABS連EBD裝置，亦能予人有收放自如嘅安穩反應呢！</fontstyle></spanclass></p><p><spanclass><fontstyle>極品RSX升級有價  </fontstyle></spanclass></p><p>註：全套TypeRS套件裝工連噴油（不連稅）&#13;<br> 售價：$19,800</p><p><spanclass><fontstyle>記者試後簡評  &#13;<br> <b> 優點</b> &#13;<br> 外形：加有全車TypeRS跑車組件，令這車倍覺有近似IntegraTypeR嘅觀感。&#13;<br> 車廂：全黑真皮布置，加上一雙桶形跑車座椅配搭，跑意盎然。&#13;<br> 設備：既有電天窗、原廠冷氣及音響等裝置外，前排四個安全氣袋，亦可有一定嘅保護力。&#13;<br> 操控：5前速手波更能揮灑自如，令呢部RSX表現更突出。&#13;<br> &#13;<br> <b> 缺點</b> &#13;<br> 1.四輪15吋跑車胎軨配搭，明顯係將貨就價嘅設備，有更換嘅必要。&#13;<br> 2.車廂鋪排過於簡單、稍欠裝飾外，而手動座椅亦稍欠一分豪華感。</fontstyle></spanclass></p><p><spanclass><fontstyle>極品RSX手波版規格  &#13;<br> 引擎：1998cc直4DOHC&#13;<br> 馬力：160ps/6500rpm&#13;<br> 扭力：19.5kgm/4000rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：195/65R15YokohamaAspec&#13;<br> 尺碼：4385×1725×1400mm&#13;<br> 軸距：2570mm&#13;<br> 車重：1170kg&#13;<br> 新車售價：$189,000&#13;<br> 車輛提供：合群汽車（28818803）</fontstyle></spanclass></p></body></html>