<html><header><meta charset="utf-8"><title>女生帶動自動波綿羊熱潮</title></header><body><h1>女生帶動自動波綿羊熱潮</h1><p>呼、呼、呼……揸電單車向來都予人一種威風凜凜雄赳赳的感覺，不過自從去年七月香港駕駛學院推出自動波電單車後，可謂掀起了一陣陣的綿羊熱，首先駕駛學院收生不絕，車行亦入多了自動波綿羊仔以招呼這班新力軍，《綿羊竇×香港綿羊力量會》入會人數近期激增，不過最令人意外的，就是報讀自動波電單車課程的人數，有一半是女生，可見巾幗不讓鬚眉，如果說這股綿羊熱是由女生帶動，絕不為過！&#13;<br>&#13;<br>記者：周麗懿&#13;<br>攝影：陳智良、楊錦文</p><p><b> 兩位女鐵騎個案</b> &#13;<br> <spanclass><fontstyle>新晉辣車手阿貓：人車合一好自由  &#13;<br> 自去年六月考到電單車牌後，阿貓四出物色靚綿羊車，十月「扑槌」買VespaET8綿羊仔，「揸電單車感覺好自由，電單車可以好人車合一，人和車的Style都可以夾到。我覺得綿羊仔好得意，從來無考慮過其他的電單車車款。」&#13;<br> 家住沙田，在紅磡上班，返工放工都揸着愛車，感覺相當方便。雖已經累積一定路面經驗，但亦經過驚險場面，「嗰次喺柴灣嘅大斜路，當時我係向赤柱方向駛去，可能我揸得慢啲，有架私家車想爬我頭但係又爬唔到，過咗一陣跟住佢突然喺後面衝上嚟，好彩都係有驚無險！」好彩阿貓並無被打「窒」，加入《綿羊竇×香港綿羊力量會》後，更經常一班人遊車河，「尤其夜晚一齊出車，感覺真係好開心，好自由！」&#13;<br> &#13;<br> <b> 阿貓出車費用</b> &#13;<br> 車價：$24,500&#13;<br> 牌費：$1,314&#13;<br> 保險：約$2,000&#13;<br> 首次出車總支出：約$27,814&#13;<br> 每月支出（油錢、維修、停車場費等）：$1,000</fontstyle></spanclass></p><p><spanclass><fontstyle>準女騎士Toki：買定架車等個牌！  &#13;<br> 已經考到強制試的Toki，原來已經買定一架綿羊仔，她滿有信心的說：「我已經買咗架綿羊仔喺出面揸緊當練習，𠵱家等考埋個牌。」本身已經有Van仔牌的她，想學電單車的原因是覺得少女仔學，她表示考到牌之後，會日日揸車返工放工。而採訪當日正是Toki考路試的大日子，據知駕車淡定的她已經車牌到手，一次過Pass兼告別做學神的日子，實在可喜可賀。</fontstyle></spanclass></p><p><spanclass><fontstyle>男女報讀比例1比1  &#13;<br> 根據香港駕駛學院常務發展經理伍蔭表示，自該學院在去年七月開辦自動波電單車課程以來，每月的報讀人數平均都有約一百人，而女學員的報讀比例和男學員可謂平分秋色，各佔一半，至於手波電單的男女學員比例，亦已經拉近至六四，可見揸電單車絕對不是男士的專利，而易學易揸的自動波車更加吸引到不少女仔學揸。</fontstyle></spanclass></p><p><spanclass><fontstyle>《綿羊竇》會長：近期多咗好多人入會！  &#13;<br> 《綿羊竇×香港綿羊力量會》成立已經有一年時間，會長PL說近期的確多了人加入，主要原因都是香港駕駛學院有自動波綿羊學，而他自己則已經擁有年多牌齡：「之前無揸過其他車，我本身好細個已經好鍾意綿羊仔，大個咗就去考個牌。」現時該會擁有二百多名會員，基本上逢星期六都有遊車河聚會，通常會在旺角集合，然後才決定目的地，近的會去尖沙嘴，遠的就會去屯門、赤柱、淺水灣等等。」有興趣的朋友不妨上網看看：<ahref http:> http://come.to/vespavespa  </ahref></fontstyle></spanclass></p><p><spanclass><fontstyle>車行：多咗人買自動綿羊！  &#13;<br> 據D's電單車中心Daniel表示，近期的確多了人看自動波綿羊，「其實依家個趨勢都好多人學自動波綿羊，尤其是女仔啦，所以呢排都多咗人嚟買自動波綿羊，我哋好多行家都入多咗自動波綿羊。」</fontstyle></spanclass></p><p>入門車推介：Daniel說台灣車比日本車車價較便宜，所以對初次買車的新仔有較大的吸引力，而P牌主要出250cc以下的車種，他就推介以下兩款不同的車種：</p><p><spanclass><fontstyle>125cc&#13;<br> YAMAHABianco&#13;<br> $25,500  &#13;<br> 日本品牌但在台灣製造，名字Bianco帶有濃厚的意大利氣息，鍍銀色的反光鏡，圓渾的車頭燈，都充滿着復古味道，線條亦十分簡潔。</fontstyle></spanclass></p><p><spanclass><fontstyle>250cc&#13;<br> KYMCOGrandDink&#13;<br> $36,600  &#13;<br> 比起同級日本車平成一萬元，就是這架光陽GrandDink的賣點，加上富現代感的線條，舒適的座椅和電動倒後鏡，相當抵玩。</fontstyle></spanclass></p><p><spanclass><fontstyle>自動波綿羊vs手波綿羊  &#13;<br> 自動波綿羊比手波車在操控上更為簡單，由於不需要使用離合器和波棍來操控波段，駕駛起來就不用顧及那麼多動作。&#13;<br> &#13;<br> <b> 比手掣</b> </fontstyle></spanclass></p><p><B> 比腳踏</B> </p><p><spanclass><fontstyle>新牌仔P牌不准載客  &#13;<br> 根據法例，現時報考電單車駕駛考試及格後，只可申請暫准駕駛執照，駕駛者必須要通過12個月的強制性暫准期，即是我們平常在街上看到掛上「P」字牌的電單車。在強制期內，除了要在車頭及車尾展示「P」字牌之外，還要遵守其他規則，包括不得接載乘客，行車速度限制在每小時70公里，以及在公路上行駛時不可佔用快線，如果不想掛住個「P」字牌在車身，就要耐心等候一年才買車過車主癮。</fontstyle></spanclass></p><p><spanclass><fontstyle>考牌過兩關──強制試路試  &#13;<br> 現時香港駕駛學院提供強制課程和路試課程，前者是運輸署指定的必修課程，課程包括基本的操控和技巧如開車停車、轉左轉右和緊急停車等，考試及格後就會獲發學牌，接着就開始路試課程，主要訓練駕駛者的平衡技巧和路面的駕駛技巧，考試及格就可獲取暫准電單車駕駛執照。</fontstyle></spanclass></p></body></html>