<html><header><meta charset="utf-8"><title>電腦新產品：<br>P41.7GHz揭幕戰IBM頂級機王率先登場</title></header><body><h1>電腦新產品：<br>P41.7GHz揭幕戰IBM頂級機王率先登場</h1><p>自從Intel宣布推出手提電腦專用嘅P4-M處理器之後，為求搶飲頭啖湯，各大電腦生產商都火速宣布對應新機，新一輪產品大戰一觸即發。藍巨人IBM當然唔輸蝕，首先派上場嘅係全機用晒頂級配件嘅ThinkPadA31P，賣價三萬有找。&#13;<br>記者、攝影：徐影龍&#13;<br>ImageGirl：王穎</p><p><spanclass><fontstyle>極速運算任勞任怨  &#13;<br> 為IBM打頭陣嘅ThinkPadA31p走一體式全功能型路線，最大賣點係IBM首部採用P4-M1.7GHz處理器機種。為測試1.7GHz處理器速度，同時開啟《OutLook》、《IE》、《OfficeXP》等多款「大食」程式為背景作業，再啟動3D遊戲《QuakeIII》，效果仍非常流暢，煲兩個鐘都好穩定，相信要以《PhotoShop》執行濾鏡之類功能才能真正感受1.7GHz極速快感。&#13;<br> 光碟機使用時下大熱嘅ComboDrive，能讀取DVD同燒錄光碟。另一邊插槽用作放入磁碟機或額外電池裝置，不用時，簡單步驟便可取下以減低機身重量。</fontstyle></spanclass></p><p><spanclass><fontstyle>首部配備FireGL7800  &#13;<br> 過往推出強勁手提電腦時，往往都忽略顯示卡部分，令電腦實用程度未能充分發揮。今次A31p配備咗ATI頂級顯示晶片FireGL7800，除內置64MBDDR記憶體外，最特別係優化咗OperGL立體制式，令用家運行以OperGL為主嘅立體軟件時，會有更理想效果，對於需製作3D動畫、平面設計甚至玩立體Game用家都照顧到，難怪ATI在手提電腦市場上仍佔一席位，未被nVIDIA嘅GeForce系列所打敗。&#13;<br> 另外機內配有802.11b無線網絡裝置，讓用家簡單接駁各式對應嘅無線周邊產品，如打印機、手機及PDA等，出外使用時免除接駁大量電線嘅煩惱。攝影時之A31P為美國版本，同時擁有藍芽裝置，可惜A31P到港時會抽掉呢個功能。</fontstyle></spanclass></p><p><spanclass><fontstyle>防資料外洩技術  &#13;<br> A31p內置一個由軟、硬件同時組成嘅保安系統，能有效防止如《特洛依木馬》般的病毒，任意在記憶體中存取用家密碼。呢個保安系統採用一粒加密晶片，主要為電腦內之密碼加多一層加密保護同解碼方法，為各類密碼及檔案加密，對於涉及公司高層機密人士尤其適合。&#13;<br> 除保安系統與別不同外，機內還設有一個ThinkPad機種專用嘅程式，主要供用家簡單設定電腦，如系統資料、顯示模式、網絡狀態等，一個程式搞掂晒，非常之方便。最後一提係作業系統預載WindowsXP專業版，比家用版又高一級，睇嚟A31P除硬件用到頂級料外，連作業系統都要高人一等。</fontstyle></spanclass></p><p><b> 記者意見：</b> &#13;<br> 抵讚：全機用足勁料，估唔到A31P會用FireGL7800顯示晶片咁重本，文職用途以外如繪圖、製作立體圖像等都有強勁表現，顧客層面擴大不少。&#13;<br> 要彈：差不多三萬蚊機價非一般人所能負擔，雖然一體式設計乜配件都有，不過偏偏唔包磁碟機，要用就加錢，莫非磁碟機已被淘汰？&#13;<br> &#13;<br> <b> ThinkPadA31P規格表：</b> &#13;<br> 處理器：P4-M1.7GHz&#13;<br> 記憶體：256MBDDR&#13;<br> 硬碟：60GB&#13;<br> 顯示屏：15"TFT&#13;<br> 顯示卡：ATIFireGL7800&#13;<br> 光碟機：DVD＋CD-RWComboDrive&#13;<br> 預載系統：WindowsXP專業版&#13;<br> 尺寸：13"(W)ｘ10.7"(D)ｘ1.8"(H)&#13;<br> 重量：7.1磅&#13;<br> 查詢：IBM(HK)28256888</p></body></html>