<html><header><meta charset="utf-8"><title>啤妹性格隨便怕出名</title></header><body><h1>啤妹性格隨便怕出名</h1><p>王秀琳（Mango）及與周星馳合拍生力啤廣告的啤妹蔣怡（CoCo），昨日一同出席銅鑼灣夢氣球工房開張剪綵儀式。&#13;<br> 問CoCo拍完生力啤廣告後可有人認得她，她說：「冇呀！咁重好，因為平時我出街都好隨便，唔會化妝，又會去大牌檔食嘢。」<br> &#13;<br> <spanclass>Mango否認拍拖 &#13;<br> 另外，早前有報道指Mango與外貌酷似謝霆鋒的無綫導演Jacky拍拖，對此Mango說：「唔係呀！我邊有時間拍拖，我哋只不過係朋友，佢哋（指某周刊）連我同佢嘅相都影唔到，只係講，都唔可信。」&#13;<br> 問Mango對Jacky的感覺，以及對方有否展開追求時，Mango則說：「唔知呀，好多香港人都好靚仔，但似謝霆鋒嘅唔啱我，同埋我唔想俾感情影響事業，所以暫時唔會拍拖。」&#13;<br> 攝影、採訪：陳梅香</spanclass></p></body></html>