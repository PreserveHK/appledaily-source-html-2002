<html><header><meta charset="utf-8"><title>新車速報：<br>福特FocusST2.0棍波好玩度倍增</title></header><body><h1>新車速報：<br>福特FocusST2.0棍波好玩度倍增</h1><p>福特Focus自推出以來，一直只有1.6公升型號供用家選擇，因而令不少追求性能表現嘅車迷感到失望；代理方面有見及此，最近就運嚟全新FocusST2.0型號，以滿足車迷需要。此車除改以一台2.0公升偈作動力核心，並以一套5前速棍波作傳動配搭外，佢更裝有一套全車包圍，加埋唔到14萬嘅賣價可謂瞄頭十足。有興趣嘅車迷，不妨留意一下今日嘅介紹喇。	&#13;<br>&#13;<br>記者、攝影：黃凱穎</p><p><spanclass><fontstyle>我有咩吸引地方？  &#13;<br> 我除咗賣相獨特吸引兼富跑意之外，一台2.0公升引擎匹配5前速棍波，亦能令我可以有出色嘅性能表現。</fontstyle></spanclass></p><p><spanclass><fontstyle>全車包圍富吸引力  &#13;<br> 以造型而言，雖然大家眼前呢部全新FocusST2.0，其線條設計與現有Focus車系相似，但加裝有一套全車包圍、四輪16吋跑車合金軨及Racing避震後，頓時令賣相變得極富跑味；而車尾闊大嘅尾喉配搭，亦令新車具備有一分攝人魅力，望落可謂十分吸引。</fontstyle></spanclass></p><p>&#13;<br> <spanclass><fontstyle>車廂寬敞設備齊全  &#13;<br> 寬敞舒適嘅車廂布局，亦一向係Focus嘅賣點所在，而FocusST2.0亦貫徹呢個優點；除此之外，後排座椅更可按需要而作60/40獨立收摺，以增加尾廂嘅載物容量，而車內嘅座椅，亦能為你提供充裕嘅承托力。設備配搭亦見齊全，如電窗、天窗、原廠冷氣及前置6碟CD音響組合等等全部都有齊，而各設備亦整齊地鋪排於鈦金屬色嘅中控台上，用落亦見方便。</fontstyle></spanclass></p><p>&#13;<br> <spanclass><fontstyle>棍波編排添樂趣  &#13;<br> 不過相信最吸引嘅，都係新車改以一台2.0公升引擎作動力核心，另外匹配一套5前速棍波編排，從而令新車起步及加速均較原有1.6公升型號來得更強更勁，同時亦可為一啲喜歡駕駛棍波車嘅朋友，帶來不少駕駛樂趣。然而，以前輪麥花臣支柱及後輪多連桿所組成嘅跑車懸掛，加上一套四輪16吋高性能輪胎配搭，從而可增強車子喺彎路時嘅循迹表現，予人有十足嘅信心。</fontstyle></spanclass></p><p><spanclass><fontstyle>福特FocusST2.0規格  &#13;<br> 引擎：1998cc直4DOHC&#13;<br> 馬力：130ps/5500rpm&#13;<br> 扭力：18.1kgm/4500rpm&#13;<br> 傳動：5前速棍波&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：205/50R16&#13;<br> 尺碼：4174×1702×1430mm&#13;<br> 軸距：2615mm&#13;<br> 車重：1242kg&#13;<br> 新車售價：$139,800&#13;<br> 車輛提供：夏巴有限公司（23751828）</fontstyle></spanclass></p><p><spanclass><fontstyle>記者試後簡評  &#13;<br> <spanclass><fontstyle>優點  &#13;<br> 外形：線條圓渾之餘，並加有全車包圍及16吋跑車合金軨，跑意盎然。&#13;<br> 車廂：造工及得上同廠Mondeo車系，空間亦見闊落。&#13;<br> 設備：配搭一應俱全，使用時亦見方便。&#13;<br> 操控：改用5前速棍波編排後，起步加速明顯較前變得敏捷。&#13;<br> &#13;<br> <spanclass><fontstyle>缺點  &#13;<br> 1.一台2.0公升引擎馬力輸出略嫌不足，或未能滿足用家要求。&#13;<br> 2.車廂隔音較差，行車時或會有較大噪音傳入車廂。</fontstyle></spanclass></fontstyle></spanclass></fontstyle></spanclass></p></body></html>