<html><header><meta charset="utf-8"><title>　　阿石願做田少經理人 - 李八方</title></header><body><h1>　　阿石願做田少經理人 - 李八方</h1><p>卿姐噚日喺立法會辯論時，公開邀請近來人氣急升嘅田北俊參加直選，田少當堂打個突，睇個樣似乎唔係太受落。&#13;<br> 其實，喺卿姐發言之前，劉千石同田少講咗呢樣嘢，重話做佢嘅經理人。田少當然不甘示弱，立即大番阿石，話要同佢一齊參選。阿石言之鑿鑿咁話冇問題，田少排第一，佢排第二，一於簽約作實。&#13;<br> 阿石去到咁盡，難怪佢哋傾到哈哈大笑。阿石事後同八方講，如果田少真係出嚟選，真係有商量，雖然田少係商界中人，佢自己代表勞工權益，但萬事有商量，政綱咪慢慢傾囉，最緊要田少呢啲咁醒嘅人，可以出嚟參選，推動一下全面普選。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>