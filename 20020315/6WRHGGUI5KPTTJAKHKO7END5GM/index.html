<html><header><meta charset="utf-8"><title>02Nike戶外服都玩Air</title></header><body><h1>02Nike戶外服都玩Air</h1><p>唔知幾時開始，大家聽到Air就知道係講Nike，講Nike就知係講鞋。而其實Nike唔只係一隻賣鞋的運動牌子：AirMax95跑鞋，NikeAirJordan籃球鞋系列，我們發現，原來Nike可以用來儲，亦可以好Fashion！就係咁樣，約朋友落K、出街都可以着住Nike，唔再係落場打波做Gym先可以着！去到2002年第一季，Nike唔只鞋用Air，連戶外服亦用上，不過此Air不同彼Air，佢叫AirCooled。&#13;<br>記者：馮彥彰&#13;<br>攝影：伍慶泉</p><p>&#13;<br> <spanclass><fontstyle>AirCooled甩住袖周圍走  &#13;<br> 主打係一叫AirCooled系列，而最搶眼係風褸，當中最大賣點係大玩甩袖，好似十幾年前，冬天曾經興過可脫袖風褸，不過今次佢叫得AirCooled，採用咗Drifit料就正好多，唔好睇佢長袖，其實一啲都唔熱，喺各主要出汗位都特別加有透風物料，所以好鬼清涼。加埋兩袖可甩，效果更型。</fontstyle></spanclass></p><p><spanclass><fontstyle>最新功能褲  &#13;<br> 有冇發現𠵱家買波鞋愈來愈難襯衫，如果你重係着住對波鞋加條牛仔褲出街，你今年幾大唔使講都估到，經典例子係着對AirForce1或者Dunk，真係冇理由襯條Levi掇出街咁老套，襯運動褲或者多功能褲先型。</fontstyle></spanclass></p><p><spanclass><fontstyle>NikeAir由雞蛋餅開始  &#13;<br> NikeAirCooled當然不同於革命性的NikeAir造鞋技術。眾所周知，Nike是由BillBowerman與拍檔PhilKnight在1964年創立，當時名為BlueRibbonSports，至72年易名為Nike。啟發BillBowerman造鞋技術的，是他老婆每朝早的雞蛋餅，71年的一個早上，他邊食早餐邊看着雞蛋餅（Waffles）機，邊想出新的造鞋技術——以輕身塑膠作鞋底。未幾他就以塑膠造成鞋的緩震系統，可算是Air的前身，從此改寫了運動鞋的歷史。而Air技術78年由飛機工程師FrankRudy提出。79年，第一對AirCushion運動鞋Tailwind就此誕生。&#13;<br> &#13;<br> <spanclass><fontstyle>Nike撈過時裝界  &#13;<br> 自從玩戶外服開始，加埋今年已經係第3季了，由廣告開始，都好重本找來一大堆靚仔靚女運動明星來拍，而且由影相到後期製作都異常認真！睇相就知唔係再Sell老套運動感同埋賣衫咁簡單！將運動牌子玩得咁Fashion，相信係Nike至得。&#13;<br> &#13;<br> NikeShop（28955912）&#13;<br> 銅鑼灣NewFacebySogo1樓</fontstyle></spanclass></fontstyle></spanclass></p><p><spanclass><fontstyle>率先睇！adidasClimaCool出衫  &#13;<br> 講到近年人氣大升的大佬adidas，其實有少少似Nike，一樣想走Fashion路線，睇佢又同山本耀司Crossover，又出ClimaCool系列，就知講明係玩潮流路線！而其主打ClimaCool上半年除有鞋出之外，下半年重有衫推出埋，而特點雖話係透風耐用，其實撈過界玩埋潮流，到時有機會同Nike爭一下。&#13;<br> &#13;<br> adidas（27306685）&#13;<br> 尖沙嘴海港城2202店</fontstyle></spanclass></p></body></html>