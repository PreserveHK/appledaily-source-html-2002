<html><header><meta charset="utf-8"><title>　　阿松火併《亞洲華爾街日報》 - 李八方</title></header><body><h1>　　阿松火併《亞洲華爾街日報》 - 李八方</h1><p>阿松同《亞洲華爾街日報》為咗積極不干預政策互相過招，阿松死唔認已變相放棄由夏鼎基時代留低的祖宗家法，但《亞洲華爾街日報》亦唔係善男信女，死都咬住唔放，砌完一篇又一篇。&#13;<br> 有政界人士同八方講，阿松有冇放棄祖宗家法，唔使自命係夏鼎基徒弟嘅煲呔曾解話，明眼人都睇到，《亞洲華爾街日報》唔會無情情咬錯人。問題係阿松變得好唔好，政治係好現實，如果今次阿松一鋪搞掂財赤兼令經濟復甦，就自然落晒《亞洲華爾街日報》面，好似上次政府入市一樣，事後咪一樣大把人由鬧煲呔曾變到讚不絕口！&#13;<br> 不過，亦有人話《亞洲華爾街日報》好夠毅力，好似鬧航權問題咁，一鬧就隨時鬧幾年，重隨時引發其他國際傳媒鬧埋一份，變成反松國際大合唱！&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>