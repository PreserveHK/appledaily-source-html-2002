<html><header><meta charset="utf-8"><title>怕發炎上下身唔同洗呿<br>肥肥風騷出院Show膽石</title></header><body><h1>怕發炎上下身唔同洗呿<br>肥肥風騷出院Show膽石</h1><p>肥肥沈殿霞大前日進行割膽石手術，用了五小時割除三十六粒膽石。肥肥昨日出院時，拿着裝着膽石的膠樽，欣宜更指着膽石說：「似唔似粒栗子？」而肥肥因怕傷口發炎，洗澡時上下身要有不同洗法。</p><p>沈殿霞（肥肥）大前日在威爾斯親王醫院接受割膽石手術，在五小時手術過程中割除體內三十六粒膽石。昨午三時肥肥在女兒欣宜陪同下出院。&#13;<br> 肥肥手持裝有三十六粒膽石的膠樽，欣宜指着樽內的膽石向記者笑說：「似唔似粒栗子？」記者笑問肥肥會不會變得冇膽，她笑說：「係啊！冇膽肥女。」<br> &#13;<br> <spanclass>需休息兩星期 &#13;<br> 肥肥表示是自己要求盡快出院，她說：「噚晚重有少少發燒，今日已經退晒，本來預計做一個鐘頭嘅手術，就做咗五個鐘。我都算叻，醫生都話我忍得痛，原來我四周圍都發炎，要慢慢清理，最後喺個肚度開咗四個窿。星期六朝早就要覆診，相信我要休息兩個星期。」&#13;<br> 出院時的肥肥心情輕鬆，但仍然要慢慢說話，她說：「噚晚開始通大便，重可以食番普通食物，今日我已經重咗一公斤（約二點二磅）。」&#13;<br> 問肥肥沖涼會不會有問題，她說：「個傷口驚發炎，就唔可以濕，但係我個人就最乾淨，屙完屎都要洗屎忽，涼就一定要沖，下身用花灑，上身就會抹下。」<br> &#13;<br> <spanclass>醫藥費未計好 &#13;<br> 安德尊昨日接肥肥出院，許佩老師亦於昨早探望肥肥，安德尊說：「今日唔可以畀錢住，因為原先預咗做一個鐘手術，但做多咗四個鐘，所以要計過條數先畀錢。」&#13;<br> 採訪：楊潔雯&#13;<br> 攝影：何國豪</spanclass></spanclass></p></body></html>