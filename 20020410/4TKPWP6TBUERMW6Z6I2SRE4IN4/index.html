<html><header><meta charset="utf-8"><title>新菜牌：<br>春夏法國菜清而不膩</title></header><body><h1>新菜牌：<br>春夏法國菜清而不膩</h1><p>季節變更，同時亦是各餐廳幫餐牌換季的時侯，以往一些油膩、濃稠、熱辣辣的菜式，如今都要統統回收，取而代之是集健康、清新、低熱量於一身的美食，好讓各位在濕熱的春夏季節也能胃口大開。今日就由法國餐廳大廚，為你率先推介多款特別為迎接春夏而度身訂做，兼且不油不膩的新菜式，讓大家來個「菜」前預覽。&#13;<br>&#13;<br>記者：黃婉冰　攝影：楊錦文</p><p><spanclass><fontstyle>半熟吞拿魚配橙汁醬  &#13;<br> 吞拿魚柳生食鮮美，熟食夠惹味，各取所長，輕輕烤熟一面，做成半生熟的效果，伴以荷蘭苦白菜、意大利水瓜柳、法國冰菜、日本枝豆，四國配料大混雜，用榛子沙律汁撈一撈，而吞拿魚則有煮過的鮮橙汁伴着，全以蔬菜作主導。&#13;<br> &#13;<br> 試味報告：吞拿魚有着橙汁護駕，肥膩感腥味全消，但略嫌橙味不足；四國配菜以另一種醬汁調味，各有特色，其中法國冰菜滲滿汁，入口清香味濃，咬落有少少似西洋菜。</fontstyle></spanclass></p><p><spanclass><fontstyle>熱情果沙巴翁  &#13;<br> 甜品與意大利的沙巴翁近似，只是甜品師傅稍作改良，同樣以打起的雞蛋焗成，焗前加入新鮮熱情果茸，焗起時熱辣辣，散發着陣陣熱情果香，其獨特果香，令人不期然想起夏天，旁邊是自製的雪糕、雪葩混合體，同樣煞食。&#13;<br> &#13;<br> 試味報告：沙巴翁口感似梳乎厘，有着清香強勁熱情果香，甜度適中，軟綿香滑，雪糕有着雪葩的濃郁果味，同時又有雪糕的香滑口感，不太甜是其吸引之處。</fontstyle></spanclass></p><p><spanclass><fontstyle>碎片牛肝菌配榛子汁  &#13;<br> 法國牛肝菌有益，與鵝肝同樣備受歡迎，成塊食，未免肥膩了點，大廚想出好計，將牛肝菌、鵝肝齊齊切粒，用忌廉汁炒香，一來吊味，二來增加黏性，方便做成餅形，旁邊的醬汁亦不馬虎，先用番荽做慕絲，再加入酸忌廉打成汁，將又濃又膩的主角變成一道開胃前菜。&#13;<br> &#13;<br> 試味報告：鵝肝菌的爽口味濃與鵝肝的濃香一拍即合，同時食到兩種口感與味道的不同，鵝肝切粒，膩感全消，蘸着滑口帶酸的榛子汁同食，味道更特別。</fontstyle></spanclass></p><p><spanclass><fontstyle>白熱朱古力蛋糕伴雪糕  &#13;<br> 一黑一白的蛋糕是梳乎厘的化身，同是以蛋白為主，只是加入大量麵粉令其堅挺，口感更似蛋糕，黑色代表朱古力，白色代表呍呢拿，最佳拍檔。雪糕全是自製，椰子味重，甜度較輕，淋上新鮮打製的草莓醬，勢必成為新一季頭號甜品。&#13;<br> &#13;<br> 試味報告：整個甜品最令人回味的是自製雪糕，香滑不會甜到膩，入口滑得似在食忌廉，蛋糕一邊有濃濃朱古力味，另一邊有很重蛋香，令人有食不停口的感覺。</fontstyle></spanclass></p><p><spanclass><fontstyle>香煎帶子蝦伴牛油檸檬汁  &#13;<br> 天氣一熱，「無脂」海鮮必成各人的頭號目標，啖啖肉的大蝦和帶子亦不例外，將鮮蝦剝殼輕輕灼熟釀入日本帶子內，混入蒜茸、碎番荽煎香，特選牛油檸檬汁作配搭，使其鮮味更突出。用忌廉汁將牛肝菌、法國冰菜、車厘茄、BB薯仔煮熟做配菜，比普通的薯菜有睇頭。&#13;<br> &#13;<br> 試味報告：帶子煎得恰到好處，外層味香，內裏嫩滑，想原汁原味，可毋須蘸牛油檸檬汁，牛肝菌味道香濃爽脆，鹹鹹哋，幾特別；BB薯仔口感有點兒煙韌，沒有粉得黏喉的感覺。</fontstyle></spanclass></p><p><spanclass><fontstyle>燒三文魚配魚子  &#13;<br> 與吞拿魚一樣，是集合了刺身、燒烤、煙熏等多種味道及口感於一身的做法。三文魚用香茅、芫荽、薑、糖、鹽等醃上三個鐘，將一面輕輕烘熟，既有煙熏香又有燒烤的香脆效果，另一面全生，保留原汁原味，綴以魚子，一冷一熱就是這道菜的賣點。</fontstyle></spanclass></p><p>Alex試味報告：三文魚好好味，有好濃三文魚的鮮味，同時兩種口感好特別，味道清新，好適合夏天食。</p><p>店名：CafedesArtistes&#13;<br> 電話：25263880&#13;<br> 地址：中環德己立街30至32號加洲大廈閣樓&#13;<br> 座位：100個&#13;<br> 付款方法：現金及信用卡(Visa,Master,AE,Diners)&#13;<br> 營業時間：中午12時至下午3時，星期六、日延至下午6時；晚上7時至10時半，星期五、六延至晚上11時半。</p></body></html>