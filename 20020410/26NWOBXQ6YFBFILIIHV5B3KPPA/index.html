<html><header><meta charset="utf-8"><title>水晶女神VS絲巾索女<br>劉嘉玲、宣萱齊低胸愈鬥撼</title></header><body><h1>水晶女神VS絲巾索女<br>劉嘉玲、宣萱齊低胸愈鬥撼</h1><p>劉嘉玲和宣萱昨日分別為皇室纖形及BellaSkinCare舉行記者會，二人更各自穿上名牌低V露背裙騷身材，但前者在會上獲廣告商送贈價值五萬元的鑽石襟針，比起後者的切蛋糕儀式，排場稍勝一籌。</p><p>劉嘉玲昨日為皇室纖形主持在文華酒店舉行的電視廣告首播儀式；而為BellaSkinCare擔任代言人的宣萱，亦在昨日假半島酒店舉行記者會，但論排場及「花臣」，劉嘉玲的記者會則略勝一籌。<br> &#13;<br> <spanclass>老翻劉嘉玲 &#13;<br> 嘉玲昨身穿一襲火紅色Valentino低V露背裙赴會，會上廣告商除掛上嘉玲身黐價值五十萬的Swarovski水晶纖形女神造型海報外，又播出其穿三點式泳衣瞓燈箱的電視廣告，同時並安排一位穿上三點式的女郎扮劉嘉玲，即時示範黐水晶，而廣告商為答謝嘉玲，送上一個鑲有九十二粒共重一點六卡碎鑽圍邊的襟針。&#13;<br> 宣萱昨日則穿上價值逾三萬元、以四條SalvatoreFerragamo絲巾組合而成的低V露背裙，由於絲巾質地太薄，連衣服內的胸墊也告現形，雖然宣萱難得性感，但廣告商僅安排她切蛋糕及獻花儀式，過程稍見平淡。<br> &#13;<br> <spanclass>刀仔𠝹水晶 &#13;<br> 問宣萱會否擔心遭劉嘉玲搶風頭，她便笑說：「我知佢今日有記者會，但冇問題，各有各做，佢靚就一定啦，希望我都冇令你哋失望啦。」&#13;<br> 而劉嘉玲昨則透露當日以八小時黐水晶拍廣告，拍完後又花三小時用刀仔𠝹掉水晶，對於其胸部縮水之說，嘉玲說：「冇細到呀，firm（結實）咗啫。」此外，嘉玲的老友王菲失戀，問她曾否慰問對方，嘉玲就說：「佢唔使我開解，所有朋友都支持佢，你哋估佢唔開心啫，我覺得佢冇問題，總之佢開心我開心啦。」&#13;<br> 採訪：朱芷瑩、何永寧&#13;<br> 攝影：陳志嵐、陳慧安</spanclass></spanclass></p></body></html>