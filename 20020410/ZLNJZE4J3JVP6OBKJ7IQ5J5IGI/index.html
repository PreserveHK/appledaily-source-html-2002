<html><header><meta charset="utf-8"><title>　　自由黨用著數拉客 - 李八方</title></header><body><h1>　　自由黨用著數拉客 - 李八方</h1><p>講到落區搞活動爭取民心，一向都係財力雄厚嘅民建聯佔優，不過自由黨都要分杯羹。噚日係自由黨「自由之友」慶祝兩周年晚宴，八方去到酒樓，見到自由黨開咗八十幾圍、大宴千幾位來自不同地區嘅「自由之友」，都嚇一跳。再問真啲，原來「自由之友」成立兩年，會員人數已經就快打破五千大關，認真犀利。&#13;<br> 究竟自由黨點解咁把炮呢？周梁淑怡上台致辭時一語道破：「着數好緊要！我哋會不斷搵着數畀大家！」即係着數成點呢？呢晚場刊內已經夾着千六蚊飲食、美容現金券，大抽獎嘅頭三獎包括雙人來回北京、台北同澳門機票（去澳門係坐直升機）連酒店自由行套餐……&#13;<br> （圖）田少同班黨員以拉炮慶祝「自由之友」兩周年。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>