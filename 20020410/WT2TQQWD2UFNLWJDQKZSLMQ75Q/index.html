<html><header><meta charset="utf-8"><title>　　榮大董打吡豪門宴 - 李八方</title></header><body><h1>　　榮大董打吡豪門宴 - 李八方</h1><p>八方上周寫過馬會大董榮智健設宴慶功，慶祝佢隻「奧運精神」奪得打吡冠軍。&#13;<br> 噚晚，八方一早就去到中信海都，嘩，原來大把人已經到咗。例如賽馬事務執行總監應家柏、首席受薪董事薛翰賢、「奧運精神」嘅練馬師愛倫、騎師韋達，以及一大班傳媒同業。好熱鬧。開席之前，榮大董重特登播錄影帶畀大家睇，重溫「活力先生」、「奔騰」同埋「奧運精神」的出賽雄姿；而愛倫則上台致辭，並陪同榮智健逐圍逐圍敬酒。&#13;<br> 今次係榮大董第二次奪打吡獎盃，係賽馬史上一項紀錄。得此佳績，原因八方上周已經寫過，簡言之就係佢真係鍾意馬，更鍾意在港贏馬。&#13;<br> 食完噚晚餐飯，更證明此說非虛。大家睇吓張菜單（右圖）就明啦。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>