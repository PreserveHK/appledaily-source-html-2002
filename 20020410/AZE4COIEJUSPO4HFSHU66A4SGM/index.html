<html><header><meta charset="utf-8"><title>巨人籃下被毆靠藥鎮痛<br>求驗客手記：奧尼爾驚呼腎虧</title></header><body><h1>巨人籃下被毆靠藥鎮痛<br>求驗客手記：奧尼爾驚呼腎虧</h1><p>湖人隊嘅巨無霸奧尼爾早前去做體檢，專登睇吓個腎同個肝，報告話佢個腎、肝都有損壞，雖未致好似「鬼見愁」莫寧咁要即刻停賽休養咁嚴重，但係已經嚇到巨無霸有得震冇得瞓。&#13;<br> 喺前日湖人作客完熱火之後，巨無霸竟罕有咁向傳媒大吐苦水，話唔好睇佢平時喺球場上威風八面，其實佢係受害者嚟嘅；喺籃底就好似箭靶咁俾人狂插，搞都傷痕纍纍，痛楚難當，成日要靠食好多消炎藥嚟止痛。如果唔係，根本痛到連跑都跑唔郁。&#13;<br> 奧尼爾重話莫寧就係因食消炎藥太多搞到腎虧，佢𠵱家誠心禱告，希望自己千祈唔好步莫寧嘅後塵。&#13;<br> 我求大俠𠵱家先知原來呢班超級好搵嘅少爺兵，背後有鮮為人知嘅辛酸故事，我哋今季已經冇咗波神佐敦，真係唔想連巨無霸都冇埋，衷心祝佢早日唔使再啪丸仔啦！<br> &#13;<br> <spanclass>查斯坦求饒總要定 &#13;<br> 差啲收曼聯中場碧咸檔嘅拉科前鋒查斯坦，希望奧脫福嘅球迷大人有大量，喺今晚場波畀番啲尊嚴佢，但我睇嚟曼聯球迷唔會咁順攤。不過，好彩曼聯啲球迷向來唔算太野蠻，淨係會噓吓咁啫，唔學似啲西班牙球迷咁掟啲手機同水樽落草地，做埋啲危害球員生命嘅嘢。<br> &#13;<br> <spanclass>中葡大戰門券唔益港人 &#13;<br> 負責發售中葡大戰波飛嘅廣星傳訊，噚日只得一千張飛賣畀香港球迷，數量少之餘又冇得揀位，最弊就係佢哋行政混亂，有讀者投訴電話訂票後竟然冇飛攞。計我求大俠話，既要受氣又</spanclass></spanclass></p><p><spanclass>希斯菲特又打心理戰 &#13;<br> 拜仁教練希斯菲特早幾日話德甲聯比歐冠盃重要得多，好似唔多着緊今晚對皇馬場波，但我求大俠一聽就知佢又喺度玩心理戰啦！熟悉希斯菲特嘅球迷，都知道佢最鍾意喺大戰前出口術，周不時放啲流料出嚟，想對手對佢哋冇戒心。老實講，皇馬教練迪保斯基雖然唔係乜嘢名教練，但係之前都領教過希斯菲特呢啲招數，睇怕佢今次都係當希斯菲特發噏風！<br> &#13;<br> <spanclass>老舒中咒紐記心慌 &#13;<br> 紐卡素前鋒舒利亞喺前晚對富咸，入唔到佢喺超聯第二百球，隊波重俾富咸迫和㖭，但我求大俠就戥紐記擔心嘞，事關奧雲上次喺對米杜士堡射入佢喺利物浦嘅第九十九球後，等咗大半個月先至入到第一百球；如果老舒入唔到波，紐記想贏多幾場聯賽踢來屆歐冠盃咪凍過水咯！<br> &#13;<br> <spanclass>南韓國腳唔搵真銀 &#13;<br> 錢喺南韓國腳黃善洪及洪明甫眼中，原來唔係太重要。事關佢哋兩個為咗踢好世界盃，表示會暫時放棄拍廣告，寧願賺少啲都唔希望辜負球迷對佢哋嘅期望。我求大俠就認為此舉好值得其他人學習。班國足喺成名之後，為咗賺錢同出名就四圍做秀，兼且成日掛住拍廣告，本末倒置。查實做人應該放眼將來，如果喺世界盃踢得好，唔憂第日搵唔到啦。<br> &#13;<br> <spanclass>艾華遜想復出被喝停 &#13;<br> 艾華遜噚日話想要喺常規賽最後一場對溜馬時復出，不過教練布朗就唔同佢癲，立即喝令班球員唔好聽艾華遜發噏風，講明如果醫生唔畀佢出場嘅話，就算打緊總決賽都冇得傾。我求大俠奉勸華大俠一句，波神單你有眼睇啦，提早</spanclass></spanclass></spanclass></spanclass></p></body></html>