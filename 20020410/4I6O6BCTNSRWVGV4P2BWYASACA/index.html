<html><header><meta charset="utf-8"><title>CerrutiJeans揀衫預埋老竇<br>應采兒又試又拎</title></header><body><h1>CerrutiJeans揀衫預埋老竇<br>應采兒又試又拎</h1><p>中國星藝人應采兒（Cherrie）明天會與吳彥祖，為意大利品牌CerrutiJeans擔任模特兒，她前天特別抽空到其專門店挑選衣服。而應采兒前日更在店中揀了一批靚衫，送給將返美國的父親，名副其實廿四孝女兒。</p><p>中國星新人應采兒（Cherrie），明日會夥同吳彥祖，在金鐘港麗酒店為意大利品牌CerrutiJeans行天橋。Cherrie為了明天的演出，十分緊張，前日更在助手陪同下，到九龍塘又一城CerrutiJeans專門店揀選新裝。<br> &#13;<br> <spanclass>集體換衫尷尬 &#13;<br> Cherrie表示早前亦試過為別的時裝品牌行天橋，她說：「我除咗鍾意做戲，都覺得做模特兒好好玩，佢哋喺台上好靚同好型，工作時間又唔係好長。」問到Cherrie對於模特兒很多時都需要穿上較性感的服飾，她個人的尺度又如何？她說：「太性感我接受唔到，因為我覺得自己都唔夠本錢着泳衣或者內衣，不過吊帶衫裙就冇乜問題。」&#13;<br> 而Cherrie每次行天橋前，都沒甚麼準備工夫，她說：「我盡量保持心情輕鬆，唯一覺得尷尬係一大班模特兒做騷時一齊喺房度換衫，我咪惟有換快啲囉。」<br> &#13;<br> <spanclass>「爸爸品味麻麻」 &#13;<br> 一直在美國居住的應采兒爸爸最近來了香港探訪女兒，Cherrie侍父至孝，她前日往揀衣服時，順道拿了一批男裝衫給爸爸帶回美國，她說：「我爸爸好鍾意買衫，但係佢啲taste麻麻，所以咪攞啲新衫畀佢，當做禮物囉。」&#13;<br> 採訪：BeverlyWong、JessicaNgan&#13;<br> 攝影：JohnChou、ChenWaiOn&#13;<br> 應采兒髮型：BrianKanofHAiR&#13;<br> 應采兒化妝：SynniTamofYMCKmake-upStudio</spanclass></spanclass></p></body></html>