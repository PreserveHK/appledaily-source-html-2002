<html><header><meta charset="utf-8"><title>平價PC連薄芒靚仔價$4,980</title></header><body><h1>平價PC連薄芒靚仔價$4,980</h1><p>自從Intel推出支援SDRAM嘅P4底板晶片組後，令好多牌子電腦得以大幅降價，皆因SDRAM始終比RAMBUS平得多。尤其係幫人砌機嘅電腦舖，價錢屢創新低，最新P41.6GHz報價$4,980，重要係連埋一個LCD，對於想慳地方擺電腦、又或趁暑假平平哋買部機學電腦都咁啱。&#13;<br>&#13;<br>記者、攝影：徐影龍</p><p><spanclass><fontstyle>P41.6GHz漸普及  &#13;<br> 當初P4處理器推出時，雖然其時脈速度真的令用家心動，可惜同時需要RAMBUS記憶體支援，令整套電腦售價一路持續高企，唔係咁多人負擔得到。到後期Intel為進一步提高P4處理器普及性，推出可支援平價記憶體SDRAM嘅底板晶片組，令機價得以降低不少。雖然喺表現上配SDRAM不及RAMBUS咁好，不過對於一般以文書、上網等為主嘅用家，價錢反而係最重要一環。&#13;<br> 筆者以最多人使用嘅《InternetExpoler》、《Outlook》同《Office》測試，發覺由開啟程式到使用，速度都令人滿意，就算以軟件解碼形式觀看DVD電影及打電腦Game，表現都好流暢，普通用家實在毋須花錢追求更高表現嘅RAMBUS記憶體。</fontstyle></spanclass></p><p><spanclass><fontstyle>包13"薄芒更抵玩  &#13;<br> 除咗P41.6GHz處理器外，MaxPower另一吸引地方就係跟機有埋LCD薄芒。呢款薄芒牌子為Klasse，雖然唔係大廠牌子，不過喺顏色表現、穩定上都有唔錯表現。由於成本問題，跟機嘅LCD可視範圍只得13"，的確比市面一般15"為細，舖頭會提供加錢升級選擇，用家可按需要而揀選。&#13;<br> 雖然顯示尺寸唔算大，不過LCD設有之圖像式控制介面算唔錯，用家可輕易調校合個人心水設定，如對比度、解像度、光暗等。值得一提係設有「AutoColor」功能，可自動設定最佳顏色表現，令小朋友都識用。</fontstyle></spanclass></p><p><spanclass><fontstyle>可自由擴充配件  &#13;<br> 砌機相較牌子機有一個好處，就係允許用家自行升級各類配件，唔怕失去保養。MaxPower採用嘅底板屬AllInOne類型，省回顯示卡同音效卡插槽，可按需要加入各式配接卡，如TV接收卡、FireWire卡等。光碟機採用48×CD-ROM，欠缺大熱嘅DVD或燒碟功能，用家可額外配多個5.5"光碟機。&#13;<br> 機箱採用300W火牛，就算插滿所有PCISlot都唔怕電力負荷唔到。機內設有一個Ethernet插頭，可簡易接駁寬頻網絡，不過就欠缺Modem，若想作傳真或居住地區冇寬頻的話便需加添Modem了。總括嚟講，MaxPower機能只算普通，不過係擴充上可配合自己要求而加添配件。</fontstyle></spanclass></p><p><spanclass><fontstyle>記者意見：  &#13;<br> 抵讚：全套電腦連薄芒唔使五千蚊，賣價絕對吸引。&#13;<br> 要彈：機箱設計唔靚、機能普通。&#13;<br> &#13;<br> <b> MaxPower規格表：</b> &#13;<br> 處理器：P41.6GHz&#13;<br> 記憶體：128MBSDRAM&#13;<br> 硬碟：20GB&#13;<br> 光碟機：48×CD-ROM&#13;<br> 顯示器：13"LCD&#13;<br> 駿裕科技&#13;<br> 查詢電話：25773733</fontstyle></spanclass></p></body></html>