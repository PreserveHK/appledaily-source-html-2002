<html><header><meta charset="utf-8"><title>創業初哥淡市出招博一鋪</title></header><body><h1>創業初哥淡市出招博一鋪</h1><p>工字不出頭，尤其在大逆市下，打工仔更加處於被動，要裁員減薪，真的聲都無得聲，想創出事業的一片天？租金和人工都已經大幅下滑，看似是適合的時機，但相對地市民消費意欲亦低，要突圍而出又談何容易呢？其實，只要捉緊市場需要、顧客心理，以及有「橋」，淡市出擊絕對無有怕，可能重會有錢賺，看看以下幾位創業者的經驗，絕對值得參考。&#13;<br>記者：周麗懿&#13;<br>攝影：楊錦文&#13;<br>ImageGirl：Monique</p><p><spanclass><fontstyle>個案1：  &#13;<br> <spanclass><fontstyle>70萬開美容院靠外援獻「眉」  &#13;<br> Agnes、Kitty和Louise三位曾在一間美國化妝品牌共事過，大家都認為現在租金便宜，是創業的好時機，於是就自立門戶創立「美智山」，實行自己當家作主，Agnes說：「我哋覺得𠵱家係一個好機會，經濟雖然唔好，不過租金平咗，風險亦都低咗。」當然最有利的條件，就是無論市況如何，為了靚靚，女人總會捨得使錢在扮靚之上，加上之前做了五年化妝，有不少熟客都過檔幫襯。雖然只是剛開業，Agnes和拍檔已經對這盤生意充滿信心。&#13;<br> &#13;<br> <b> 投資錦囊</b> &#13;<br> 行業：美容化妝&#13;<br> 投資額：約70萬&#13;<br> 預計回本期：兩年&#13;<br> 入行年資：5年，創業時間不足一個月&#13;<br> 煞食招式：度身訂做修眉服務，日本仔教化妝</fontstyle></spanclass></fontstyle></spanclass></p><p><spanclass><fontstyle>東洋貴價化妝班  &#13;<br> 除一般美容化妝服務之外，他們特別專注眉形的修飾，Agnes說：「眉形可以令你個樣好Soft、好惡、好有權威，修整過嘅眉毛，望落去重會精神啲㖭！日本人喺呢方面就特別注重。」所以他們就特別開設修眉服務，為客人重新修造眉形、保養，就好似髮型師設計和護理頭髮一樣。除了化妝修眉服務，化妝班和修眉班都是其發展的重點，本月中更專誠從日本請來三位專業化妝師開班授課，教授髮型和化妝的技巧，提高店舖的專業形象。雖然學費高達$7,500，不過Agnes表示反應方面都算不俗，可見這一行仍有一定的發展潛力。</fontstyle></spanclass></p><p><spanclass><fontstyle>個案2：  &#13;<br> <spanclass><fontstyle>90萬搞髮型屋小舖經營大舖服務  &#13;<br> 當了15年髮型師，三年多前開始構思自立門戶，Kenneth說是因為香港的髮型屋有好多呃人的舖頭：「好多都唔明碼實價，明明話19蚊洗個頭，行出舖頭可以係50蚊嘅。」加上他喜歡去旅行，觀察過外地的行家，發現香港做髮型屋的空間其實好大，「香港做得好嗰啲一係就好貴，𠵱家我希望客人畀一個合理價錢，就可以享受到好好嘅服務。」Kenneth於是一擲九十萬出來大搞BE-LABO髮型屋生意，經過八個月的經營，尚未回本，皆因每當賺到錢，就會用來投資到買新的儀器，用在人客身上。&#13;<br> &#13;<br> <b> 投資錦囊</b> &#13;<br> 行業：髮型屋&#13;<br> 投資額：90萬&#13;<br> 預計回本期：一年半&#13;<br> 入行年資：15年髮型師，創業8個月&#13;<br> 煞食招式：引進洗頭機、駁髮機、獨立電視、舒適露台</fontstyle></spanclass></fontstyle></spanclass></p><p><spanclass><fontstyle>斥資十萬買洗頭機  &#13;<br> 所謂顧客享受，包括一部在高級Salon才有機會享用的洗頭機，價值十萬多元，雖然不是新產品，不過由於價錢昂貴，一般的小型髮型屋都未必夠膽購入；而店中的最新產品，就是一部駁髮機，Kenneth說：「比起以前嘅駁髮技術，呢部駁髮機嘅好處係時間快，容易清除，所用嘅膠亦唔係工業用嘅膠，絕對唔傷頭髮。」除了新儀器之外，Kenneth亦會將顧客的資料輸入電腦，例如上次做Colour（染髮）用了甚麼顏色，和客人傾談一下設計髮型等等，因此都保留到九成客人再回頭幫襯，Kenneth的成功之道就是：「專心啲，勤力啲，專業啲，唔欺騙顧客就會成功。」</fontstyle></spanclass></p><p><spanclass><fontstyle>個案3：  &#13;<br> <spanclass><fontstyle>10萬做零售唔冷門唔做  &#13;<br> 從事酒店業二十年的程偉俊，在逆市中毅然告別打工仔生涯，原因都是覺得打工無保障、無安全感，他說：「做生意賺多賺少都係自己嘅。」所以在太太大力支持下，利用十萬元的資本當起老闆來。做開酒店中菜廳樓面的程先生，覺得飲食業的競爭好激烈，所以寧願做一些無人做、冷門一點的行業，「我係喺灣仔會展一個展覽會度見到呢啲木馬，覺得呢啲木馬好得意，於是就同廠商聯絡，佢哋獨家畀我賣，全香港都係得我呢度有得賣。」&#13;<br> &#13;<br> <b> 投資錦囊</b> &#13;<br> 行業：零售&#13;<br> 投資額：約10萬&#13;<br> 預計回本期：一年內&#13;<br> 入行年資：兩個月&#13;<br> 煞食招式：賣冷門木馬仔</fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>兼做代理批發  &#13;<br> 雖然選址在銅鑼灣人流不十分旺的蘋果商場，不過由於位處商場的地面入口，仍能吸引不少人駐足觀看，生意成績理想，第一個月無賺無蝕打個和，第二個月已經有錢賺，有了這一個好開始，他又密鑼緊鼓地籌備代理批發生意，「遲啲會做埋代理同批發，希望有多啲嘅銷售點，𠵱家我已經同一間大型百貨公司傾緊，今個月尾可能都已經開始有得賣。</fontstyle></spanclass></p></body></html>