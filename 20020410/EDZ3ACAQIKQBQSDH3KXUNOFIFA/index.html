<html><header><meta charset="utf-8"><title>海外試車：<br>本報記者葡萄牙實地測試<br>全新MiniCooperS很好玩！</title></header><body><h1>海外試車：<br>本報記者葡萄牙實地測試<br>全新MiniCooperS很好玩！</h1><p>早前，全球開售錄得有高銷量嘅全新MiniCooper車系，當中一款至強至Top嘅MiniCooperS小跑車，量產型號終於落實喇！為咗隆重其事，廠方重安排響南歐風景宜人嘅葡萄牙里斯本，舉行全球發布及傳媒試車大會；我哋《車天車地》版又豈能錯失機會，喺新車於年中抵港前，作首次直擊報道呢！&#13;<br>特約記者、攝影：林中賢</p><p><spanclass><fontstyle>賣相富跑意胎軨作識別  &#13;<br> 早陣子，香港代理曾引入一部樣辦車嘅CooperS到港，但原來廠方當時重未落實呢部MiniCooperS嘅配套同裝備。然而，今趟響葡萄牙里斯本所見嘅實辦車，造型跟先前所見嘅相若，惟廠方響CooperS當中，界定有Comfort同Sporty兩款，分別以16吋同17吋合金軨作識別。</fontstyle></spanclass></p><p><spanclass><fontstyle>空間闊落有跑車質感  &#13;<br> 至於車廂鋪排方面，MiniCooperS同樣有硬頂同雙天窗版本；其次，歐洲版所備有嘅大型電子導航儀，因香港未有引入嘅關係，故原來中控台頂部會改置大型車速計圓表，同樣吸引有瞄頭㗎！至於前後兩排座椅，會分別以雙色皮料作配搭，空間感強而座椅承托力亦見充裕，惟前排僅有手動操控座墊及椅背角度，略嫌有點美中不足之感呢！</fontstyle></spanclass></p><p><spanclass><fontstyle>底盤穩紮加速了得  &#13;<br> 個子短小精悍嘅MiniCooperS，基本底盤結構出於寶馬3系設計，另懸掛及前後穩定桿有強化之餘，新款MiniCooperS一如3系那樣，更備有主動式嘅電子ASC+Traction、CBC同DSC嘅操控系統外，重輔有被動式嘅EBD連ABS裝置，無疑大大增強咗呢部小跑車嘅循迹及操控性；然而，最為人受落會係一台1.6公升直4機械增壓偈嘅迅間加速力，配合埋6前速手波裝置，中、後段加速更見動力充沛呢！</fontstyle></spanclass></p><p>&#13;<br> &#13;<br> &#13;<br> &#13;<br> <center> <spanclass><fontstyle>MiniCooperS特徵逐點睇  </fontstyle></spanclass></center> </p><p><spanclass><fontstyle>香港車評人點睇MiniCooperS  &#13;<br> 今趟葡萄牙首試量產型嘅MiniCooperS，響一眾香港傳媒當中，我哋特別搵來《BestCar》雜誌總編輯ThomasLam，講吓初試嘅感受。&#13;<br> &#13;<br> <b> 優點</b> &#13;<br> 新版MiniCooperS嘅造型，有別於普通版嘅MiniCooper；獨有配套更見個性及跑意之餘，強而有力嘅加速感，既順暢又令人不禁肆意踏下油門呢！&#13;<br> &#13;<br> <b> 缺點</b> &#13;<br> 軚盤轉向感略嫌輕柔了一點，而一套6前速波箱齒比，有別普通版嘅MiniCooper，須一段時間適應才可。</fontstyle></spanclass></p><p><spanclass><fontstyle>規格MiniCooperS  &#13;<br> 引擎：1598cc直4DOHC機械增壓&#13;<br> 馬力：163ps/6000rpm&#13;<br> 扭力：21.4kgm/4000rpm&#13;<br> 傳動：6前速手波，前輪驅動&#13;<br> 懸掛：	（前）麥花臣支柱&#13;<br> 	（後）多連桿&#13;<br> 制動：	（前）透氣碟&#13;<br> 	（後）碟式（ABS）&#13;<br> 輪胎：195/55R16DunlopSPSport3000&#13;<br> 尺碼：3655×1688×1416mm&#13;<br> 軸距：2467mm&#13;<br> 車重：1140kg　0-100公里：7.4秒&#13;<br> 極速：218km/h&#13;<br> 平均耗油：8.4L/100km&#13;<br> 新車售價：約港幣21萬起&#13;<br> 查詢：寶馬香港（27145271）</fontstyle></spanclass></p><p><spanclass><fontstyle>寶馬車廠重視MiniCooperS市場  &#13;<br> 向以房跑車稱著，近年更踏足一級方程式賽車嘅寶馬，對新生嘅MiniCooper車系可謂關懷備至；早前除響意大利舉行發布會外，今趟量產型MiniCooperS嘅誕生，更移師至南歐另一國家——葡萄牙，舉行全球發布及傳媒試車大會。響晚間星光熠熠嘅會場上，新款MiniCooperS猶如備受矚目嘅明星呢！皆因早前香港預售時，MiniCooper同MiniCooperS嘅銷售數字，一夜間經已有160部之多；而響日本正式發售，兩者數額響幾日內，更錄得驚人嘅二萬多部㖭！</fontstyle></spanclass></p></body></html>