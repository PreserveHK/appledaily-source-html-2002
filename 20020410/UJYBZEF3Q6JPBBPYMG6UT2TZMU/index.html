<html><header><meta charset="utf-8"><title>洪朝豐冇機會留低<br>有線節目改革女人惡晒</title></header><body><h1>洪朝豐冇機會留低<br>有線節目改革女人惡晒</h1><p>洪朝豐半年前開始主持有線電視節目《一個機會》，該節目原本反應不俗，但因有線要減低成本，將部分自製節目取消，洪朝豐與林子聰慘被飛出局。</p><p>洪朝豐半年前應有線電視邀請，主持訴心聲節目《一個機會》，當時有傳主持一年，洪朝豐應可得到約百二萬的收入。可惜有線為了減少開支，由下月開始，娛樂台將會取消洪朝豐的《一》節目，而逢周五張學潤與林子聰（肥仔聰）主持的《娛樂熱賣之王》亦要停播，有線暫時並未有新節目安排給洪朝豐與肥仔聰主持，而張學潤則仍繼續主持逢周一的《娛樂熱賣友唱友跳》。<br> &#13;<br> <spanclass>「唔到我急」 &#13;<br> 有線節省開支，洪朝豐慘成失業大軍其中一員，昨日記者致電給他，洪朝豐承認說：「早幾日收到公司通知，話我主持嘅節目會做到四月底就結束，暫時我未有打算，可能會接啲散騷嚟做，呢個禮拜六我會為燦師傅間餐廳表演。其實喺有線做咗呢個節目半年，𠵱家個節目要結束都冇辦法，有啲事都唔到我急。」&#13;<br> 有線由下月開始會有新節目調動，除了多購外地節目，減少自製節目外，毛舜筠亦會主持新節目《好女人系列》，並已成功訪問了劉嘉玲、關之琳和李司棋。<br> &#13;<br> <spanclass>「關係好好」 &#13;<br> 昨日記者致電有線電視節目運作副總監許佩斯，她表示：「其實有線耐唔耐都會轉吓節目而唔係節省資源，只係想增加觀眾嘅新鮮感，洪朝豐同肥仔聰暫時未有新節目安排畀佢哋，但我哋關係好好，如果將來有新節目啱佢哋，有線會再搵佢哋。」</spanclass></spanclass></p></body></html>