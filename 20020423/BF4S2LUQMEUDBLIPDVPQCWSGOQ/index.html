<html><header><meta charset="utf-8"><title>歌迷乘三的士開路場面混亂<br>仔仔Fans睇偶像一仆一碌</title></header><body><h1>歌迷乘三的士開路場面混亂<br>仔仔Fans睇偶像一仆一碌</h1><p>台灣人氣組合F4成員周渝民（仔仔），前晚結束在港兩天的宣傳活動，他隨即乘夜機返台灣。約二百名歌迷到機場送仔仔機，前呼後擁，情況混亂。</p><p>台灣人氣組合F4成員周渝民（仔仔），上周六（二十日）旋風式襲港，逗留兩天。仔仔出席完簽名會，又往無綫電視城錄影《勁歌金曲》及出席商台《饑饉三十》活動。前晚仔仔隨即乘坐夜機返回台灣，約有二百名歌迷到機場依依不捨送別偶像。<br> &#13;<br> <spanclass>十保安護駕 &#13;<br> 仔仔前晚八時許離開下榻的尖沙嘴帝苑酒店，他乘坐一輛二十四座Van離開酒店，當時有歌迷更分乘三部的士，以「品」字形沿途跟隨偶像。在青馬大橋上，歌迷乘坐的三部的士更為偶像的二十四座Van開路，認真巴閉。&#13;<br> 前晚九時許仔仔到達機場，由於已經有太多歌迷預先在車輛落客區守候偶像，仔仔在車上見狀，惟有讓車子再兜幾個圈，才泊在落客區落車。而十多名保安員則手拉手圍圈，為仔仔護駕。<br> &#13;<br> <spanclass>入閘前揮手 &#13;<br> 落車到入閘短短數分鐘的路程，但由於歌迷十分熱情，爭先恐後親近偶像，令仔仔舉步為艱，更有歌迷和記者被推倒。&#13;<br> 仔仔最後在保安員護送下，終於在離境大堂的南面職員及機員專用入口入閘。仔仔為報答歌迷的愛戴，他臨入閘時跟歌迷揮手道別。&#13;<br> 採訪：卓寶花&#13;<br> 攝影：陳烱威</spanclass></spanclass></p></body></html>