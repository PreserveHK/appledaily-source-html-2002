<html><header><meta charset="utf-8"><title>功能至強中韓冷門新機大搜括</title></header><body><h1>功能至強中韓冷門新機大搜括</h1><p>不知何時開始有個不明文規定：買手機要買大品牌。查實，坊間亦有不少被大家忽略的品牌，而且功能更殊不簡單，有一機插雙SIM卡，有超薄對摺機，有一部更是全球首部內置收音機功能的GSM手機，都咪話唔架勢。今日就搜括多部來自國內及韓國兼功能特別的新手機，不過買唔買，最終都係一句：「各花入各眼。」&#13;<br>&#13;<br>記者：招佩珊部分攝影：林栢鈞</p><p><b> 中國</b> &#13;<br> <spanclass><fontstyle>HaierHTZ1000&#13;<br> 摺機玩FM收音  &#13;<br> 國內品牌海爾推出過不少型號，而呢部HTZ1000睇落同一般對摺機無異，但留意機面的音樂符號及FM字樣，就知道來頭絕不簡單，HTZ1000是全球首部內置收音機功能的GSM摺機，插上耳筒便可收聽。當有來電時，收音機功能會自動關閉，耳筒就即時變成Handsfree可接聽來電。另外，HTZ1000亦備有圖像短訊、2款遊戲、秒表、日程曆等功能。</fontstyle></spanclass></p><p><spanclass><fontstyle>CEC9656	&#13;<br> 內置遊戲邊玩邊震  &#13;<br> 中國電子CEC是眾多國產手機中一個較冷門的品牌，早前就有呢部銀色摺機9656以水貨姿態出現於先達。論外形，估唔到國產機會如此有型，而功能亦唔弱，有WAP、GPRS、背景圖案及日程表，不過講到好玩，當然是「中東戰爭」及「瘋狂賽車」呢兩款邊玩邊震的遊戲。可惜，早前都只返得一、兩部，家陣唔見有現貨。</fontstyle></spanclass></p><p><spanclass><fontstyle>廈新A8298+&#13;<br> 一機雙SIM免換卡  &#13;<br> A8298+的最大賣點是機身可同時可放入兩張SIM卡，不但毋須拆電拆殼換SIM卡，而且不用關機亦可切轉兩張SIM卡所屬的網絡，可直接在功能項目內選擇，對於經常往返中港兩地而同時用上本地及國內SIM卡的用家，尤其方便，而Screensaver、遊戲、自編鈴聲、3色背光燈等玩意功能亦一應俱全。</fontstyle></spanclass></p><p><b> 韓國</b> &#13;<br> <spanclass><fontstyle>Sewon6680	&#13;<br> 加大芒變WAP機  &#13;<br> 繼機身細細的SG2000及SG2200後，Sewon於近期加推新型號SG6680，雖則新機不如SG2000那麼細小，但機面屏幕就略為加大，比之前兩部雙芒機睇得更清楚。另外，今次SG6680亦加入WAP，而遊戲、世界時鐘及日程表等基本功能就依然有。</fontstyle></spanclass></p><p><spanclass><fontstyle>LG-600	&#13;<br> 屏幕晒盡12星座  &#13;<br> 其實LG是韓國手機的大品牌，之不過在香港未被廣泛認識。同大圍韓Phone一樣LG-600同以雙芒設計，基本功能如WAP、日程表及錄音當然唔少得，但較特別是備有12星座來作待機背景圖案。</fontstyle></spanclass></p><p><spanclass><fontstyle>LG-510W	&#13;<br> 中韓摺機鬧雙胞  &#13;<br> 同國產機CEC9656有何分別？除了是藍色兼品牌名字不同外，根本就是同一部機，Screensaver、Wallpaper、兩款邊玩邊震遊戲、背景圖案、WAP及日程表同樣有齊，不過就唔覺有GPRS。但究竟邊部是OEM機，怕且要LG同CEC先知！</fontstyle></spanclass></p><p><b> 店舖資料</b> &#13;<br> （a）展域站（27716660）&#13;<br> 地址：旺角彌敦道628號瓊華中心1樓U25室&#13;<br> &#13;<br> （b）科域電訊（23614018）&#13;<br> 地址：深水埗鴨寮街212號地下&#13;<br> &#13;<br> （c）八達通訊（23983301）&#13;<br> 地址：旺角先達廣場地下G88號舖</p></body></html>