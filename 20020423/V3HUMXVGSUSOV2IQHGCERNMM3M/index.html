<html><header><meta charset="utf-8"><title>　　香港枉稱金融中心 - 李八方</title></header><body><h1>　　香港枉稱金融中心 - 李八方</h1><p>八方一向覺得香港雖號稱金融中心，但對小股東的保障卻不夠，噚日同一位晉利地產的小股東傾完後更加深此感覺。&#13;<br> 晉利只不過是一間小型上市地產公司，市值不足十億，但一百一十八位小股東在數年前開始一直同大股東周旋，重成立了一個叫做「維謢晉利公眾持股人權益委員會」，原因係佢哋覺得大股東根本冇重視小股東權益，最後迫得財政司司長委派調查員去了解晉利公眾持股量不足的問題。這件事在幾年前已有傳媒報道，調查員去年底也公布結果，顯示晉利大股東持有九成股權，違反上市規則，事件好像告一段落。&#13;<br> 上周，晉利公布要小股東供股以令公眾持股量達上市規定，呢班小股東才驚覺過去的努力其實沒有成績，因為佢哋一直以為可迫使大股東減持股份，令股份流通量增加，但原來唔係呢回事。&#13;<br> 委員會內一代表同八方講，佢哋約咗聯交所負責人今日下午去開會，原因係覺得聯交所任由晉利管理層「魚肉」小股東，實在冇公理，佢重問點解大股東違法持股，小股東反而要供股？&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>