<html><header><meta charset="utf-8"><title>　　中環有免費午餐派 - 李八方</title></header><body><h1>　　中環有免費午餐派 - 李八方</h1><p>呢個世界原來真係有免費午餐！三文治連鎖店PretAManger噚日預備咗四千張免費午餐券派畀市民，只要攞住張券，就可以喺一個月內，免費享用店內任何一款三文治、一件手製蛋糕，同埋一罐果汁汽水，總值成六十蚊㗎。&#13;<br> 不過，話就話免費，其實都要付出少少代價，要得到張午餐券，首先要慷慨解囊，將你嘅小小心意放落捐錢箱內，幾多錢都得，善款會用嚟贊助聖雅各福群會嘅活動。PretAManger肯咁大手筆，其實係慶祝佢哋今日喺中環中心開第二間分店，做善事之餘又可以順便宣傳。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>