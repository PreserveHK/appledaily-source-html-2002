<html><header><meta charset="utf-8"><title>港人大選舉有人玩封殺<br>田北俊炮轟「愛國」陣營</title></header><body><h1>港人大選舉有人玩封殺<br>田北俊炮轟「愛國」陣營</h1><p>【本報訊】繼自由黨人大代表李鵬飛怒斥有人在前日的港區人大選舉中，聯手「封殺」部份候選人，操控選舉後，自由黨主席兼行政會議成員田北俊再高調點名炮轟中聯辦、民建聯、港進聯及工聯會，以劃一投票手法，排擠其他候選人，田北俊怒斥他們是「同北京倒米」，強調會作出投訴，不過他堅持不會聯絡中聯辦，因為「同中聯辦講冇用」。	記者：莫劍弦</p><p>據了解，李鵬飛前日將針對自由黨及其他獨立候選人的「封殺」安排踢爆，已引起整個愛國愛港陣營議論紛紛，田北俊昨日再下一城，毫不避忌公開點名炮轟四大愛國陣營：「你睇投票出嚟票數，即係中聯辦、港進聯、工聯會、民建聯佢哋劃一投票，我好唔滿意。」&#13;<br> 他形容自由黨勝出的候選人中，李鵬飛遭人封殺，低票當選；梁劉柔芬要靠自己關係拉票；楊孝華單靠自由黨及工商界，結果落敗。<br> &#13;<br> <spanclass>「唔係中央意思」 &#13;<br> 他坦言，曾向中央查詢「封殺」行動，獲知有關安排「唔係中央意思，你哋自己選舉自己搞掂。」他指北京也逐步開放，接納更多其他開明人士，但在港卻有「三、四堆人的做法」，明顯是「同北京倒米」。田北俊又指有親中人士想獨攬「愛國」之名，「我知有啲人只係想畀傳統左派服務祖國，驚其他人攞彩！」&#13;<br> 對於有消息指他在投票前夕，曾致電特首投訴自由黨被人封殺，田北俊沒有正面回應，只說：「唔關董生事」，但他聲言一定會投訴，但不會去信人大選舉主席團，也不會找中聯辦。&#13;<br> 至於被批評的主角之一、民建聯主席曾鈺成則堅稱，沒有聯合其他親中陣營封殺自由黨：「我係冇投飛哥（李鵬飛）票，因為佢夠票贏，我梗係先投吳康民，再投葉國謙。而且飛哥得票多咗，點算封殺？」他又否認民建聯有投票名單：「或者地區有人有，我真係唔知。」他承認曾與港進聯主席劉漢銓討論過互相支持，但這做法在選舉中十分正常。民建聯副主席葉國謙承認有投票名單，但堅持做法沒有問題。&#13;<br> 工聯會會長鄭耀棠同樣否認曾與其他團體開會討論配票：「我冇興趣開呢類會，亦冇開過。」他承認有要求工聯會選民先投工聯會候選人，至於他們最終如何投票，他沒有過問。&#13;<br> 港進聯主席劉漢銓晚上在立法會憤怒地反駁田北俊，指港進聯候選人一樣有跌票，李鵬飛反而多了五十多票，他滿臉通紅地說：「咁我哋夠失票，咁我問邊個？」<br> &#13;<br> <spanclass>成國際輿論笑話 &#13;<br> 港區人大選舉成為國際笑話。新加坡《海峽時報》、美國《三藩市紀事報》和《美國之音》新聞網站等海外傳媒，均有報道日前港區人大選舉預選高票者落馬情況，並引述評論批評當選者不能代表港人，只是北京當局的橡皮圖章。</spanclass></spanclass></p></body></html>