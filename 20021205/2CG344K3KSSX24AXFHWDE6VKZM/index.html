<html><header><meta charset="utf-8"><title>電腦專題：<br>蘋果Notebook升級割價入極貨都夠賣</title></header><body><h1>電腦專題：<br>蘋果Notebook升級割價入極貨都夠賣</h1><p>蘋果電腦公布推出的兩部新款Notebook：強勁機能PowerBookG4同靚仔廉價iBook，日前終於到咗香港。雖然外形同舊型號一樣，不過兩者機能都有大幅提升，兼且不約而同以極抵玩嘅賣價作招徠。要強勁機能有PowerBookG4，要平價有新款iBook，高低檔用家都照顧到，實行喺聖誕黃金檔期，兩路進攻搶盡PC用家。&#13;<br>&#13;<br>記者、攝影：徐影龍&#13;<br>ImageGirl：Winnie</p><p><spanclass><fontstyle>驚人價新機唔使八千蚊  &#13;<br> 講到吸引用家，機能曉飛都係假，價錢始終先係首要考慮因素。蘋果電腦近年已積極採用平價招數搶客，今次出招更是驚人，新款iBook定價只係$7,900，比好多二手PCNotebook重要平，加上有「小白」外號嘅12.1”iBook外形相當之靚仔，處理器等硬件機能又大幅提升，有128MB記憶體及G3處理器，平時用來上網及收發電郵都好夠用，所以成功搶到唔少心思思買Notebook嘅用家。</fontstyle></spanclass></p><p><spanclass><fontstyle>頂級機能Fans流口水  &#13;<br> 另一部屬旗艦級嘅PowerBookG4，可謂將所有頂級硬件配置入機內，除使用PowerPCG4處理器外，重內置ATI最強顯示晶片RADEON9000，配合DVD-R燒錄功能，真真正正Fit晒剪輯影片嘅要求。加上512MB記憶體同特大15.2”LCD，難怪引得一眾Mac發燒友流晒口水，而且頂級PowerBook以往賣價必然近三萬，今次只是二萬頭可謂非常抵買，以機能計，賣價並非遙不可及，好多舊有用家都以舊換新方式升級新機。</fontstyle></spanclass></p><p><spanclass><fontstyle>Winnie：慳位又慳錢  &#13;<br> 以FashionSales為正職，閒時只接Model散Job嘅Winnie，見到「小白」咁靚仔兼賣得咁平，購買慾登時飆升：「𠵱家我同妹妹共用一部PCDesktop，一部Desktop加個大芒的確好阻地方，本來都心思思想換Notebook好耐，不過PCNotebook普遍都要萬幾蚊，二手又驚俾人呃。見到新iBook咁靚又咁平，真係好想買，基本上我以上網同收發電郵為主，所以Mac或Windows都冇所謂，最緊要慳位同慳Budget。」&#13;<br> &#13;<br> <b> iBookG3/700規格表</b> &#13;<br> 處理器：G3700MHz&#13;<br> 記憶體：128MB&#13;<br> 硬碟：20GB&#13;<br> 光碟機：CD-ROM&#13;<br> 顯示屏：12.1”LCD&#13;<br> 顯示晶片：ATIRADEON7500(16MB)</fontstyle></spanclass></p><p><spanclass><fontstyle>麥朗：以DVD-R作備份夠實用  &#13;<br> 本版《有Mac生活》寫作人麥朗，眾所周知乃一名標準Mac友，對頂級PowerBookG4更係有讚冇彈：「買PowerBookG4我會贊成買最Top嘅DVD-R型號，抵玩之處係除咗比舊型號大幅減價外，1GHzG4加DVD-R的實用能力不容置疑，尤其現代人硬碟資料愈來愈多，就算唔玩DV剪接燒DVD碟，單單以DVD-R作為4.7GB資料備份亦非常實用。新嘅RADEON9000顯示晶片配64MBDDR記憶體，令處理器毋須負荷過重嘅圖像引擎QuartzExtreme，使到操作速度更快更順滑。」&#13;<br> &#13;<br> <b> PowerBookG4/1G規格表</b> &#13;<br> 處理器：G41GHz&#13;<br> 記憶體：512MB&#13;<br> 硬碟：60GB&#13;<br> 光碟機：DVD-R&#13;<br> 顯示屏：15.2”LCD&#13;<br> 顯示晶片：ATIRADEON9000(64MB)</fontstyle></spanclass></p><p><spanclass><fontstyle>市場反應：兩萬幾蚊部機都爭住要  &#13;<br> 新機受歡迎原因，除咗價錢外，亦採用了顯示晶片名廠ATI嘅產品，就算CPU唔係大幅升級，機能表現都優異，尤其係運行出名「大食」嘅MacOSX。&#13;<br> 位於灣仔鵝頸橋嘅eTechCenter商場，二樓全層均以售賣Mac相關產品為主，屬Mac友蒲點之一，據當中嘅NEWVISION負責人Thomas表示，兩部新機去勢凌厲：「今次蘋果呢招升級降價的確好成功，多咗好多PC用家嚟買機，唔單止學生哥買平價iBook，就算二萬幾蚊嘅PowerBookG4都好多人爭住要，部份更以舊型號加錢換機，目前我入幾多貨都唔夠賣！雖然G3/700型號好搶手，不過個人覺得加多少少錢，買高一級嘅G3/800型號會更實際，因為除咗CPU快啲同容量較大嘅硬碟外，重有個ComboDrive，可以燒碟兼睇DVD，價錢都係相差$2,300啫。」</fontstyle></spanclass></p><p>售賣點：NEWVISION&#13;<br> 地址：灣仔軒尼詩道396號eTechCenter201號舖&#13;<br> 電話：31570979</p></body></html>