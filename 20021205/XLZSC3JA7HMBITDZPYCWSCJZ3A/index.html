<html><header><meta charset="utf-8"><title>為大笑姑婆唔見六百萬<br>古仔再𠝹千嬅怕傷身</title></header><body><h1>為大笑姑婆唔見六百萬<br>古仔再𠝹千嬅怕傷身</h1><p>古天樂與楊千嬅老友鬼鬼，所以他早前在百忙中亦抽空為千嬅去日本拍音樂特輯，他倆繼《美味天王》後已多年沒有再度合作電視劇，最近無綫有意再撮合他倆演出一齣愛情喜劇，預計明年三月開拍。</p><p>古天樂上月原本為台灣電視台演出劇集《西楚霸王》，電視台更開出六百萬港元拍四十集的優厚條件，但古仔最終卻見財化水，因為其經理人公司無綫考慮過利害關係後，不准他接演，反而古仔在明年三月為無綫拍一套時裝劇，女主角更屬意楊千嬅。<br> &#13;<br> <spanclass>輕鬆小品 &#13;<br> 其實古仔與千嬅繼九七年的《美味天王》後，已很久沒一起拍電視劇，但古仔與千嬅一向老友，早前又合作過電影《乾柴烈火》，所以兩人早前在日本北海道拍音樂特輯時，已談過合作拍劇事宜。&#13;<br> 最近無綫製作部助理總監梁家樹親自出面游說，古仔原則上已答應接拍該劇。&#13;<br> 身在成都拍攝賀歲片《百年好合》的古仔，日前在電話中說：「無綫有《尋秦記》續集同輕鬆愛情小品幾個題材想傾我拍，其實我嘅取向係想試新嘢，個輕鬆小品我覺得構思幾好，所以比較有興趣。我私底下同千嬅傾過，但佢要先同經理人商量吓。」&#13;<br> 古仔續說：「原則上TVB對我好照顧，所以只要拍劇時間唔會阻到我同中國星嘅電影約，出年我會盡量度期拍劇。至於集數，真係要視乎我嘅健康狀況而定，四十集長劇我就怕體力負荷唔到，所以都要再同公司傾吓。」<br> &#13;<br> <spanclass>要再度期 &#13;<br> 梁家樹日前亦承認曾與古仔洽談拍劇事宜，他接受電話訪問說：「早排同古仔傾過出年返嚟拍劇嘅事，但佢啲電影期幾忙，所以我都要搵佢再坐低度吓啲期，一切先至可以落實。」&#13;<br> 採訪：陳月媚</spanclass></spanclass></p></body></html>