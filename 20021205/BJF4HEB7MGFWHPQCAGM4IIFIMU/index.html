<html><header><meta charset="utf-8"><title>大角嘴英記一麵牽動三代情</title></header><body><h1>大角嘴英記一麵牽動三代情</h1><p>話說七十年代，背景是大角嘴一條工廠林立的繁盛街道，一名叫英姑的女子，手推一車油渣麵，每天清晨五時都在英京戲院門前打躉，一群群婀娜的工廠女工，便會蜂擁來買英姑的油渣麵，麵來錢往，應接不暇。英姑身旁站着兩名小女孩，幫忙看顧檔子。英姑退休後，兩名小女孩繼承衣鉢，繼續「檔仔」生意，這兩名小女孩便是現今英記油渣麵揸Fit人。			&#13;<br>記者：邵超　攝影：陳陶鈞</p><p>英記油渣麵由兩代姑姪接手，仍然沿用英姑的名字，對老街坊而言，英記就如一個熟識的朋友，每天不見面總覺不自在，於是乎熟客帶着仔女來食，仔女又帶番佢哋嘅仔女來食，就這樣，客人都變了一家人。</p><p><spanclass><fontstyle>無枱無櫈寧願企住食  &#13;<br> 「英記係由我姑媽開始，細個嗰時大家都好窮，無讀過咩書，根本無諗過咩理想，自小就到姑媽度幫手，七五、七六年姑媽退休，我跟姑姐就接手繼續做。」&#13;<br> 七十年代的大角嘴一帶有很多工廠，英記的生意十分好。&#13;<br> 「每日朝早五點做到下晝三、四點，無枱櫈，啲客人都係企喺度食，試過好多次被小販管理隊拉返警署，有時人客多，無理由為『走鬼』而整傷客人。」&#13;<br> 八十年代末工廠式微，加上是無牌經營，又開始有利潤，英記終於搬上舖。&#13;<br> &#13;<br> <b> 冬菇麵（上）&#13;<br> 豬油渣麵（下）$13</b> &#13;<br> 英記的豬油渣有肥有瘦，即使是肥的部份也炸得沒有半點油份，吃時記得蘸出名勁辣的辣椒油。</fontstyle></spanclass></p><p><spanclass><fontstyle>下晝3點收舖煮豬骨湯底  &#13;<br> 英記從檔仔至今，一心一意做好豬油渣麵，以一麵走天涯，湯底、麵條、豬油渣及辣椒油的配方由英姑傳到陳姑娘兩人手上，味道依然是不變的好味道。近年為迎合現代女性的要求，加入冬菇麵生力軍。&#13;<br> 「每日下晝三點休息時，我哋就開始煮麵、煲湯，湯底用豬骨出水，去肥膏，放冬菇煮三個鐘先夠入味。我哋用嘅麵係特別訂製嘅，煮後放幾耐都唔會變軟，豬油渣用嘅腩尾肉，有肥有瘦，炸二十分鐘後再細切……我哋啲辣椒油無防腐劑，即使可以放幾日，我哋仍然堅持日日鮮炸。」</fontstyle></spanclass></p><p><spanclass><fontstyle>熟客一代傳一代  &#13;<br> 多年來英記仍然維持小店經營，當年擺英京戲院，一碗麵賣兩、三元，十年後上舖賣十元八塊，現在也只賣十三元。現時店裏只放三張枱，你不會看到店前大排長龍的趁墟場面，因為不少熟客習慣買外賣。&#13;<br> 「做咗咁多年，好多熟客都變成朋友，最難忘嘅係跟我同年紀嘅客人，結婚後都帶住啲仔女嚟食麵，佢哋嘅仔女又會帶住自己嘅仔女嚟食，佢哋已經唔係普通食客，就好似自己人咁。」&#13;<br> 好些街坊搬離舊居後仍念念不忘英記，閒時更會特意前來吃麵。這份情是推動陳姑娘兩人繼續經營英記的動力。</fontstyle></spanclass></p><p><b> 後記：恐無以為繼……</b> &#13;<br> 英記對食物品質的堅持，從不計算每天賣出多少碗麵，但求保持收支平衡。陳姑娘為怕熟客吃閉門羹，英記幾乎全年無休，數月才休息一天。在逗留期間，客人跟陳姑娘的笑語在細小的店裏此起彼落，令我完全感受到這間小店的人情味。只可惜陳姑娘不想下一代辛苦，不知誰人有意繼承衣鉢。</p><p><b> 英記油渣麵</b> &#13;<br> 地址：大角嘴埃華街（杉樹街口）&#13;<br> 電話：23907397&#13;<br> 營業時間：星期日至星期五晚上九時至下午三時，星期六晚上九時至早上六時。</p></body></html>