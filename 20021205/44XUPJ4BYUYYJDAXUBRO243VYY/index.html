<html><header><meta charset="utf-8"><title>一個劃清界線　一個自嘲天真<br>薛芷倫雷林靜怡隔空開火</title></header><body><h1>一個劃清界線　一個自嘲天真<br>薛芷倫雷林靜怡隔空開火</h1><p>由MaggieQ主演的英語舞台劇《AllHallows'Eve》前晚在演藝學院舉行星光熠熠貴賓之夜。薛芷倫單獨赴會，對於好友雷林靜怡早前表示曾與她約會，薛芷倫之後曾踢爆對方記錯，前晚更決絕地說：「道不同不相為謀。」</p><p>由MaggieQ主演的英語舞台劇《AllHallows'Eve》前晚於灣仔演藝學院舉行星光熠熠貴賓夜，出席嘉賓包括久未露面的薛芷倫、趙世曾與女友Wendy、霍啟剛女友林恬兒和時裝設計師施熙瑜偕外籍男伴等。<br> &#13;<br> <spanclass>七成時間湊仔 &#13;<br> 薛芷倫前晚穿上AlexanderMcQueen上衣配襯牛仔褲示人，盡顯激瘦身形，但她不承認自己暴瘦，她笑說：「係太耐冇見啫，我係fit咗至真。」&#13;<br> 曾有報道指薛芷倫的好友、九巴媳婦雷林靜怡疏遠薛芷倫，雷林靜怡早前卻表示曾與薛芷倫約會，其後薛芷倫不留情面地回應說可能對方記錯，前晚她說：「我只可以講一句，就係道不同不相為謀。」&#13;<br> 談及近況，薛芷倫說：「早兩年我話退出Ball場已經係想過啲新生活，𠵱家我七成時間都係陪啲仔女，另外嗰三成時間就係做自己嘅嘢，例如做吓運動咁，呢種生活我覺得好舒服。」<br> &#13;<br> <spanclass>「只怪自己太認真」 &#13;<br> 問薛芷倫其子女逐漸長大，看見報章關於母親的報道，會否追問她？她說：「外間寫我嘅嘢都係茶餘飯後嘅是非，而我啲仔女見到嘅，先至係佢哋真正嘅媽咪，佢哋好清楚我真實嘅一面。」&#13;<br> 就薛芷倫前晚一句「道不同不相為謀」，記者致電九巴媳婦雷林靜怡，昨日她在電話回應說：「佢咁講，我冇得選擇啦，亦冇得話失望，喺呢件事，我淨係想講我太天真，亦都太認真。」</spanclass></spanclass></p></body></html>