<html><header><meta charset="utf-8"><title>新車速報：<br>福特Fiesta好玩多Fun</title></header><body><h1>新車速報：<br>福特Fiesta好玩多Fun</h1><p>繼上周末嘅預展後，嚟緊今個星期尾，全新福特Fiesta將會正式跟香港車迷見面。呢部響歐洲獲獎無數嘅新一代CityCar，有其個人嘅吸引魅力，賣相既討好手工又見精細，加埋一套好玩多Fun嘅DurashiftEST波箱，相信會為普羅車迷帶來新鮮感同購買慾呢！&#13;<br>記者、攝影：陳偉林</p><p><spanclass><fontstyle>賣相討好有房跑風味  &#13;<br> 呢款Fiesta未踏足香港前，歷代響歐洲亦備受車迷追捧；而呢款全新型號，外形包裝較前更講究，圓渾造型別致又吸引，尤其係一對頗有神氣嘅大燈同霧燈組合，除有同廠Focus嘅影子外，匹配埋一體化嘅泵把裝置，重帶出有房跑味呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>小車罕有闊落空間感  &#13;<br> 除賣相吸引外，車廂空間闊落又見設備講究，前後排高級絲絨椅，有不錯承托力及貼服感外，五個獨立頭枕及雙安全氣袋配搭，重倍添有保護力㗎！難得後排收摺起，令尾廂騰出有近多一倍空間，夠實用之餘，其他設備如電窗、電鏡、原廠音響及冷氣亦一應俱全，而前後兩旁門壁重可以作手枕之用㖭！</fontstyle></spanclass></p><p><spanclass><fontstyle>新波箱配搭好玩&#13;<br> 迎合需要  &#13;<br> 今趟率先抵港嘅Fiesta，配備一台1.4公升Duratec直4偈，雖然輸出唔算突出，但勝在低轉有不錯扭力表現；而一套嶄新嘅DurashiftEST波箱，自動波兼備有手波功能，較一般以單一式波箱配搭出現嘅汽車，更能迎合不同用家嘅喜好㗎！當中，5前速手波反應敏捷，重帶出有小跑車高轉嘅雄渾演繹呢！</fontstyle></spanclass></p><p><spanclass><fontstyle>記者試後簡評  &#13;<br> 標榜德國製造嘅新一代CityCar，賣相討好之餘，設備及手工吸引又細緻，一台1.4公升偈低轉輸出不俗，匹配有手動及全自動嘅DurashiftEST波箱，絕能迎合不同車迷嘅要求㗎！&#13;<br> &#13;<br> &#13;<br> <spanclass><fontstyle>福特Fiesta規格  &#13;<br> 引擎：1388cc直4DOHC&#13;<br> 馬力：80ps/5700rpm&#13;<br> 扭力：12.7kgm/3500rpm&#13;<br> 傳動：5前速DurashiftEST手動及自動波，前輪驅動&#13;<br> 懸掛：（前）麥花臣支柱&#13;<br> （後）半拖曳臂&#13;<br> 制動：（前）透氣碟&#13;<br> （後）鼓式（ABS）&#13;<br> 輪胎：195/50R15&#13;<br> ContinentalPremiumContact&#13;<br> 尺碼：3917×1683×1417mm&#13;<br> 軸距：2487mm&#13;<br> 車重：1085kg&#13;<br> 平均耗油：18.5km/L&#13;<br> 新車售價：$109,800（標準版）&#13;<br> 車輛提供：福特香港（25031032）</fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>車手李萬祺跟Fiesta有段情  &#13;<br> 唔講唔知，廣為香港車迷所熟識嘅車手李萬祺（HenryLee），原來佢第一部擁有嘅座駕，係1978年嘅一款三門掀背Fiesta；當年一套4前速手波裝置，絕對比不上現今新車嘅5前速DurashiftEST波箱，但敏銳引擎反應同轉檔觀感，仍畀到佢有深刻印象呢！</fontstyle></spanclass></p><p><spanclass><fontstyle>同級對手比較  &#13;<br> <b> 福士Polo</b> &#13;<br> 引擎：1390cc直4DOHC&#13;<br> 馬力：100ps/6000rpm&#13;<br> 扭力：12.9kgm/4400rpm&#13;<br> 尺碼：3897×1650×1465mm&#13;<br> 軸距：2460mm&#13;<br> 車重：1075kg&#13;<br> 新車售價：$134,000（手波）&#13;<br> 查詢：合泰汽車（28828938）&#13;<br> 簡評：以新一代德國小車作號召，難得呢部細車會有大車裝備；四輪碟煞及四個安全氣袋，重有EDL同ASR電子限滑及牽引裝置，可謂冠絕同儕。</fontstyle></spanclass></p><p><b> 歐寶Corsa</b> &#13;<br> 引擎：1389cc直4DOHC&#13;<br> 馬力：90ps/6000rpm&#13;<br> 扭力：12.8kgm/4000rpm&#13;<br> 尺碼：3817×1646×1440mm&#13;<br> 軸距：2491mm&#13;<br> 車重：1005kg&#13;<br> 新車售價：$124,800起&#13;<br> 查詢：福方汽車（29888080）&#13;<br> 簡評：圓渾賣相既Cute又吸引，引擎輸出不錯，表現有小跑車個性，兼且重有不俗嘅循迹演繹。既有三門又有五門版選擇，4前速自動波或5前速手波配搭，亦能滿足車迷要求呢！</p></body></html>