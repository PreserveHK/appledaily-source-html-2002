<html><header><meta charset="utf-8"><title>家庭篇：幾房人仍然和平</title></header><body><h1>家庭篇：幾房人仍然和平</h1><p>自孩提時代起，何超儀已明白自己生長在一個富裕的大家族，除了母親所生的四女一子外，大媽那邊還有幾個姊姊和哥哥，後來父親何鴻燊再納三姨太和四姨太時，家族內的人事關係亦變得愈來愈複雜。<br> &#13;<br> <spanclass>媽咪好怕有爭執 &#13;<br> 何：外面啲人成日以為我爹哋有幾個老婆，幾房人就會喺度爭，其實呢啲只係佢哋一廂情願嘅諗法，我媽咪係山羊座嘅，佢好怕有爭執，有事發生就會閃。嗰次我媽咪講「通臂猿猴點都勁唔過齊天大聖」嘅言論，其實係想話唔理老公喺出邊做乜，總之佢返屋企自己就會開心，媽咪根本冇意思同人爭啲乜。&#13;<br> 記：咁你哋幾房人相處成點？&#13;<br> 何：爹哋對個個太太都好，根本冇乜好爭，幾房人相處得好和平。&#13;<br> 記：你爹哋有幾頭家，同你嘅親子關係會唔會好疏離？<br> &#13;<br> <spanclass>讚老父性格樂觀 &#13;<br> 何：爹哋點忙都好，大時大節一家人都會返屋企食飯。其實由細到大爹哋都幾錫我，尤其係喺我入咗娛樂圈之後，佢重比以前擔心咗。屋企入面，我好崇拜大家姐（何超瓊），因為佢真係好叻，睇嘢好遠大，有時我有嘢諗唔明打電話問佢，重俾佢嬲我咁小事都打嚟問佢，不過家姐對我哋幾弟妹都好關心。</spanclass></spanclass></p><p>記：咁你點睇你爹哋呢？&#13;<br> 何：我好欣賞爹哋，有次去公司（信德中心）搵佢，望住成幢大廈都係佢嘅心血，真係少啲精力都做唔到。爹哋性格樂觀、風趣，所有同佢做過嘢嘅員工都對佢有份尊敬，呢個係爹哋成功之道。當然有個咁叻嘅父親，我引以為榮。<br> &#13;<br> <spanclass>毒品傷腦拒嘗試 &#13;<br> 記：早排羅兆輝暗示你哋何家有兩個女服食軟性毒品，賭王為此好勞氣喎！&#13;<br> 何：梗係啦！爹哋對仔女管教幾嚴，俾人咁樣亂講自己嘅仔女，當然唔高興。其實讀過書嘅，都知啲軟性毒品好傷身，我去RaveParty，人哋畀啲丸仔我食，我真係唔會食，明知好傷腦，除非我想快啲有柏金遜症啦！我從來唔相信食丸仔或毒品可以減壓，有啲朋友成日食呢啲嘢，已經搞到記性好差，我都勸過佢哋唔好再食。&#13;<br> 撰文：陳月媚&#13;<br> 攝影：林德雄&#13;<br> 協力：比華利&#13;<br> 髮型：HermannLee&amp;AB(Chin.G)&#13;<br> 服裝：Helen&#13;<br> 場地提供：LAVA</spanclass></p></body></html>