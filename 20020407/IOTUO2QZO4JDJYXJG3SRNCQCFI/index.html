<html><header><meta charset="utf-8"><title>豐田Coaster石油氣公共小巴好力舒適寧靜</title></header><body><h1>豐田Coaster石油氣公共小巴好力舒適寧靜</h1><p>最近，豐田嘅香港代理為響應政府改善香港空氣質素嘅計劃，故特別引入全新Coaster石油氣公共小巴抵港，而且重有多部新車更已經投入服務行列㖭。&#13;<br>Coaster石油氣公共小巴嘅外形，與原有嘅柴油型號相近，同樣來得美觀得體；闊大擋風玻璃亦能給予駕駛者有更佳視野範圍，當然唔少得重有特大嘅車頂目的地顯示牌箱啦。寬敞嘅車廂通道，配合闊大車門設計，乘客進出車廂變得輕鬆又方便，而冷氣出風口嘅數量，更能照顧車上每位乘客嘅需要㖭；另外，行車時亦較原有柴油型號來得寧靜，從而為乘客提供一個更舒適及寧靜嘅乘車環境。&#13;<br>新車一台4104cc直4OHV偈，馬力達116ps/3600rpm，又能提供達31.2kgm/2000rpm嘅扭力，加上5前速手波配搭，無論起步加速都可有敏捷嘅表現；特大嘅氣缸容量，除可減少需要經常到氣站入氣嘅問題外，多項安全設備亦可確保喺入氣或行車時嘅安全性。如各位對Coaster石油氣公共小巴感興趣的話，不妨致電28801482向皇冠汽車公共車輛部查詢一下㗎。</p></body></html>