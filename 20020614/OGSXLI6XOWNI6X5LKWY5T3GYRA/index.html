<html><header><meta charset="utf-8"><title>一味窩輪：期指高水　買9045</title></header><body><h1>一味窩輪：期指高水　買9045</h1><p>恒指再跌28點，但收市後期指造高，高水81點。盈富基金（2800）今鋪推幾多，今日揭曉，若然喺80億樓下，對個市冇乜壞影響。要諗吓炒上。&#13;<br> 最直接嘅做法，就係揸恒指9045。隻輪下月底到期，5窮6絕7翻生，7月個市好番，恒指見12500，揸9045可以賺1個開。若然恒指跌到10450以下，隻輪變廢紙。估計上便水位多過下便空間。&#13;<br> 大市軟軟哋，老牌紅籌仍領風騷，華創（291）見過10元，收9.80元，續升30仙。華創Call輪9347收1.01元，升20%；9059收3.60元，升16%。2至3月期間，呢度多番推介9059（冇推介其他同類Call輪），至今升成兩倍，槓桿率得番2.7倍，爆炸力轉弱。&#13;<br> 華創同相關Call輪，要透透氣。其他老牌紅籌可望接力，昅住啲老牌紅籌Call輪，應該搵到食。<br> &#13;<br> <spanclass>昅住老牌紅籌Call輪 &#13;<br> 第1隻係上實Call輪9092，8月到期，現價23仙，溢價0.6%，槓桿率6.8倍，第2隻係招商局Call輪9131，9月到期，現價51仙，溢價3.6%，槓桿率12.2倍。</spanclass></p></body></html>