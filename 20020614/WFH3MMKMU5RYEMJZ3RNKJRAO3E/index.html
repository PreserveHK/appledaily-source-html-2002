<html><header><meta charset="utf-8"><title>新菜牌：夏日必食　開胃健康菜</title></header><body><h1>新菜牌：夏日必食　開胃健康菜</h1><p>有人叫夏天做減肥天，皆因好多人都希望趁着天氣悶熱無胃口，來個自然纖體計劃，各餐廳為了投其所好，都大賣健康菜式迎合需求，位於中環，一向走健康路線的EatingPlus便是其中之一。新菜牌會以崇尚自然、清新、健康及多元化作戰略，以各款創新的國際健康菜式作武器，勢要在這個夏天攻陷你的味蕾。&#13;<br>&#13;<br>記者：黃婉冰　攝影：陳智良　ImageGirl：Monique</p><p><center> <tableborder><tralign><tdcolspan><spanclass><fontstyle><b> EatingPlus健康新菜式</b>    <tralign><td> 香煎魚餅</td> <td> $28</td>  <tralign><td> 四川五香雞炒麵</td> <td> $68</td>  <tralign><td> 星洲蝦麵</td> <td> $58</td>  <tralign><td> 蒜香牛肉炒粉卷</td> <td> $68</td>  <tralign><td> 海鮮意大利薑汁飯</td> <td> $70</td>  <tralign><td> 素菜炒拉麵</td> <td> $58</td>  <tralign><td> 南瓜甜酥卷</td> <td> $28</td>  <tralign><td> 香薑呍呢拿布丁杯</td> <td> $28</td>   </tralign></tralign></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></center> </p><p><spanclass><fontstyle>蒜香牛肉炒粉卷$68  &#13;<br> 粉卷即腸粉，但這裏以自製XO醬取代濃稠的甜醬、麻醬、豉油，再配以芽菜、韭菜等，炒至表面微燶即可，而牛肉則是新西蘭西冷牛肉，不添加任何梳打粉，只用粟粉加水這種天然方法來保持嫩滑同肉味，連同洋葱、燈籠椒炒香，淋上中式蠔油芡汁，鋪滿腸粉面，轉一轉形象，一樣可以登大雅之堂。&#13;<br> &#13;<br> <spanclass><fontstyle>試味報告：  &#13;<br> 一碟炒腸粉兩種味道，先是上面的蠔油牛肉，傳統中式味道，牛肉雖然沒有酒樓般滑，但勝在肉味依然，肉質軟腍，夠健康。炒腸粉沾滿XO醬，比甜醬加麻醬惹味得多。</fontstyle></spanclass></fontstyle></spanclass></p><p><spanclass><fontstyle>香煎魚餅$28  &#13;<br> 外表平凡的香煎魚餅，是大廚在泰國學廚時學到的最傳統泰式魚餅，魚餅由一種肉質較爽口，貌似塘虱的泰國鮮魚肉加青檸葉、香茅、魚露、辣椒結合製成，用極少油煎至外表金黃，汁料方面當然唔少得各種百搭香料，辣椒、醋、檸檬汁、魚露齊齊打爛做汁，酸、香、辣共冶一汁。&#13;<br> &#13;<br> <spanclass><fontstyle>試味報告：  &#13;<br> 魚餅咬入口先是一陣強烈的香茅、香料味，辣度只屬輕微，魚肉爽口彈牙，咬勁十足無普通魚餅咁腥，蘸上少少泰式酸甜汁吊味，更加開胃。</fontstyle></spanclass></fontstyle></spanclass></p><p><spanclass><fontstyle>四川五香雞炒麵$68  &#13;<br> 雖說是四川，但綜觀整碟炒麫的材料，完全與麻辣扯不上關係，雞柳只用五香粉稍為醃過，取其濃郁的香味為雞肉作調味，配合其他材料如韭菜花、紅、黃椒、芽菜、麻油以及少量指天椒，連同油麫同炒，用極少油去炒，為貪吃怕肥的女士們度身訂做。&#13;<br> &#13;<br> <spanclass><fontstyle>試味報告：  &#13;<br> 未食已聞到陣陣香氣，五香粉令雞柳變得惹味，指天椒帶來點點辣味，辣度點到即止，油麫炒得乾爽，不太油膩，煙煙韌韌有咬感，最好係食完隻碟唔會沾滿油。</fontstyle></spanclass></fontstyle></spanclass></p><p><spanclass><fontstyle>星洲蝦麵$58  &#13;<br> 大廚經常四出取經，將學到的加加減減加以改良，這碗星洲蝦麵便是他到新加坡的收穫。炒香的蝦殼、新鮮蝦膏、蒜茸、洋葱、乾葱少量辣椒，經過一小時的火力熬製出血紅色湯底，蝦肉則用胡椒、芫荽醃過，用蒜茸爆香，加埋日式拉麵、炸豆腐、西式刁草、韭菜、芫荽、葱等等，就成了這碗別具風格的星洲蝦麵。&#13;<br> &#13;<br> <spanclass><fontstyle>試味報告：  &#13;<br> 湯底極鮮甜，蝦味濃郁得連點點的辣味也蓋過，有將蝦飲落肚的感覺。日本拉麵煙韌，蝦肉爽口，豆腐勁滑，全部滲滿湯汁，鮮甜味加倍，夾雜着新鮮香草，多一份特別的清新感覺。</fontstyle></spanclass></fontstyle></spanclass></p><p><spanclass><fontstyle>海鮮意大利薑汁飯$70  &#13;<br> 海鮮意大利薑汁飯是另一開胃之作，茄汁是百分百的鮮茄汁，全部用加拿大貴價鮮茄磨茸煮成，炒時只酌量加了洋葱、橄欖油、番茄乾來調味，無添加任何茄汁或茄膏，所以色澤偏淡，以鮮味取勝。意大利飯煮熟後用蒜茸、薑茸炒至粒粒分開，與傳統布滿濃稠汁料截然不同。&#13;<br> &#13;<br> <spanclass><fontstyle>試味報告：  &#13;<br> 茄汁有着天然的酸味，清新開胃，啖啖都是番茄肉的清香，與海鮮最夾得來，意大利飯炒得乾爽不油膩，味道與海南雞飯的味相近，飯粒煙韌，粒粒都帶有陣陣薑香，就咁食都好夠味。</fontstyle></spanclass></fontstyle></spanclass></p><p><spanclass><fontstyle>南瓜甜酥卷(上)$28&#13;<br> 香薑呍呢拿布丁杯(下)$28  &#13;<br> 南瓜肉蒸過後打成茸，加入健康的天然蔗糖調味，用酥皮重重包住放入焗爐內焗，怕甜的話重有混合了青檸葉的鮮忌廉，酸檸味將甜膩感驅走。布丁杯的的骰骰，份量最啱女士們，用上法式燉蛋的做法另加了薑汁，食時記得落埋薑汁鮮忌廉，咁先夠「薑」!&#13;<br> &#13;<br> <spanclass><fontstyle>試味報告：  &#13;<br> 南瓜茸口感似有着南瓜味的蓮茸，外層酥皮鬆化，忌廉的青檸酸味令人驚喜，令甜甜的南瓜卷變得醒胃。布丁滑得入口已直達喉嚨，薑味清香，唔太甜，只是一杯略嫌未夠喉。</fontstyle></spanclass></fontstyle></spanclass></p><p><spanclass><fontstyle>店名：EatingPlus  &#13;<br> 電話：28680599&#13;<br> 地址：中環國際金融中心1樓1009室&#13;<br> 座位：160個&#13;<br> 營業時間：星期一至六上午7時半至晚上10時，星期日及公眾假期上午7時半至晚上8時半。&#13;<br> 付款方法：現金及信用卡（Visa,Master,Diners,AE,JCB）</fontstyle></spanclass></p></body></html>