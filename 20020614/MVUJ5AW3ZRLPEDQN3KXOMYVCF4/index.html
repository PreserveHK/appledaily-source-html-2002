<html><header><meta charset="utf-8"><title>掃平貨：<br>父親節精選禮物　搵出至抵價</title></header><body><h1>掃平貨：<br>父親節精選禮物　搵出至抵價</h1><p>後日就係父親節，未買禮物畀爹哋的話，就要襯今明兩日好好準備吓！睇見電視最近頻頻賣電鬚刨廣告，就知電鬚刨係父親節嘅大熱禮物之選，除此之外，小記就力推音響組合同喇叭，皆因音響產品既有靚聲又耐用，啱晒講求實際嘅爹哋。小記今次就住呢三類產品，幫你搵出全港至抵買店舖，實行幫一眾孝順仔女慳吓荷包！&#13;<br>&#13;<br>記者：張穎倫　攝影：林栢鈞　ImageGirl：Kay</p><p><spanclass><fontstyle>筍價電鬚刨  </fontstyle></spanclass></p><p><spanclass><fontstyle>特快充電慳時間  &#13;<br> 唔少用家都鍾意用防水電鬚刨，貪佢可以直接用水清潔夠方便，重可以配合剃鬚膏進行濕剃保護皮膚，所以一直受用家歡迎。今次呢個日本製造嘅新款電鬚刨，選用往複式刀頭，重加入LINEARSMOOTHER設計，令剃鬚時更順滑，加上充電時間只需1小時，比唔少鬚刨快6-7倍，相當厲害。&#13;<br> &#13;<br> 型號：NationalES8025&#13;<br> 原價：$898&#13;<br> 至抵價：$730（華仁會）</fontstyle></spanclass></p><p><spanclass><fontstyle>旋轉雙刀頭　剃得乾淨  &#13;<br> 相信唔少爹哋第一個擁有嘅電鬚刨，都會係飛利浦呢個老字號品牌。飛利浦呢個電鬚刨，有旋轉雙刀頭，出咗名剃得夠快，呢個新款亦較舊款剃得乾淨，早上剃鬚，夜晚都唔怕變成「鬚根人」。&#13;<br> &#13;<br> 型號：PHILIPSPhilishave382&#13;<br> 原價：$328&#13;<br> 至抵價：$230（華仁會）</fontstyle></spanclass></p><p><spanclass><fontstyle>至慳電公幹首選  &#13;<br> 若然爹哋經常都要出外公幹的話，呢款輕便旅行電鬚刨就最啱佢。皆因只需兩粒AA電，就可使用約一小時，唔使帶住火牛四圍充電，夠晒方便。再加上佢嘅旋轉雙刀頭喺剃鬚過程中分外貼面，剃鬚剃得更舒服。&#13;<br> &#13;<br> 型號：PHILIPSHQ30&#13;<br> 原價：$118&#13;<br> 至抵價：$85（華仁會）</fontstyle></spanclass></p><p><spanclass><fontstyle>卡片王攜帶方便  &#13;<br> 可能你爹哋都試過，趕住返工唔記得剃鬚，遇着要見客就非常尷尬。所以送一部輕巧嘅卡片型電鬚刨畀佢就最啱！呢個電鬚刨厚度只得12mm，袋喺衫袋隨時隨地都剃得，夠晒方便。再加上唔使充電，兩粒AAA電就用得，深受上班族喜愛。&#13;<br> &#13;<br> 型號：NationalES518&#13;<br> 原價：$298&#13;<br> 至抵價：$248（華仁會）</fontstyle></spanclass></p><p><br> &#13;<br> <spanclass><fontstyle>超值微型組合  &#13;<br> &#13;<br> <spanclass><fontstyle>小巧讀碟王  &#13;<br> 機仔細細，唔單止可以播齊VCD、CD、CD-R/RW，重可以聽埋收音機同錄音帶，而且更有無線遙控，瞓喺床一樣控制自如，最啱爹哋夜晚喺房睇好戲。音質方面，呢部機採用全音域低音反射式揚聲器，Bass力水都算唔錯，就算戰爭片亦一樣應付自如。&#13;<br> &#13;<br> 型號：aiwaLCX-K117&#13;<br> 原價：$1,280&#13;<br> 至抵價：$840（電器消費者）</fontstyle></spanclass></fontstyle></spanclass></p><p><spanclass><fontstyle>靚聲VCDHi-Fi  &#13;<br> 愛好靚聲嘅爹哋就一定鍾意呢套3碟VCDHi-Fi，皆因Pioneer出嘅雷射頭一向都係世界頂尖之一，再加上佢選用嘅木紋揚聲器亦非常實淨，令佢喺375WPMPO之下亦唔會有沙聲嘅問題，音色絕非一般膠殼可比。另一方面，呢部機亦可以一次過入3隻光碟，就算煲《大時代》VCD都唔使頻頻換碟。&#13;<br> &#13;<br> 型號：PioneerMT4000&#13;<br> 原價：$1,350&#13;<br> 至抵價：$995（電器消費者）</fontstyle></spanclass></p><p><spanclass><fontstyle>齊全DVD組合  &#13;<br> 無論擺喺房抑或客廳都一樣啱用，事關呢套DVD組合有齊前、中、後及重低音5.1喇叭，輸出達到2300WPMPO夠晒震撼。音效方面，除咗dts、DolbyDigital、卡拉OK之外，亦有Disco、Live、Moive等DSP音響系統，啱晒又要聽歌、又想睇戲兼唱歌嘅貪心爹哋。&#13;<br> &#13;<br> 型號：aiwaHT-DV50&#13;<br> 原價：$3,050&#13;<br> 至抵價：$2,785（電器消費者）&#13;<br> &#13;<br> <spanclass><fontstyle>冧價喇叭  </fontstyle></spanclass></fontstyle></spanclass></p><p><spanclass><fontstyle>中置喇叭抵買之選  &#13;<br> 玩DolbyDigital同dts必備嘅中置喇叭，好多時都要過千元先有交易，𠵱家六百零蚊就有靚聲聽，抵過玩MP3。呢個中置喇叭採用雀眼木製造，無論外殼或聲底都夠晒實淨，加上佢喺人聲方面嘅表現夠厚，配合家庭影院最正。&#13;<br> &#13;<br> 型號：aadC-201&#13;<br> 靈敏度：87dB&#13;<br> 阻抗：8ohms&#13;<br> 功率：20-75W&#13;<br> 重量：6kg&#13;<br> 原價：$900&#13;<br> 至抵價：$630（影音點）</fontstyle></spanclass></p><p><spanclass><fontstyle>掛牆後置喇叭  &#13;<br> 呢對掛牆後置喇叭，最啱打機同睇戲用。事關佢音場夠闊，演繹環繞聲嘅時候效果特別明顯，唔似部份後置喇叭，聲音只會被前置、中置喇叭蓋過。另外，呢對後置喇叭亦可以另配原裝喇叭架，襯埋一套夠晒典雅。&#13;<br> &#13;<br> 型號：aadC-40&#13;<br> 靈敏度：85dB&#13;<br> 阻抗：8ohms&#13;<br> 功率：20-75W&#13;<br> 重量：2.5kg（每邊）&#13;<br> 原價：$1,520&#13;<br> 至抵價：$1,060（影音點）</fontstyle></spanclass></p><p><spanclass><fontstyle>前置喇叭　聽歌至正  &#13;<br> 呢對前置喇叭單睇外表已相當有台型，放喺客廳唔會細細對冇嚟氣勢。音質方面比較接近中性聲底，所以聽歌時分外柔和，用嚟聽爹哋最鍾意嘅鄧麗君就至正啦。最大功率亦達到150W/6ohms，用嚟睇戲亦一樣夠力水。&#13;<br> &#13;<br> 型號：aadC-300&#13;<br> 靈敏度：90dB&#13;<br> 阻抗：6ohms&#13;<br> 功率：20-150W&#13;<br> 重量：9kg（每邊）&#13;<br> 原價：$2,760&#13;<br> 至抵價：$1,900（影音點）</fontstyle></spanclass></p><p><br> &#13;<br> <spanclass><fontstyle>入貨點：  &#13;<br> &#13;<br> 影音點（28380829）&#13;<br> 銅鑼灣駱克道492號順禧銅鑼灣中心3樓301室&#13;<br> &#13;<br> 華仁會（23980280）&#13;<br> 旺角花園街花園商業大廈5樓&#13;<br> 電器消費者購物中心（25762368）&#13;<br> 旺角亞皆老街16號旺角商業大廈7樓703室</fontstyle></spanclass></p></body></html>