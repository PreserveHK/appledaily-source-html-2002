<html><header><meta charset="utf-8"><title>章小蕙修身宣傳計劃有變</title></header><body><h1>章小蕙修身宣傳計劃有變</h1><p>昨日有報章指章小蕙為要脅張玉珊與她續約「修身堂」代言人身份，不惜谷肥自己，昔日好友反目。<br> &#13;<br> <spanclass>視乎檔期 &#13;<br> 章小蕙昨日下午四時返回其中環時裝店，對於報道指她要脅張玉珊，章小蕙說：「我本來下個月要幫『修身堂』影輯新相，𠵱家可能計劃有變，因為續唔續約重要睇我嘅檔期可唔可以配合到。重有話我谷肥自己？我𠵱家肥多一磅都唔得呀，我應承咗台灣版《FHM》雜誌影輯性感相，狀態一定要好fit。我今日（指昨日）都有同張玉珊通過電話，佢話為咗安雅單嘢已經煩死啦。」&#13;<br> 對於被指是自薦往四川為富豪風水師陳伯的餐廳剪綵，章小蕙說：「呢件本來係開心嘅事，係陳伯請我去嘅，劉嘉玲同楊小娟一早已經話咗要早走㗎啦。」</spanclass></p></body></html>