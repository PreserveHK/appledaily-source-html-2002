<html><header><meta charset="utf-8"><title>亞視新老闆上場冇約見藝員<br>陳永棋：我只係識何守信</title></header><body><h1>亞視新老闆上場冇約見藝員<br>陳永棋：我只係識何守信</h1><p>陳永棋前日正式接任亞視行政總裁一職，對於新老闆的喜好，亞視員工極度關注。原來，陳永棋是《百萬富翁》的忠實擁躉，不過，在亞視八十多位藝員中，他卻只認識何守信一人。</p><p>亞視新任行政總裁陳永棋，昨日上午返亞視跟各部門高層開會，記者問他最欣賞亞視哪些節目時，他喜愛的全是外購劇集和節目。<br> &#13;<br> <spanclass>「睇新聞見到我」 &#13;<br> 陳永棋說：「我比較鍾意《百萬富翁》，重有《還珠格格》同《雍正皇朝》。」問他喜歡亞視哪位藝員，以及會否約見藝員時，他卻說：「唔會，我只識何守信，其他唔識。」&#13;<br> 何守信昨日獲悉新老闆在亞視只認識他一人時，他驚訝地說：「唔係嘛？我諗佢成日睇新聞見到我咁解啫，有機會我都想多謝佢同認識佢。」&#13;<br> 據知，亞視早計劃在下月再次推出《百萬富翁》，現正積極籌備。而陳啟泰昨日返回亞視開會時，對新老闆喜歡《百》感到十分開心，但他卻未有接獲通知何時再做《百》，他說：「我覺得個節目遲啲推出會好啲，我怕觀眾嫌多，一星期做一次就差唔多。」至於陳永棋喜歡他主持的節目，對他本人則不認識，陳啟泰說：「冇所謂，可能佢一時唔記得啫。」<br> &#13;<br> <spanclass>陳芷菁：唔擔心 &#13;<br> 此外，陳芷菁和鮑起靜昨日分別返亞視開會和開工，對於亞視人事變動，二人均表示不擔心，鮑起靜說：「因為收視唔好，𠵱家藝員情緒都好低落，好彩今次唔會裁員，對我哋影響唔大。」&#13;<br> 對於亞視人事變動，無綫電視集團總經理何定鈞昨日說：「無綫會做番無綫要做嘅事，近兩年無綫都有開發內地市場，買賣電視劇，同中央台合作都有成績，最近重製作咗兩部電視劇。」&#13;<br> 採訪、攝影：戴彩煥、王崇穎、楊潔雯</spanclass></spanclass></p></body></html>