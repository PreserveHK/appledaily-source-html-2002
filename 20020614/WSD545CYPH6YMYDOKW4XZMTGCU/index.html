<html><header><meta charset="utf-8"><title>勁Game搶先睇：<br>全球首創3DHelloKitty踢世盃</title></header><body><h1>勁Game搶先睇：<br>全球首創3DHelloKitty踢世盃</h1><p>世界各地都大受歡迎嘅HelloKitty，相關周邊產品不計其數，當中亦唔少得一眾PCGame、桌面主題等軟件。今日介紹呢隻《HelloKittyFootballClub2002》就首次將吉蒂貓3D立體化，兼且以足球遊戲形式登場，一於將世界盃熱潮推向高峯。&#13;<br>&#13;<br>記者、攝影：徐影龍&#13;<br>ImageGirl：Patsy</p><p><spanclass><fontstyle>售賣點：  &#13;<br> SanrioVivitix、SanrioGiftGate、Kalms及各大書局，或可在網上訂購（<ahref http:> http://www.sanriotown.com  ）&#13;<br> 售價：限量珍藏版$420，普通版$150&#13;<br> 查詢：TYPHOONGAMESLTD.（25402013）</ahref></fontstyle></spanclass></p><p><spanclass><fontstyle>立體吉蒂惟肖惟妙  &#13;<br> 呢隻《HelloKittyFootballClub2002》不單食正世界盃熱潮，畀玩家一嘗踢波剌激，而且重將吉蒂貓加入遊戲入面，以3D立體造型出現，陪玩家一齊踢波。遊戲內嘅吉蒂貓及各式人物以約二千個多邊形繪製，所以立體化後相當精美，畀人感覺唔會太古怪，加上動作得意有趣，如吉蒂貓剷波等動作，令人一邊玩一邊發出會心微笑。吉蒂貓會以多種身份加入遊戲內，不單可落場踢波，亦可揀以球證身份登場，相當過癮，而且Sanrio旗下其他角色如XO、大口仔、MyMelody等亦會以啦啦隊形式出現。</fontstyle></spanclass></p><p><spanclass><fontstyle>極力模擬世界盃環境  &#13;<br> 咪以為將吉蒂貓加入世界盃遊戲，隻Game就玩玩吓唔會認真咁去編寫。《HKFC2002》由歐洲資深發展商及設計師共同開發，遊戲內一切都極力模擬真正世界盃環境，例如國家分組賽事，中國、巴西、土耳其同哥斯達黎加真係編埋同一組，對於現實中賽果有不滿嘅玩家，可以憑自己實力將賽果扭轉，甚至乎帶領中國奪取雷米金盃㖭。遊戲內亦可設定各種天氣變化，如下雨或晚上賽事等，亦可揀選五個不同足球場。</fontstyle></spanclass></p><p><spanclass><fontstyle>三五知己齊開波  &#13;<br> 遊戲內除自由挑戰等單打模式外，最正係支援連線對戰，三五知己隨時開波過踢波癮。《HKFC2002》可透過TCP/IP作通訊制式，在內聯網間作連線對戰，要注意係遊戲支援DirectX嘅TCP/IP連線，故此跟Game已經有埋DirectX8.1版本，若玩家電腦安裝的是較舊版本，安裝遊戲後亦不妨一併安裝最新版DirectX，以提高連線對戰時嘅相容性及穩定性。</fontstyle></spanclass></p><p><spanclass><fontstyle>全球二千套限量珍藏版  &#13;<br> 呢隻Game會喺今日開始在港發售限量珍藏版，內容包含遊戲光碟、說明書、附有編號的保用證書，最吸引係印有HelloKitty嘅波衫同襟章，重有一個襯到絕嘅鞋袋做包裝，成套限量珍藏版全球只有二千套，據知日本已佔當中六百套，香港亦獲五百套配額，所以顯得非常珍貴，售價$420。本月底重會推出只有遊戲CD的普通版，售$150。</fontstyle></spanclass></p><p><spanclass><fontstyle>送你二十隻《HelloKittyFootballClub2002》遊戲光碟  &#13;<br> TyphoonGames(HK)Limited特別送出二十隻《HelloKittyFootballClub2002》遊戲光碟及sanriotown海報給蘋果讀者。請將姓名、電話等個人資料以電子郵件方式寄去<ahref>hkfc2002@hellokitty.com ，請註明「索取"HELLOKITTYFOOTBALLCUP"電腦遊戲」。名額只得20個，先到先得。</ahref></fontstyle></spanclass></p></body></html>