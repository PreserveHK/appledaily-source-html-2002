<html><header><meta charset="utf-8"><title>Biotherm忠實擁躉有回報<br>向海嵐唔使錢扮靚</title></header><body><h1>Biotherm忠實擁躉有回報<br>向海嵐唔使錢扮靚</h1><p>向海嵐一向是楊千女華擔任代言人的Biotherm護膚品忠實擁躉，近日她更獲該品牌垂青，未來幾年向海嵐可免費使用Biotherm之產品，令她在護膚方面省回一大筆。</p><p>向海嵐早前發覺Biotherm十分適合她的皮膚，於是便轉用該牌子，沒料到有關方面見向海嵐對該牌子如此熱愛，竟然主動向向海嵐提議，贊助她全線護膚產品，令向海嵐驚喜不已，想不到自己會由顧客變成被贊助的藝人。<br> &#13;<br> <spanclass>拍劇怕飲水 &#13;<br> 事實上，獲該品牌贊助的圈中名人及藝人，數目寥寥可數，今次向海嵐被看中可算幸運。&#13;<br> 向海嵐日前到又一城Biotherm專門店，索取近日推出的一種全新保濕護膚產品，向海嵐表示她是一個十分容易缺水的人，她說：「我哋拍外景嘅時候，往往唔敢飲太多水，因為怕去到荒郊野嶺，人有三急嘅時候冇地方解決。而且我本身又唔鍾意飲水，所以成日搞到個人好乾咁，要成日用啲保濕嘅護膚品，等自己化妝嘅時候可以容易啲上粉。」<br> &#13;<br> <spanclass>湯水最重要 &#13;<br> 向海嵐表示，除了依靠護膚品外，飲食方面亦要十分注意。向海嵐說：「我平時開工冇乜胃口，所以會盡量帶啲生果去食，補充水份。另外，湯水都好重要，由於我一個人住，成日要開工，冇時間自己煲湯，但最近我媽咪喺加拿大返咗嚟香港陪我，我幾乎日日都有湯飲。」&#13;<br> 採訪、攝影：戴彩煥</spanclass></spanclass></p></body></html>