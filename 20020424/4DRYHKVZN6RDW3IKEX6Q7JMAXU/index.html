<html><header><meta charset="utf-8"><title>新車速報：<br>日產Serena2.5新偈增設備售22萬</title></header><body><h1>新車速報：<br>日產Serena2.5新偈增設備售22萬</h1><p>家庭式MPV在港大行其道，日產有見及此，剛於上周末運嚟全新Facelifted版嘅七座位Serena豪華MPV；新車唔單止造型吸引富成熟嘅魅力，三排七座位設計空間闊落又多變，加埋一台全新2.5公升直4DOHC偈配搭，性能猶勝2.0公升車好多㗎！再者，遙控電趟門設計，亦較其他同級車優勝㖭！&#13;<br>&#13;<br>記者：陳偉林&#13;<br>攝影：陳偉強&#13;<br>ImageGirl：Yanne</p><p><spanclass><fontstyle>造型成熟又得體  &#13;<br> 呢部日產Facelifted新版嘅Serena，賣相有唔少改動；除咗前後泵把、車頭鬼面罩外，佢重加入咗Xenon大燈組合連原廠霧燈，更富安全性之餘，新裝嘅四輪15吋合金軨，重帶來有多一分時尚活力感㖭！</fontstyle></spanclass></p><p><spanclass><fontstyle>2.5公升引擎動力充裕  &#13;<br> 講到豪華配搭，新版Serena除Xenon頭燈、泊車感應器外，重有四門電窗、電鏡及前後雙天窗組合；當然唔少得重有原廠恒溫獨立冷氣、高級音響，以及雙安全氣袋裝置㗎！然而，全車另一個賣點所在，會係一台新加入嘅2.5公升直4DOHC偈，表現動力充沛之餘，引擎運轉亦見寧靜順滑；而低重心車架結構，以及前輪麥花臣支柱，後輪多連桿懸掛組合，亦帶來有不錯嘅演繹，加上四輪ABS連EBD裝置，更給人有多一分可靠感呢！</fontstyle></spanclass></p><p><spanclass><fontstyle>遙控電趟門冠絕同儕  &#13;<br> 除賣相有頗大改動外，呢部新版Serena重係頂級七座位豪華型號；前、中排獨立座椅有頭枕及兩旁手枕外，中排重可以向後旋轉，既可變成流動會議室，又可以配合尾排收摺放平，活現出一張闊大嘅卧鋪㗎！再者，三排座椅間有Walk-through嘅好處外，雙趟門及左邊遙控組合，重能夠為乘客喺上落車時，帶來不少方便㖭！</fontstyle></spanclass></p><p><spanclass><fontstyle>記者試後簡評  &#13;<br> <b> 優點：</b> &#13;<br> 造型上添有一分時尚修飾外，Xenon頭燈有高透射率，遙控左邊電趟門帶來不少方便外，追加一台2.5公升新偈，較前更感動力充沛有勁。&#13;<br> &#13;<br> <b> 缺點：</b> &#13;<br> 新版2.5公升型號僅有七座位配搭，欠缺選擇之餘，亦欠缺豪華嘅真皮型號，稍欠盡善盡美嘅一面。&#13;<br> &#13;<br> <spanclass><fontstyle>日產Serena2.5規格  &#13;<br> 引擎：2488cc直4DOHC&#13;<br> 馬力：160ps/5600rpm&#13;<br> 扭力：24.5kgm/4000rpm&#13;<br> 傳動：4前速自動波，後輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）鼓式（ABS）&#13;<br> 輪胎：195/65R15&#13;<br> 尺碼：4595×1695×1885mm&#13;<br> 軸距：2695mm&#13;<br> 車重：1590kg&#13;<br> 新車售價：$219,800&#13;<br> 車輛提供：合誠汽車（28035333）</fontstyle></spanclass></fontstyle></spanclass></p></body></html>