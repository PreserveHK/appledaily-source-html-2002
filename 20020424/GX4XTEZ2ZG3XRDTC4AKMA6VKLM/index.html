<html><header><meta charset="utf-8"><title>新菜牌：踼走燜燉煎炸<br>夏日西菜要清淡</title></header><body><h1>新菜牌：踼走燜燉煎炸<br>夏日西菜要清淡</h1><p>夏日來臨，各大小時裝店紛紛換季，就連餐廳食肆也不例外，積極加入換季行列，把菜式換上夏裝。炎炎夏日，胃口大減似是理所當然，廚師為了要令客人重拾食趣，必須花點心思，在選料和做法上作出改變。冬日的燜燉煎炸不見了，改以冷盤加清淡醬汁，配合時令蔬果和有「營」配菜，煮出清淡得來令人胃口大開的菜式，一於要喚醒那打瞌睡的味覺神經。&#13;<br>&#13;<br>記者：楊一凡　攝影：陳穎	</p><p><spanclass><fontstyle>brown夏日新菜譜  &#13;<br> ＊吞拿魚刺身伴芫荽青檸汁$75&#13;<br> 富有柿沙律伴榛子$70&#13;<br> 焗芝士伴蘋果番茄乾$70&#13;<br> 招牌蟹肉餅伴紫蘇香蒜醬$85&#13;<br> 菠菜煙肉烚蛋沙律伴藍芝士碎$75&#13;<br> 番茄洛奇菜野菌意大利飯$115&#13;<br> 烤羊架伴紅酒意大利燴飯$145&#13;<br> ＊燴牛膝伴薄荷南瓜茸$145&#13;<br> 扒加州鱸魚伴麵豉汁$135&#13;<br> 香脆開心果雞胸釀菠菜藍芝士$135&#13;<br> ＊廚師推薦菜式</fontstyle></spanclass></p><p><spanclass><fontstyle>烤羊架伴紅酒意大利燴飯$145  &#13;<br> 鮮嫩的新西蘭羊架用咖啡酒、白酒、香草及雜菜醃24小時，保證入晒味才上架烤至七成熟；伴羊扒的意大利飯加了牛油及忌廉去煮，不過中途殺出個紅酒，減少了燴飯的油膩感，讓你在炎炎夏日亦可輕鬆享受燴飯的美味。&#13;<br> &#13;<br> 試味報告：羊扒燒汁零舍香，因為加有咖啡酒Kahlua；滲有紅酒的燴飯較香濃，羊肉件件軟熟多汁，誰說夏天不可大魚大肉？咁清新食成隻羊也不是問題。</fontstyle></spanclass></p><p><spanclass><fontstyle>吞拿魚刺身伴芫荽青檸汁$75  &#13;<br> 搶眼醒目的百寶吞拿魚沙律，集齊了粒粒吞拿魚刺身、雜椒、紅洋葱和西班牙辣椒，撈勻材料前先加青檸汁，然後填滿餅模裏，輕壓後反身，七彩的餅形吞拿魚沙律映入眼簾，最後淋些少黑松露菌油及紅花粉油，再綴以水瓜柳，清涼上陣。&#13;<br> &#13;<br> 試味報告：在悶熱的夏天先來個酸甜醒胃的冷盤，教你胃口大開，鮮甜的吞拿魚軟熟多汁，雜菜爽口，配搭得宜。眼利的讀者是否奇怪吞拿魚刺身會帶白斑？吞拿魚碰上調味鹽就變成咁樣，大可放心享用。</fontstyle></spanclass></p><p><spanclass><fontstyle>富有柿沙律伴榛子$70  &#13;<br> 當時得令的日本富有柿，圓潤飽滿，爽甜多汁，咁正斗，做沙律配料之餘索性做埋沙律醬，方法是跟洋葱攪伴成茸，加檸檬汁、橄欖油、些少芥末及蜜糖打成沙律醬，清新的醬汁伴沙律菜、切片嘅富有柿及香口的榛子，很有夏日田園Feel。</fontstyle></spanclass></p><p>Agnes試味：最鍾意個沙律汁，清甜得嚟又不會水汪汪或者油𣲷𣲷，伴爽口的富有柿一齊食，好開胃又有營養。</p><p><spanclass><fontstyle>焗芝士伴蘋果番茄乾$70  &#13;<br> 用薄過A4紙的Phyllo餅皮包實軟腍腍的丹麥芝士，把摺位揑成花形，掃些少牛油在花瓣上，讓花花口感香脆及色澤金黃，然後便推入焗爐，一轉身，青蘋果片替花花鋪個爽甜坐墊，「叮」，芝士花焗好嘞，可以就坐。&#13;<br> &#13;<br> 試味報告：西人吃芝士時都愛伴MelbaToast，這是法國名廚AugusteEscoffier特地為澳洲歌劇表演者DameNellieMelba焗製的多士，特色是勁乾身及超薄，伴鮮果及軟身味淡的芝士同吃，感覺不油膩很香滑。</fontstyle></spanclass></p><p><spanclass><fontstyle>扒加州鱸魚伴麵豉汁$135  &#13;<br> 西式烹飪少醃製，約有九成材料是靠鮮味取勝，只在煮前加適量調味而已，原汁原味嘛，像扒加州鱸魚一樣，只要適量調味便可入爐焗熟。意大利濕飯最特別，用粒粒煙韌爽滑的薏米代替飯粒，創新爽滑，還有袪濕功效。&#13;<br> &#13;<br> 試味報告：煎魚雖香口但太油膩，本身夠肥美的海鱸，焗後仍然油水充足。麵豉汁踢走薏米的澀味，讓你專心感受其幼滑。</fontstyle></spanclass></p><p><spanclass><fontstyle>番茄洛奇菜野菌意大利飯$115  &#13;<br> 茹素的讀者請留意，這道意大利飯由頭齋到尾，先爆香洋葱和蒜茸，跟手加米粒同炒，灒完白酒後加番茄及菜水煲一陣，菜水是甘笋、西芹、大蒜、洋葱及香草熬成的精華。全程無牛油和忌廉，唔夠香口？廚師當然有分數，他用加了烤紅椒的雞豆茸吊味，香而不膩。</fontstyle></spanclass></p><p>Leo試味：意大利飯燴得好香好滑，配菜清清哋，最啱夏天食，吓吓牛扒雞扒，睇見都飽咗一半；西餐伴菜多是薯條，呢個菜有米落肚，幾啱中國人食。</p><p>店名：brown&#13;<br> 電話：28918558&#13;<br> 地址：跑馬地成和道18A&#13;<br> 座位：約65個&#13;<br> 營業時間：星期一至五上午11時半至凌晨2時；星期六、日上午10時半至凌晨2時。&#13;<br> 付款方法：現金及信用卡(A.E.,Master,Visa)</p></body></html>