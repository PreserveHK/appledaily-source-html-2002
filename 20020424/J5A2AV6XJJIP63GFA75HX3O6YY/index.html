<html><header><meta charset="utf-8"><title>PumaDenim平價限量到港</title></header><body><h1>PumaDenim平價限量到港</h1><p>息影紅星話：「做呢行，當紅時人人都搵你，唔紅時就送上門都無人要。兩者並無中間。」潮流玩意就如明星，紅時幾貴都有人買，炒到上天。&#13;<br>波鞋玩料確實唔算新，講到玩得盡，Nike早年更連紙鞋都出過。不過呢對PumaDenim玩牛仔布總算係玩得有成績，舊年9月，日本仔曾經去美國跑水貨返日本賣。嗰時炒到上19,800yen（HK$1,400）。𠵱家Puma特別入咗100對行貨喺Sogo同葵芳專門店有售，每色得50對，價錢$699。對鞋𠵱家值幾多唔重要，重要嘅係若你鍾意就要快手！&#13;<br>&#13;<br>記者：何兆彬　攝影：楊錦文</p><p><spanclass><fontstyle>售賣點：  &#13;<br> <b> Puma專門店</b> &#13;<br> 葵芳新都會廣場L3RaveZone340P舖（24010061）&#13;<br> 銅鑼灣崇光百貨4樓PumaShop（28343821）</fontstyle></spanclass></p></body></html>