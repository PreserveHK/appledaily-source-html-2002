<html><header><meta charset="utf-8"><title>一味窩輪：和黃Call輪咪錯過</title></header><body><h1>一味窩輪：和黃Call輪咪錯過</h1><p>隔晚愛立信蝕本、供股、裁員、股價大散新聞，非常唔妥，不過港股冇當一回事。前日電訊股帶頭向下，昨日帶頭向上。&#13;<br> 前日恒指跌112點，和黃（013）跌1.50元。昨日恒指升205點，和黃升1.25元。兩日計埋，和黃都重係落後些少，有機會跑番快啲。和黃Call輪咪錯過。&#13;<br> 和黃Call輪熱炒炒賣對象，通常不外乎9050同9110兩件，揀邊件要睇吓邊隻落後，睇埋數據邊件靚啲。&#13;<br> 9050昨日已高過前日少少，而9110則低過前日，都係9110抵啲。9110（8月到期）現價47.5仙，溢價6.8%，槓桿率14.4倍。正股上番75元，隻輪值80仙，有差不多7分錢利潤。&#13;<br> 火種股中移動（941）前日跌55仙，昨日彈番80仙，升番有突。兩隻熱門Call輪9044同9029升幅唔同，前者升5仙，後者升3.2仙。<br> &#13;<br> <spanclass>9029睇33仙 &#13;<br> 中移動個勢未完，搵Call輪埋手，9029升得細過9044，值博率高啲。現價27.5仙，8月到期，溢價7.9%，槓桿率8.9倍，睇33仙。&#13;<br> 章　盛</spanclass></p></body></html>