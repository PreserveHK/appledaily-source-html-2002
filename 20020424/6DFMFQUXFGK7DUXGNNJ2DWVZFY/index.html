<html><header><meta charset="utf-8"><title>雙芒女人手機TopluxCG100$3,800開賣</title></header><body><h1>雙芒女人手機TopluxCG100$3,800開賣</h1><p>來自韓國，同樣可以測月經及情緒，不過講的是Toplux新機CG100。不但有驗身功能，CG100的機面屏幕更有埋7色來電閃燈。其實，Toplux已經推出過功能相若的VG100，但上次新機開價七千幾銀確實嚇壞人，今回新機CG100換上鏡面設計並開價$3,800，唔知問津者又會有幾多人？&#13;<br>&#13;<br>記者、攝影：招佩珊　ImageGirl：Joey</p><p><center> <tableborder><tralign><tdcolspan><spanclass><fontstyle><b> TopluxCG100Profile</b>    <tralign><td> 制式：</td> <td> GSM900/1800雙頻</td>  <tralign><td> 尺寸：</td> <td> 65×27×22mm</td>  <tralign><td> 重量：</td> <td> 70克</td>  <tralign><td> 通話時間：</td> <td> 150分鐘</td>  <tralign><td> 備用時間：</td> <td> 100小時</td>  <tralign><td> 功能：</td> <td> WAP、7色來電閃燈、生理周期表、和弦鈴聲、日程表、Wallpaper、Screensaver及遊戲</td>  <tralign><td> 售價：</td> <td> $3,800</td>  <tralign><td> 店舖：</td> <td> 科域電訊</td>  <tralign><td> 地址：</td> <td> 深水埗鴨寮街212號地下</td>  <tralign><td> 電話：</td> <td> 23614018</td>   </tralign></tralign></tralign></tralign></tralign></tralign></tralign></tralign></tralign></tralign></fontstyle></spanclass></tdcolspan></tralign></tableborder></center> </p><p><br> &#13;<br> <spanclass><fontstyle>7色閃燈拼雙芒  &#13;<br> 要數市面上有幾多款雙芒機，將手指同腳指加埋都未必數得晒，但大部分雙芒機的機面屏幕都只會顯示時間日期、電池容量及來電號碼等基本功能。不過，CG100就非常特別，機面芒有埋7色來電閃燈，不單止可以揀「齋」1種顏色閃，若然唔怕閃到頭暈暈，更可以揀7種顏色一次過輪住閃，真正閃到七彩。另外，機面芒亦可以睇到Screensaver，雖然圖案未必睇到足，但估唔到芒仔細細都可以玩到咁多「花臣」，確實物盡其用。</fontstyle></spanclass></p><p><br> &#13;<br> <spanclass><fontstyle>月經情緒有得測  &#13;<br> 「粉紅時間表」一個在功能表內找到的美麗名字，亦即是CG100同樣可以測月經、情緒、智力及體能，例如用家只要輸入上次的月經日期，就可以推算到當日懷孕率、排卵期及易受孕期及下次月經的日子。不過，珠玉在前，點都覺得CG100是老翻QueenPhone的驗身功能。</fontstyle></spanclass></p><p><br> &#13;<br> <spanclass><fontstyle>中西合璧Wallpaper  &#13;<br> 度身訂做的Wallpaper當然係有自己個「嘜頭」，但唔係部部手機都有得畀你過相做Wallpaper，就好似CG100，就有12星座及12生肖的的圖案來頂替，揀個合適的圖案來代表自己，另外，亦可將CG100設定為按月份自動跳到相應的星座圖案。</fontstyle></spanclass></p><p><br> &#13;<br> <spanclass><fontstyle>CG100機身解構  </fontstyle></spanclass></p><p><spanclass><fontstyle>店舖：科域電訊  &#13;<br> 地址：深水埗鴨寮街212號地下&#13;<br> 電話：23614018</fontstyle></spanclass></p></body></html>