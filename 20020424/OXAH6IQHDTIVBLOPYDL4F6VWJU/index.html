<html><header><meta charset="utf-8"><title>獲基金垂青<br>股路縱橫：華潤勵致上升潛力大</title></header><body><h1>獲基金垂青<br>股路縱橫：華潤勵致上升潛力大</h1><p>美股周一晚轉弱，市場人士對噚日港股表現都不敢寄予厚望，事實上，港股有理由在連升5日後，調整一兩日後才再繼續升浪。不過，噚日市勢之強，卻大出意料之外，恒指僅早段略為低開，但去到11100水平已跌唔落，之後更扶搖直上，午後升勢轉急，以11345高收，大升205點，成交近90億元。&#13;<br> 期指尾段仍好有力，高收11370，高水25點。雖然市場人士普遍看好後市，但諗住外圍拖累，恒指點都要再落一落，唔少人在早段沽空，結果俾大戶挾倉，吃了一記悶棍。&#13;<br> 文化傳信（343）連串大動作已展開序幕，近日股價穩步上揚，短線仍可看好，「坐五望六」的機會存在。金威集團（910）在震完倉後，亦已回復升勢，噚日收0.415元，升2仙。1送2的紅股已出籠多日，未見對股價構成壓力，唯一解釋係貨源多在強者手上，以大戶目前仍在收集計，日後股價在現水平再翻一番的機會不容抹煞。<br> &#13;<br> <spanclass>盈利可保持高速增長 &#13;<br> 佑威國際（627）係筆者另一隻心水股，噚日逆市而跌，收0.68元，跌1仙。股價自升上0.76元後出現調整，已有一段時日，估計整固快接近尾聲，若見其突破0.72元的降軌阻力，而又有大成交支持，升浪將會再展，目標將指向1.0元水平。佑威納米概念雖廣為人知，但盈利的高速增長，在股價方面仍未作充分反映，下一年度估計每股盈利0.3元，PE保守的5倍計，股價已可見1.5元。&#13;<br> 華潤勵致（1193）係另一隻要留意嘅股票，本欄在上月底時作推介，當時股價0.82元，近日曾升上0.97元才出現調整，噚日由低位0.88元反彈，高收0.93元，調整有迹象已完成，以大圓底收集形態的量度升幅計，短線上升目標指向1.1元水平。&#13;<br> 華潤勵致已成功轉型為科技股，基金亦看好其前景而開始在市場收集，以日後盈利可保持高增長計，華潤勵致股價長線上升潛力極大。&#13;<br> 郭兆誠</spanclass></p></body></html>