<html><header><meta charset="utf-8"><title>變種肉骨茶迎合香港人口味</title></header><body><h1>變種肉骨茶迎合香港人口味</h1><p>馬來西亞是香港人的旅遊勝地，不過未必人人都鍾意，以讀者阿Ling為例，即使去了十幾次泰國，都不會選擇到馬來西亞。自一次跟老公去了馬來西亞一趟後，竟然被惹味的馬來西亞菜深深吸引，更開始享受當地的風情，還跟當地的華僑學煮馬拉菜，當中以肉骨茶及咖喱蝦最耍家。不過阿Ling所煮的馬拉菜經過改良，味道更切合香港人的口味。&#13;<br>&#13;<br>記者：區佩嫦&#13;<br>攝影：周旭文</p><p><spanclass><fontstyle>肉骨茶的起源  &#13;<br> 據東南亞餐廳的負責人講，原來肉骨茶係清朝末至民初時期，由一班被賣去南洋做豬仔的福建人「創製」而成，初時叫做「呠Good嗲」，呠即肉、Good即骨，而嗲即係茶。話說當時班工人多數喺碼頭做體力勞動嘅工作，每日都搬啲中國藥材，佢哋就將藥材啲頭頭尾尾，再買啲下欄嘅唐排煲湯飲。由於班工人覺得有中藥嘅湯可以補充體力，所以每朝都將「呠Good嗲」送飯或者做早餐。</fontstyle></spanclass></p><p><spanclass><fontstyle>改良版肉骨茶更鮮甜  &#13;<br> 傳統嘅肉骨茶有好多藥材，分別係當歸、杞子、八角、花椒、辣椒、小茴、大茴等，再加埋唐排炮製而成，由於藥味太重，唔係人人都接受到，就好似讀者阿Ling的囡囡，就嫌湯太重藥味唔鍾意飲，所以阿Ling就特別加咗竹絲雞，將肉的鮮味掩蓋濃濃的藥材味，效果就出人意表地好！&#13;<br> 試味報告：曾經有飲完肉骨茶後勁標暗瘡的經驗，所以我都幾抗拒肉骨茶，不過飲過阿Ling所煲嘅肉骨茶後，發覺藥材味較淡，而且味道鮮甜，飲完又無出暗瘡同生痱滋，一改對肉骨茶嘅壞印象。&#13;<br> &#13;<br> <b> 材料</b> &#13;<br> 川芎　約3片　杞子　10粒&#13;<br> 玉竹　約3片　當歸　1粒&#13;<br> 桂皮　約5片　熟地　1小片&#13;<br> 黨參　1條　胡椒　少許&#13;<br> 大茴	少許　丁香　少許&#13;<br> 南棗　2粒　單子蒜　7粒&#13;<br> 竹絲雞　1隻　肉排　半斤&#13;<br> &#13;<br> <b> 做法</b> </fontstyle></spanclass></p></body></html>