<html><header><meta charset="utf-8"><title>海外試車：本報記者日本直擊<br>本田MobilioSpike最啱去旅行</title></header><body><h1>海外試車：本報記者日本直擊<br>本田MobilioSpike最啱去旅行</h1><p>東瀛汽車潮流一浪接一浪，當CityRV車款方興未艾之際，由日產Cube帶出嘅方匣子汽車造型，亦漸為其他車廠追捧；最新一款相信會係來自本田Mobilio系列嘅Spike新車，雖然佢放棄原有三排七座位設計，惟兩排五座位空間既闊落，重有雙趟門配搭同至新7前速MultimaticS半自動波箱，究竟呢股方匣子RV旋風有幾正？不如我哋一齊嚟東瀛實地睇吓啦！&#13;<br>&#13;<br>特約記者、攝影：何仲恩</p><p><spanclass><fontstyle>尾廂實用設備講究  &#13;<br> 由於三改二嘅關係，空間明顯變得較前闊落得多，而尾廂地台同尾排椅背，均以防水膠料鑲嵌，遇有需要時可將尾排收摺放平，容量有近倍增外，尾廂兩旁重有雜物匣設計，存放戶外露營或野餐用具至適宜。設備配搭除四門電窗、電鏡及電天窗外，又有原廠高級音響同冷氣組合，加埋雙安全氣袋配搭，可謂一應俱全㖭！</fontstyle></spanclass></p><p><spanclass><fontstyle>方匣子包裝顯個性  &#13;<br> 眾所周知，本田Mobilio嘅底盤結構，係源自同廠嘅Fit（即港版Jazz）所演化而成，惟Mobilio系列以家庭RV作賣點，而新加入嘅Spike則以年輕一族為銷售對象，因而Spike嘅造型及包裝，亦來一次全面革新；前後平直方匣子嘅賣相既過癮又Cute，加埋左右雙趟門嘅新組合，睇嚟又幾有賣點噃！</fontstyle></spanclass></p><p><spanclass><fontstyle>1.5VTEC偈加7前速波箱好玩  &#13;<br> 新款Spike改用一台1.5公升直4SOHCVTEC引擎，性能較原有Mobilio嘅同級i-DSI偈，表現來得更見平均又流暢，而一套全新7前速MultimaticS半自動波箱，既有手波車嘅好玩之處外，另外重備有CVT自動波嘅順滑感，可謂相得益彰。再者，由於油箱移近前後車軸之間，故此能夠令到Spike嘅底盤得以降低重心，駕駛起來重予人有多一份平穩性呢！</fontstyle></spanclass></p><p><spanclass><fontstyle>本田MobilioSpike規格  &#13;<br> 引擎：1496cc直4SOHC&#13;<br> 馬力：110ps/5800rpm&#13;<br> 扭力：14.6kgm/4800rpm&#13;<br> 傳動：7前速MultimaticS半自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：185/65R14YokohamaAspec&#13;<br> 尺碼：4110×1695×1705mm&#13;<br> 軸距：2740mm；車重：1260kg&#13;<br> 平均耗油：17.2km/L&#13;<br> 新車售價：約港幣14萬起&#13;<br> 車輛提供：合群汽車（23802231）</fontstyle></spanclass></p><p><spanclass><fontstyle>MobilioSpike&#13;<br> 都有Modulo裝飾  &#13;<br> 想突出部車本身活潑好動一面，不妨考慮原廠Modulo專為MobilioSpike而設嘅前後包圍、兩邊裙腳、15吋合金胎軨同尾翼等裝飾㗎！包保會惹來不少豔羨目光㖭！&#13;<br> &#13;<br> <b> 記者試後簡評</b> &#13;<br> 繼日產Cube之後，本田又開發咗一部方匣子嘅時尚RV；賣相獨到講個性，惟車廂兩排五座位空間闊落，既有雙趟門組合，又有多變嘅尾廂配搭，而一台1.5公升VTEC偈，重要較原有Mobilio輸出來得平均有力呢！</fontstyle></spanclass></p><p><b> 同級對手比較</b> &#13;<br> <spanclass><fontstyle>豐田CorollaVerso  &#13;<br> 引擎：1794cc直4DOHC&#13;<br> 馬力：135ps/6000rpm&#13;<br> 扭力：17.3kgm/4200rpm&#13;<br> 尺碼：4240×1705×1610mm&#13;<br> 軸距：2600mm&#13;<br> 車重：1240-1315kg&#13;<br> 新車售價：$159,040（標準版）&#13;<br> 查詢：皇冠汽車（28661020）&#13;<br> 簡評：一部講求舒適豪華嘅五座位RV，設備出眾又舒適，後排重有多變嘅特點；而一台1.8公升直4偈，性能突出又有房跑味。</fontstyle></spanclass></p></body></html>