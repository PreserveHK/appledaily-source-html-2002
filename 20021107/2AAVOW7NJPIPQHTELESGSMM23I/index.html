<html><header><meta charset="utf-8"><title>　　王冬勝同細路玩到癲 - 李八方</title></header><body><h1>　　王冬勝同細路玩到癲 - 李八方</h1><p>渣打成功上市，心情大靚嘅董事王冬勝，連日來曝光不絕，連兒童節目亦唔放過。事緣渣打為鼓勵小朋友多讀英文書，贊助兒童英語故事系列《ChameleonKids》，噚日王大班代表渣打出席出版活動，重同一眾小朋友打成一片，大玩「givemefive」，成個慈父咁。所有出席嘅小朋友都獲贈一套三部、饒富想像力嘅叢書。&#13;<br> 呢套由ChameleonPress出版嘅故事系列，作者全部係本地人，包括資深傳媒工作者NuryVittachi，相信大家對佢唔會陌生，Nury曾於《南華早報》任職，撰寫財經版股市行情「利是」專欄，後任職《遠東經濟評論》，暢銷著作包括《FengShuiDetective》。&#13;<br> （圖）王冬勝同小朋友大玩「givemefive」。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>