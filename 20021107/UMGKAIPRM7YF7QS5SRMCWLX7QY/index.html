<html><header><meta charset="utf-8"><title>雲露娜未知判決冇得瞓</title></header><body><h1>雲露娜未知判決冇得瞓</h1><p>雲露娜維達（WinonaRyder）嗰單偷竊案終於審完，𠵱家只係等緊陪審團嘅裁決。前日雲露娜現身法庭諗住聽判決，點知陪審團仍然為咗單案爭辯緊，未有結論，可能雲露娜緊張得滯，佢出庭嗰陣，一雙黑眼圈浮晒出嚟，面對鏡頭又左閃右避，總之好尷尬啦。不過更尷尬嘅事陸續有嚟，因為法庭今次將會破例錄播宣判結果，雲露娜喺宣判前後嘅樣，大家都可以喺電視機度睇到。</p></body></html>