<html><header><meta charset="utf-8"><title>電腦新產品：<br>全球首部扭擰TablePC創意爆燈</title></header><body><h1>電腦新產品：<br>全球首部扭擰TablePC創意爆燈</h1><p>BillGates一早就講過，行TouchScreen作輸入嘅TabletPC，將會以方便易用嘅介面而成為流動電腦主流！不過對於需要經常作大量資料處理之人，傳統鍵盤式Notebook實在叫人難以捨棄，acer最新公布的TravelMateC100，創新地將TabletPC同Notebook功能2合1，方便加簡單易用，問題咪解決囉！真笨！&#13;<br>記者：朱崇德&#13;<br>攝：林栢鈞&#13;<br>ImageGirl：Irene</p><p><spanclass><fontstyle>反轉顯示屏　變身TabletPC  &#13;<br> acerTravelMateC100係全球首部將TabletPC同Notebook功能2合1的流動電腦，驟眼看C100，將面蓋打開真係同一般B5Notebook冇乜分別，蹺妙處是機身LCD，可以作180度向外翻開，再配合埋內置的觸屏式設計，便成了一部使用極為方便的TabletPC。&#13;<br> C100同好多TabletPC一樣，都可以作橫直度顯示輸入，顯示屏設計最細心之處，係使用咗類似「磁力式」感應系統，所以用家只可透過跟機的兩支專用筆，作資料輸入，相對一些單用「壓力」感應系統的機種，可大大減少誤按情況出現。</fontstyle></spanclass></p><p><spanclass><fontstyle>預裝專用Windows版本  &#13;<br> 儘管以往好多電腦生產商，都推出過好多不同種類嘅TabletPC，不過操作系統大多建基於WindowsCE系統；今次C100另一強勢賣點，就係佢將會起用Microsoft11月12日最新推出的WindowsXPTabletPCEdition，所以大家今次先可以見識TabletPC嘅真正威力。&#13;<br> WinXPTabletPC版操作系統，基本設計差唔多完全建基於WindowsXP系統，所以優越嘅穩定性同簡易上手，係佢最大優點；另外TabletPC版同普通版最唔同之處，係加強咗手寫輸入同語音輸入辨識系統，例如大家可使用系統內置的《WindowsJournal》文字處理軟件，將手寫的文字轉化成文字檔案；甚至大家可用「語音」開啟電腦所有程式和作文字輸入！&#13;<br> 不過，現在的WinXPTabletPCEdition只會推出英文版，所以只可作英文的手寫及語音輸入辨識；幸好C100跟機送埋一套蒙恬中文手寫辨識系統，配合埋WinXP對應不同字碼功能，所以一樣可以做到中文文字輸入及改中文檔案名稱等！完全唔會有文字上的隔閡。</fontstyle></spanclass></p><p><spanclass><fontstyle>C100Ti無線網絡Upgrade版  &#13;<br> 由於要做到手寫文字及語言辨識功能，所以C100的硬件配置都特別加重料；例如CPU使用了現時B5尺寸流動電腦最頂級的PIII-M800MHz處理器，再配以256MBSDRAM、20GB硬碟機同24Ｘ外置式CD-ROM，基本功能配置好實用！據acer官方表示，C100將會是預作戶外工作的機種，所以機身使用了全金屬的設計，再加上特別加強硬度的10.4”觸屏式顯示器，筆者試用時亦覺得相當實淨，加上開合接駁位都表現得幾順暢，相信會是幾耐用的機種！&#13;<br> 不過最吸引的還是價錢部份，雖然C100將TabletPC同Notebook功能2合1，但價錢同一般B5手提電腦差唔多，售價只是$13,950；至於喜歡玩無線網絡人士，C100還有一部C100Ti的802.11b無線網絡Upgrade版，而且硬碟亦會升級至30GB和跟機有兩枚電池（每枚使用時間3.5小時，共7小時），價錢則為$15,984，最適合時常出外工作人士。&#13;<br> &#13;<br> &#13;<br> &#13;<br> &#13;<br> &#13;<br> <center> <spanclass><fontstyle>中環上班族街頭訪問萬幾蚊機價一樣受  </fontstyle></spanclass></center> </fontstyle></spanclass></p><p><b> Profile</b> &#13;<br> 處理器：800MHzIntelPentiumIII-M處理器&#13;<br> 記憶體：256MBSDRAM&#13;<br> 硬碟機：20GB&#13;<br> 顯示屏：10.4”觸屏式顯示器&#13;<br> 尺寸：251×208×25.4-29.4mm&#13;<br> 重量：1.4kg&#13;<br> $13,950</p></body></html>