<html><header><meta charset="utf-8"><title>阿Paul自嘲搵位企20多年<br>Beyond重組兩晚咁多</title></header><body><h1>阿Paul自嘲搵位企20多年<br>Beyond重組兩晚咁多</h1><p>黃貫中（阿Paul）假紅館舉行的兩場個唱，前晚開鑼。但阿Paul慨歎香港的樂手難出頭，自己二十多年來都只是搵位企。而已經獨立發展的Beyond成員葉世榮和黃家強前晚均有上台表演，Beyond再現雖只有兩晚，亦令fans驚喜。</p><p>黃貫中前晚假紅館舉行首場「黃貫中PlayItLoud演唱會」，邀請了林海峰、Beyond成員葉世榮和黃家強擔任嘉賓，捧場的李克勤則即興上台表演，Shine、余文樂、陳奕迅和徐濠縈亦有捧場。<br> &#13;<br> <spanclass>歌迷激動爆粗 &#13;<br> 當阿Paul在台上慨歎樂手只是襯托歌星，又被認為搞地下音樂的人很難出頭，台下即有觀眾大叫：「邊個話嘅？係咪陳少寶？叫佢出嚟！」又有人大叫：「叫佢食×屎！」更有觀眾激動地向着大會鏡頭做不文手勢，估不到一向敢言的阿Paul，其歌迷也率性火爆。&#13;<br> 阿Paul接受訪問時說：「我唔係講陳少寶，我真係玩咗二十幾年都俾人當係地下音樂，只係搵位企。」&#13;<br> 當Beyond成員黃家強和葉世榮出場時，阿Paul說：「出年Beyond二十周年，今晚捧場嘅觀眾可以睇埋Beyond二十周年嘅預演！」之後阿Paul問世榮：「你幾好嗎？你睇咁多friends喺度，使乜驚呀！」世榮隨即和應，並獻唱作品《藍天》，他說：「呢首歌係我女朋友最鍾意嘅。」世榮邊忍淚水邊唱歌，場面感人。當Beyond合唱《活著便精彩》時，更掀起全晚高潮。<br> &#13;<br> <spanclass>怕朱茵搶風頭 &#13;<br> 阿Paul女友朱茵則全程坐在控制台上欣賞男友演出，問阿Paul為何不請女友上台？他說：「我費事佢張相大過我呀。」&#13;<br> 採訪：楊潔雯</spanclass></spanclass></p></body></html>