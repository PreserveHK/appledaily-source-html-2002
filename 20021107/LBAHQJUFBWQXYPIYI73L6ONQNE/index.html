<html><header><meta charset="utf-8"><title>覆核刑期前夕內地客戶力撐<br>霆鋒明上庭先食定心丸</title></header><body><h1>覆核刑期前夕內地客戶力撐<br>霆鋒明上庭先食定心丸</h1><p>謝霆鋒明天為覆核刑期出庭，有傳內地可口可樂於月底的宣傳活動將飛起他，而他任代言人的內地品牌「愛浪音響」，日前亦傳出因受其負面新聞影響，令公司形象受損，欲以二千萬元人民幣（約一千八百多萬港元）向內地球隊冠名挽回聲譽，不過「愛浪」昨日強調會力撐霆鋒。</p><p>謝霆鋒因串謀妨礙司法公正罪成，明天將為覆核刑期於西區裁判法院再次出庭，但在覆核前夕，有傳內地可口可樂於月底的宣傳活動將飛起他，而由他任代言人的內地音響品牌「愛浪」，亦有消息傳出因霆鋒近期官司纏身而形象大受影響，「愛浪」為自救，打算以二千萬元人民幣（約一千八百多萬港元）向內地一隊足球隊冠名挽回聲勢，及藉此提高知名度。<br> &#13;<br> <spanclass>澄清挽勢傳聞 &#13;<br> 近日內地多份報章廣泛報道有關消息，指「愛浪」欲向今年聯賽最後兩輪出賽的球隊冠名，其中一隊「四川大河」，更可能被改名為「四川愛浪音響隊」，但昨日「愛浪」公司即向內地傳媒澄清傳聞。&#13;<br> 昨日本報記者致電「愛浪」的副總經理張先生，他透過長途電話澄清說：「呢件事係誤會，我哋公司喺今日已經同媒體出咗聲明，澄清完全冇呢件事（球隊冠名），我哋都唔知有件咁嘅事，所以聽到呢個消息之後，我哋都覺得好愕然，可能係有啲企業想炒呢件事，但我哋會繼續力撐霆鋒。」<br> &#13;<br> <spanclass>「希望佢冇事」 &#13;<br> 霆鋒連番官司纏身，未知會否對「愛浪」生意額構成影響？張先生說：「我哋未正式統計過，霆鋒𠵱家重係我哋嘅代言人，佢同我哋簽咗兩年合約，𠵱家過咗年幾，重有一段時間至約滿。」若霆鋒一旦入獄又如何？張先生說：「等佢約滿至算，我哋同霆鋒係合作愉快，佢已經受過懲罰，希望佢平安冇事。」&#13;<br> 此外，昨日記者致電謝賢，問到他霆鋒快將出庭，心情是否緊張？他只說：「都話唔答呢啲嘢，唔好問啦。」而狄波拉則將手電駁去留言信箱，至截稿前未有回覆。&#13;<br> 採訪：朱芷瑩</spanclass></spanclass></p></body></html>