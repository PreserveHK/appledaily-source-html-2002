<html><header><meta charset="utf-8"><title>波鞋Guide：<br>旺角直擊呢期波鞋迷着緊乜</title></header><body><h1>波鞋Guide：<br>旺角直擊呢期波鞋迷着緊乜</h1><p>各方潮流雜誌每個禮拜定期十幾二十對波鞋強力推介，問心，鞋迷又點消化得晒！&#13;<br>別注、限量、合作依舊是Nike最有效應的潮流促銷術，然而，價位亦可好浮動（今個星期賣$2,000，兩日後可以$1,000有交易），鞋迷「領嘢」多了亦變得醒目，買鞋要好似買股票咁要睇定後市、睇有冇前途才落注。買對波鞋學問真多！&#13;<br>想知呢期邊對波鞋最有前途，究竟時下班用家又着緊乜？今個禮拜波鞋Guide，小弟走訪波鞋街一帶，直擊各醒目用家，一於等佢哋過你兩招啦！&#13;<br>記者：陳嘉文&#13;<br>攝影：陳穎</p><p><spanclass><fontstyle>邦仔語錄：泥色DunkLoPro止咳！  &#13;<br> 邦仔22歲&#13;<br> 灰×深灰DunkLoPro&#13;<br> 「我屋企大概有10對Dunk，呢對Dunk於一年前以炒價$1,200購入。不過，我最恨擁有係Nike80's的TerminatorLo（至今還未有復刻版），大概因為當時重讀緊書冇錢買所以特別恨吧。」</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>代理返靚色「科時」！  &#13;<br> 代理呢期神神秘秘，失驚無神會有好嘢返！邦仔早已收到風11月會有批靚色「科時」殺到，全部良心價！</fontstyle></spanclass></p><p>&#13;<br> <spanclass><fontstyle>阿蕭語錄：睇定後市分分鐘執平貨！  &#13;<br> 阿蕭24歲&#13;<br> NewYork版&#13;<br> 灰×藍DunkLoPro&#13;<br> 「唔好話我哋盲目追潮流，我買鞋唔會追炒貨，事關呢期啲炒貨價位波幅甚大，好似我呢對紐約版Dunk，之前有水貨店賣近$1,000，我今個禮拜用$899買到！」&#13;<br> </fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> 阿蕭話呢期Nike有兩對炒鞋價位見底，好似從前Mark$1,200的「西印度」「科時」同炒至$1,500的黑Dunk都回落至佢嘅心水價。</p><p>&#13;<br> &#13;<br> &#13;<br> <spanclass><fontstyle>家俊語錄：科時1太氾濫！科時2上位！  &#13;<br> 高佬家俊21歲&#13;<br> 湖人色「科時」Mid&#13;<br> 「不嬲有打開籃球，所以買鞋專攻籃球款。今季NBA我捧湖人隊，所以前排用$899買入呢期湖人色『科時』Mid捧吓偶像。」家俊好坦白，佢話雖然購入湖人色「科時1」Mid，但就有些少後悔，嫌通街都係「科時1」，好悶！所以家俊呢期鎖定目標專攻「科時2」。</fontstyle></spanclass></p><p>&#13;<br> &#13;<br> &#13;<br> <spanclass><fontstyle>羅四語錄：裏Dunk未係DunkLoPro嗰皮！  &#13;<br> 羅四30歲&#13;<br> hTm版啡皮Terra&#13;<br> 「早輪過日本旅行，順道見NikeShop有成幾百人排隊，哈！望落重以為有米派！於是乎羊群心理排埋一份，結果約$1,400掃咗呢對hTm版啡皮Terra。返港後見對鞋炒至$2,200，即時心都涼晒！」羅四可謂識貨波鞋用家，好似早論潮流雜誌死谷的裏Dunk，佢就完全睇唔起，重話裏Dunk純玩復刻，冇噱頭、顏色唔靚！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>裏Dunk薄舌唔舒服  &#13;<br> 羅四話兩者另一大分別就係DunkLoPro用厚身鞋舌，舒服啲！而裏Dunk則用回原汁原味的薄鞋舌，但唔舒服！</fontstyle></spanclass></p><p>&#13;<br> &#13;<br> <spanclass><fontstyle>楊仔語錄：&#13;<br> 90's「科時」復刻版靚過新貨！  &#13;<br> 楊仔22歲&#13;<br> 90's紅色膠剔「科時」Lo&#13;<br> 鍾情「科時」的楊仔100%Nike迷，屋企50對波鞋9成係Nike，可謂真心用家。不過，楊仔對近年「科時」的復刻計劃大表不滿，重話近期的新色愈出愈核突咁話！</fontstyle></spanclass></p><p>楊仔認為90's的「科時」復刻版最靚，特別係當時推出的PR3（左一）$749（e）同LAZ（左二）等特別版「科時」$780（e）</p><p><spanclass><fontstyle>石仔語錄：最恨有華萊士黑漆皮「科時」！  &#13;<br> 石仔25歲&#13;<br> 「波黎各」「科時」Lo&#13;<br> 石仔係NBA迷，儲齊歷代「佐敦」後專攻特別版「科時」；佢重話今個月目標係佢嘅NBA偶像「華萊士」對黑漆皮「科時」。</fontstyle></spanclass></p><p>「華萊士」黑漆皮「科時」$1,199（e）</p><p>售賣點：&#13;<br> （a）THEBEST（27707444）旺角兆萬中心1樓103舖&#13;<br> （b）NikeShop（28955912）銅鑼灣StyleHouse一樓&#13;<br> （c）NewYorkSports（23989613）旺角花園街71號地下&#13;<br> （d）TrendySports（23323543）旺角潮流特區B29舖&#13;<br> （e）TurnOn（22648038）旺角兆萬中心102舖</p></body></html>