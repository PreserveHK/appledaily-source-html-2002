<html><header><meta charset="utf-8"><title>一味窩輪：威水Call輪匯豐佔5件</title></header><body><h1>一味窩輪：威水Call輪匯豐佔5件</h1><p>市場焦點除咗喺恒地（012）私有化恒發（097）之外，就係喺滙豐（005）身上。滙豐收89.25元，再升1.75元。恒指升118點，有60點歸功於滙豐。&#13;<br> 滙豐升得嚟特別之處，係成交大增。67.8億元總成交金額，滙豐佔22.6億元，佔33%，前日，同類比例只係13%。滙豐啲Call輪，大多數有較大嘅槓桿率，正股雖然「只係」升2%，啲Call輪升幅則唔講得笑。10大威水輪中，滙豐Call輪佔咗1半，升幅由22%至80%。&#13;<br> 滙豐交投有異，個勢似乎未完，不過要留意會唔會有超買情況，9RSI昨日去到72.6，個市未到大好階段，滙豐若然上到91.84元（較現價高2.59元），則9RSI升到80。&#13;<br> 𠵱家上車買滙豐Call輪，要小心回吐，上便水位有限。真係落注，怡情小注算嘞。亦可等候若然滙豐升上92元（8月高位），掉轉槍頭，趁Put輪跌到殘之時買入，買番少少滙豐Put輪。<br> &#13;<br> <spanclass>9525抵過9524 &#13;<br> 新地（016）收50元，升30仙。兩隻熱門Call輪9525同9524，前者企定喺27.5仙，後者收26.5仙，升4%，地產股短期睇好，新地唔會冇份上升，搵新地Call輪短線炒兩手，昨日冇升嘅9525抵買過9524。&#13;<br> 章盛</spanclass></p></body></html>