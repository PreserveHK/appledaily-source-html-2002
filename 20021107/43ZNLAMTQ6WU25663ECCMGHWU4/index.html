<html><header><meta charset="utf-8"><title>助人自助<br>失業特工隊洗樓搵工</title></header><body><h1>助人自助<br>失業特工隊洗樓搵工</h1><p>「請問有冇負責人喺度？我哋係創造就業協進會，想做個簡單調查。」失了業數月的豪仔（20歲）戰戰兢兢地問，應門的女職員一臉冷漠地答：「未聽過呢個會喎，唔使啦！」女職員頭也不抬旋即關門。豪仔和一群失業者昨日首次主動到中西區商廈「洗樓搵工」，儘管吃了不少閉門羹，且「蝦碌」連場，但經過整日努力，他們的真誠終於打動了七間公司，願意提供職位空缺資料，成功率是百分之二十。　News埋身擊專組</p><p>本港現時的失業大軍逾二十六萬，一群失業者不欲坐以待斃，今年九月自組創造就業協進會，經過個多月的操練，昨晨終於披甲上陣，派出五名骨幹成員組成「洗樓特工隊」，早上十一時齊集上環會址，把預製好的宣傳單張和職位空缺問卷放進自製手推木頭車內。一切準備就緒，特工隊誓師出發。&#13;<br> 記者隨大隊沿孖沙街走了不久便出師不利，因手推車的螺絲接駁位鬆脫，令放置在車頂的協會招牌搖搖欲墜，領隊吳家淇即向隊員訓示：「行得咁快做乜？又唔趕時間，一個推、一個拉，梗係散啦！」<br> &#13;<br> <spanclass>碰壁一小時終有職位空缺 &#13;<br> 隊員匆匆忙忙把螺絲裝嵌妥當便繼續行程，行不了幾步路又遇到另一問題。特工隊原計劃從德輔道中一號開始洗樓，沒料到上環段的德輔道中是二百多號，大隊人站在街角顯得有點躊躇，有隊員問：「德輔道中一號去到中環喎，行過去呀？」機靈的豪仔建議就地開始洗樓，特工隊選了身旁一幢商廈為目標，之後兵分兩路，三名隊員上樓，兩名隊員留守木頭車，並在街上派傳單。&#13;<br> 隊員乘電梯到頂樓後逐層往下走，向每層每家寫字樓叩門。豪仔的第一擊就吃了閉門羹，碰得一鼻子灰。但特工隊並未氣餒，厚着臉皮再逐家寫字樓叩門，向職員道明來意，希望找僱主提供職位空缺，無奈僱主大多數均外出，他們只好留下問卷，希望日後能有收穫。「洗樓」一小時碰壁個案居多，幸好午膳前終獲兩位僱主即場填寫問卷，隊員始鬆一口氣。<br> &#13;<br> <spanclass>首次被拒「個腦一片空白」 &#13;<br> 從沒推銷經驗的豪仔事後腼腆地說：「第一次俾人拒絕，好驚好無奈，個腦一片空白，完全唔知講乜，覺得好尷尬！」慢慢熟習過程後始重拾自信，洗樓後期遇到友善僱主，更令他覺得「搵工」成功率由最初預計的三成增加至五成。&#13;<br> 失業前做文員、外表文靜的Queenie（42歲）透露，出發前已預計會被人驅趕：「個心好慌張，但仍然要假裝鎮定。」僱主的正面反應對她來說猶如一支強心針，她希望透過洗樓搵工，能替自己及其他失業者找到工作，助人自助。</spanclass></spanclass></p></body></html>