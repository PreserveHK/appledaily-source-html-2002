<html><header><meta charset="utf-8"><title>與Fans溜冰被問係咪住喺香港<br>林嘉欣聽完好難過</title></header><body><h1>與Fans溜冰被問係咪住喺香港<br>林嘉欣聽完好難過</h1><p>「偶像齊齊玩」繼容祖兒踩單車及梁詠琪打保齡後，第三炮請來首次與fans舉行聚會的林嘉欣，率領十名fans往又一城溜冰。但竟有fans因為少見嘉欣露面而問她是否住在香港，令嘉欣有點難過。</p><p>林嘉欣日前與六男四女fans，往又一城溜冰場齊齊溜冰，當日在溜冰場旁餐廳集合的fans一見偶像到達，便不停要求嘉欣影合照及簽名留念，而嘉欣亦沒有托手踭，全部有求必應，有如臨時舉行簽名會。<br> &#13;<br> <spanclass>怕初學者摔倒 &#13;<br> 「簽名會」舉行完畢，眾人便換上溜冰鞋落場，但因只有幾位fans懂得溜冰，嘉欣一直都很擔心他們會不慎摔倒，故她即時負起照顧fans的責任，既要拖着不懂溜冰的女fans溜冰，又要教其他fans後溜，其間她更與fans搭膊頭和攬腰玩慢版「拉龍」。&#13;<br> 然而fans溜冰時卻仍相機不離手，一有機會即拍下嘉欣溜冰的風姿，就連場中的工作人員和其他溜冰客，也要求嘉欣簽名，所以她在溜冰時亦相當忙碌。&#13;<br> 原來這次「偶像齊齊玩」是嘉欣首次與fans舉行的聚會，她說：「其實我從來未正式搞過fans活動，加上我近期冇見啲fans，通過呢次活動見面，大家可以好直接咁傾偈，呢個機會好難得。」<br> &#13;<br> <spanclass>平日冇機會見 &#13;<br> 嘉欣續說：「有啲fans因為平日都冇乜機會見到我，竟然問我係咪唔喺香港住，我聽完都覺得有啲難過，可能我出席嘅活動太少，日後我會多啲出嚟㗎啦。」&#13;<br> 嘉欣與fans在冰場中共度了一個小時，大家也盡興而歸，嘉欣事後說：「本來我好想同啲fans去騎馬，但怕難控制，同埋比較危險，溜冰雖然安全啲，但都有少少危險性，我好擔心啲fans會跌親。」&#13;<br> 採訪：朱芷瑩、羅慧敏&#13;<br> 攝影：仇志德&#13;<br> 化妝：琪琪&#13;<br> 髮型：KenjiNgfromIlColpo&#13;<br> 服裝：I.T&#13;<br> 鳴謝：又一城溜冰場</spanclass></spanclass></p></body></html>