<html><header><meta charset="utf-8"><title>熾熱消費：<br>歐洲時款木屐二折起特賣</title></header><body><h1>熾熱消費：<br>歐洲時款木屐二折起特賣</h1><p>踏入炎夏，各家店舖紛紛減價促銷，特賣場成行成市，但抵唔抵買相信各位心裏有數！今次介紹嘅OFFSPIN特賣場，場內有過百款適合炎夏穿着嘅鞋款任揀，當中以設計新穎嘅木屐最抵掃，而今季依然大熱嘅Birkenstock拖鞋亦是必掃貨品，以超筍價錢買到歐洲靚鞋，各位女士又豈能錯過！&#13;<br>&#13;<br>記者：區佩嫦&#13;<br>攝影：陳偉強&#13;<br>Model：TeddyCheng（CoolFactory）</p><p><spanclass><fontstyle>矜貴馬毛配人造皮  &#13;<br> 講到場內嘅靚款木屐，小記一定推介這款Trippen人字拖款的木屐，鞋面以馬尾毛配上人造皮，質料舒服，一深一淺的顏色夠晒搶眼，除咗粉紅色配啡色外，另有灰色配藍色及深藍色配粉藍色等，顏色選擇夠晒多。&#13;<br> &#13;<br> 尺碼：35至37號&#13;<br> 貨量：約100對&#13;<br> 原價：$750&#13;<br> 特賣價：$290</fontstyle></spanclass></p><p><spanclass><fontstyle>繽紛立體花  &#13;<br> 想女性化一點，小記推介Roadhogs這款以織帶網布製成的木屐，織布顏色夠晒Sharp，除了有黃色外，還有啡紅色，最搞鬼是布邊綑上立體花邊，令整對鞋變得更繽紛、更搶眼。&#13;<br> &#13;<br> 尺碼：35至38號&#13;<br> 貨量：約100對&#13;<br> 原價：$550&#13;<br> 特賣價：$99</fontstyle></spanclass></p><p><spanclass><fontstyle>簡約夾腳趾木屐  &#13;<br> 想平實啲，不如選擇同樣為Roadhogs的夾腳趾木屐，鞋面以沉色的麖皮再配上綠葉圖案作點綴，設計簡單，着上腳舒服又襟睇，備有橙色、啡色兩款任你選擇。&#13;<br> &#13;<br> 尺碼：35至38號&#13;<br> 貨量：約60對&#13;<br> 原價：$550&#13;<br> 特賣價：$99</fontstyle></spanclass></p><p><spanclass><fontstyle>襟興牛仔布  &#13;<br> 牛仔布衣飾絕對是長興款式，呢對以牛仔布為賣點的Roadhogs木屐，款式耐看，襯牛仔裙或牛仔褲夠晒一絕！不過小記最欣賞是鞋面上一深一淺的對比色配搭，再配上長形木鈕作點綴，帶點粗獷的感覺。&#13;<br> &#13;<br> 尺碼：35至38號&#13;<br> 貨量：約50對&#13;<br> 原價：$550&#13;<br> 特賣價：$99</fontstyle></spanclass></p><p><b> 大熱靚拖</b> &#13;<br> <spanclass><fontstyle>雙扣Birkenstock  &#13;<br> 今季大熱、閒閒哋都要五百多元先買到嘅Birkenstock，今次喺場內竟然見到佢嘅影蹤，好似呢款雙扣拖鞋鞋款，着上腳非常舒服，而且款式襟興，鞋面以麖皮製成，耐磨襟着，𠵱家只需$290，絕對是全場的焦點，不過貨量唔算多，想買真係要行快步。&#13;<br> &#13;<br> 尺碼：35至38號&#13;<br> 貨量：約50對&#13;<br> 原價：$590&#13;<br> 特賣價：$290</fontstyle></spanclass></p><p><spanclass><fontstyle>彩珠拖啱OL  &#13;<br> 平日要以極女性化的裝扮返工？唔怕！呢對BisouBisou的拖鞋就啱晒你，鞋面以兩條珠織帶製成，而白、粉紫、粉綠的顏色珠仔夠晒搶鏡，平日返工或者飲宴時穿着都唔失禮。&#13;<br> &#13;<br> 尺碼：35至39號&#13;<br> 貨量：約50對&#13;<br> 原價：$390&#13;<br> 特賣價：$190</fontstyle></spanclass></p><p><spanclass><fontstyle>燦爛牽牛花  &#13;<br> 鍾意花卉圖案的你，相信這對BisouBisou的拖鞋絕對是你的不二之選，全對鞋用上杏色的麖皮製成，質地舒服唔在講，最特別是鞋面上印有盛開的牽牛花圖案，搶眼之餘亦較其他鞋款特別。&#13;<br> &#13;<br> 尺碼：35至39號&#13;<br> 貨量：約120對&#13;<br> 原價：$490&#13;<br> 特賣價：$190</fontstyle></spanclass></p><p><spanclass><fontstyle>舒服搶眼布拖  &#13;<br> 若你是好色一族，喜歡選擇顏色夠搶的鞋款，不如選擇這款RAS的拖鞋。這拖鞋全對用質地柔軟的布製成，而鞋底則選用麻繩綑成，不過小記最欣賞是鞋面的繡花圖案，顏色夠搶，設計又夠特別，是小記的誠意推介。&#13;<br> &#13;<br> 尺碼：35至39號&#13;<br> 貨量：約200對&#13;<br> 原價：$650&#13;<br> 特賣價：$250</fontstyle></spanclass></p><p><b> 其他選擇</b> &#13;<br> <spanclass><fontstyle>簡約鞋款啱少女  &#13;<br> 鍾情少女味的衣飾，這對RAS的平底鞋就啱晒你，全對鞋用人造皮製成，質料極為舒服，而鞋身更有三角形的通窿點綴，加上鮮豔的桃紅色，更顯青春活潑，各少女見到又點忍手唔買呢？&#13;<br> &#13;<br> 尺碼：36至39號&#13;<br> 貨量：約80對&#13;<br> 原價：$590&#13;<br> 特賣價：$250</fontstyle></spanclass></p><p><spanclass><fontstyle>尖頭布鞋潮流之選  &#13;<br> 今季布鞋大行其道，鞋櫃入面點可以無對布鞋襯吓衫呢？呢對ELLE的麖皮布鞋，尖頭設計極具潮流氣息，而鞋身有紅邊及蝴蝶結作點綴，令鞋身更顯活潑感覺，絕對是愛靚一族的必然選擇。&#13;<br> &#13;<br> 尺碼：35至39號&#13;<br> 貨量：約250對&#13;<br> 原價：$450&#13;<br> 特賣價：$190</fontstyle></spanclass></p><p><b> 店舖資料</b> &#13;<br> OFFSPIN&#13;<br> 特賣日期：即日起至8月4日&#13;<br> 營業時間：11:00am-10:00pm&#13;<br> 地址：九龍塘又一城LG211號舖&#13;<br> 查詢電話：24221268&#13;<br> ＊只收現金，購物滿$300或以上可以信用卡或易辦事付款。</p></body></html>