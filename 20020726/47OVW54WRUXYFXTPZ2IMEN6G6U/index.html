<html><header><meta charset="utf-8"><title>范姜為阿B兩度灑淚</title></header><body><h1>范姜為阿B兩度灑淚</h1><p>鍾鎮濤前晚到紅館任陳慧琳（Kelly）個唱嘉賓，阿B與Kelly合唱兩首歌，反應熱烈，阿B對現場觀眾說：「估唔到我重唱到歌，總之點都玩咗先，有你哋支持我就一定掂，大家都咁掂，好多謝好多朋友同大家嘅支持，好開心，連張生（張耀榮）都幫我排期開個唱，希望到時大家都繼續支持我，以下我唱首歌送畀大家，亦送畀唱紅呢首歌嘅朋友，祝佢早日康復。」<br> &#13;<br> <spanclass>觀眾熱烈支持 &#13;<br> 阿B隨即演唱羅文的《前程錦繡》，觀眾歡呼聲震耳，掌聲雷動，坐在控制台欣賞的阿B女友范姜素貞都忍不住流淚。後來阿B與女友返回後台，范姜看見阿B又再忍不住落淚，阿B便擁着女友安慰一番。范姜昨在電話中說：「我不是因為阿B的說話而哭，而是看到全場觀眾反應這麼熱烈，大家這麼支持，才感動得忍不住哭。」&#13;<br> 採訪：楊潔雯</spanclass></p></body></html>