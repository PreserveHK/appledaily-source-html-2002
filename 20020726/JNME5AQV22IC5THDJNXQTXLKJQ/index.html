<html><header><meta charset="utf-8"><title>新車速報：錢小豪測試<br>三菱AirtrekTurbo-R240匹更有個性</title></header><body><h1>新車速報：錢小豪測試<br>三菱AirtrekTurbo-R240匹更有個性</h1><p>三菱代理繼引入LancerT-Touring高性能Estate後，同期重運嚟全新AirtrekTurbo-R，給車迷對RV有一新耳目嘅觀感㗎！新車不僅有多用途RV風範，改配一台4G63嘅2.0公升Turbo偈，240匹馬力勁度十足之餘，想唔到操控同循迹表現重演繹有一份房跑車個性，而且車價重教人有驚喜感㖭！&#13;<br>&#13;<br>記者：陳偉林　攝影：陳偉強</p><p><spanclass><fontstyle>賣相突出有新感受  &#13;<br> 往年，日本三菱車廠推出全新Airtrek車系，有不錯嘅口碑同反應之後，早前佢哋重推出呢部頂級AirtrekTurbo-R版；新車備有前後大包圍、全新鬼面罩及霧燈組合之餘，另外重裝有尾定翼同四輪16吋時款跑車合金軨配搭，均教人有脫胎換骨嘅新觀感㗎！&#13;<br> &#13;<br> <spanclass><fontstyle>Turbo-R版賣相有唔同  </fontstyle></spanclass></fontstyle></spanclass></p><p><spanclass><fontstyle>車廂烘托有獨特性  &#13;<br> 既然稱得上係高性能RV，內裏車廂鋪排亦予人有一新耳目之感；時尚嘅雙色座席配搭，重改換上透氣頭枕，而車廂四周面板嘅新裝飾夠In入時之餘，尾排既可摺平令尾廂容量倍增外，配合前排重可以變成卧鋪㖭！除電窗、電鏡及雙天窗外，唔少得重有恒溫冷氣、高級大面板音響同雙安全氣袋㗎！</fontstyle></spanclass></p><p><spanclass><fontstyle>2.0Turbo偈勁度十足  &#13;<br> 全車賣點所在會係一台從LancerEvo.Ⅶ移植過來嘅2.0公升Turbo偈，配合埋Intercooler可保長時間行車嘅穩定性外，恒式四驅及一套5前速半自動波組合，更具跑意同駕駛樂趣，全面強化嘅懸掛結構，重有高效能四輪碟煞、電子ABS連EBD裝置，從而予人有收放自如同循迹性高嘅觀感㖭！</fontstyle></spanclass></p><p><spanclass><fontstyle>小豪跟Airtrek再續未了緣  &#13;<br> 去年年尾，曾替我哋測試三菱最新RV車款Airtrek，而留有深刻印象嘅錢小豪，事隔大半年再重遇頂級版AirtrekTurbo-R，佢話單係造型經已變得辣味十足；全新車廂鋪排重烘托有一份跑車個性。而教佢至難忘會係一台新加入，取材自LancerEvo.ⅦGT-A跑車，編號4G63嘅240匹Turbo偈，加速凌厲有勁之餘，四輪強化後嘅懸掛組合，彎道及凹凸路面表現韌度十足富支持力，而降低車高予人有低重心感覺外，走彎時更覺可靠同穩紮性，加上改換四輪碟煞後，每有收放自如嘅演繹㖭！唯一感到不足，會係尾廂空間有限，每要將後排收摺，方能取得闊落嘅空間；但以唔到22萬換取240匹嘅感受，小豪亦大讚超值。</fontstyle></spanclass></p><p><spanclass><fontstyle>三菱AirtrekTurbo-R規格  &#13;<br> 引擎：1997cc直4DOHCTurbo&#13;<br> 馬力：240ps/5500rpm&#13;<br> 扭力：35.0kgm/2500rpm&#13;<br> 傳動：5前速半自動波，恒式四驅&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/60R16YokohamaAdvanA046&#13;<br> 尺碼：4465×1750×1540mm&#13;<br> 軸距：2625mm&#13;<br> 車重：1520kg&#13;<br> 新車售價：$219,800&#13;<br> 車輛提供：環宇汽車（25200636）</fontstyle></spanclass></p></body></html>