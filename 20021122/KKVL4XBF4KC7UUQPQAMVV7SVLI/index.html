<html><header><meta charset="utf-8"><title>　　馬時亨提發債冇嘢講 - 李八方</title></header><body><h1>　　馬時亨提發債冇嘢講 - 李八方</h1><p>朱鎔基總理日前來港掀起一場熱潮，但佢嘅目的其實係主持世界會計師大會開幕，話咁快噚日呢個大會就閉幕，主持閉幕禮嘅係我哋港府財金阿頭馬時亨。肥仔馬喺幾千名國際會計師面前演講，走上台時有禮儀小姐陪同上落，都咪話唔巴閉。&#13;<br> 朱總雖然已經返北京，但佢嘅挺港言論就好有作用，港紙即刻處於強勢。朱總早兩日講過，話如果香港啲儲備使晒都唔使驚，內地大可以發行五十年香港債券，朱總重話會第一個認購。肥仔馬噚日當然被問到香港如何配合發債安排，八方本以為佢有滿肚腹稿，點知佢話喺呢方面冇意見發表，唔知係咪文件未到呢？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>