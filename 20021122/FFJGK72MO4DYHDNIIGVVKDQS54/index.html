<html><header><meta charset="utf-8"><title>　　羅范椒芬大談「國民教育」 - 李八方</title></header><body><h1>　　羅范椒芬大談「國民教育」 - 李八方</h1><p>繼特首辦話好感謝中央對香港嘅支持之後，教育統籌局常任秘書長羅范椒芬噚日喺聖保祿學校畢業禮上，也大談「國民教育」，話學校有責任向學生灌輸國民身份，「必須從殖民地的歷史中釋放出來，把眼界擴至超越深圳河」，並且「要接受祖國的強項及短處」；回歸後，年輕人最緊要係「對大陸必須要客觀和正面」，學習欣賞及容納與香港不同之處，要追求「雙贏」。&#13;<br> 除咗政治正確之外，羅范椒芬都有順便「賣藥」，推銷直資計劃，猛笠聖保祿高帽，話佢哋好有潛質轉直資，轉咗之後可以再創高峯，又可以一條龍……。聖保祿，睇你喎。&#13;<br> （圖）羅范椒芬除咗推銷直資計劃，重猛笠聖保祿高帽。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>