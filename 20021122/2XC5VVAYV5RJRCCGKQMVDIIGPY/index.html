<html><header><meta charset="utf-8"><title>　　桑蘭返京倩影在有線 - 李八方</title></header><body><h1>　　桑蘭返京倩影在有線 - 李八方</h1><p>勇敢克服半身不遂之苦嘅中國前體操運動員桑蘭，終於完成三日喺香港嘅一連串宣傳活動，噚日返咗北京繼續學業。其實呢個笑口常開嘅女仔，真係值得香港人學習，學吓佢逆境求生嘅意志；重有桑蘭媽媽都好堅強，背後默默支持個女。&#13;<br> 桑蘭主持嘅內地體育節目，最快要下年先有得睇，但係如果想睇吓佢喺螢光幕嘅風采，就可以聽晚十一點，睇有線電視娛樂台《人生運動員──桑蘭》，呢個節目重會講吓桑蘭喺北京嘅生活同返學情況，八方都諗住擔定櫈仔睇吓呢個靚靚運動員。&#13;<br> （圖）桑蘭經常笑口常開，每個人都樂意親近佢。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>