<html><header><meta charset="utf-8"><title>　　三司齊飛阿松最威 - 李八方</title></header><body><h1>　　三司齊飛阿松最威 - 李八方</h1><p>呢個星期，特區政府各巨頭都非常忙碌，先要接待朱總，然後三司就一個接一個飛嚟飛去，目的只有一個，就係去Sell香港。咁又係嘅，俾祖國高官咁高調話幫你，都唔好話唔瘀。&#13;<br> 所謂「人必自侮然後人侮之」，老董佢哋識得諗都應該要發憤圖強，於是乎，梁愛詩噚日已經帶團訪問四川成都，周六返港。阿松噚晚亦漏夜啟程去歐洲九日，主要出席貿發局嘅周年晚宴，順道去各處拜會政要同財金官員，又發表演說。當然，國泰最有面，請到阿松喺法國為佢哋新購買嘅超長程A340-600空中巴士主持啟航儀式。&#13;<br> 至於煲呔亦唔執輸，呢個星期日會出訪日本五天，推廣香港作為國際營商中心，又為「香港新潮流」主持開展儀式，煲呔重帶埋成隊中樂團同班得獎大廚去，認真巴閉。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>