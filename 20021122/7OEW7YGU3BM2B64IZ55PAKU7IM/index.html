<html><header><meta charset="utf-8"><title>　　向立會投訴<br>　　簡炳墀嫌太平紳士Out - 李八方</title></header><body><h1>　　向立會投訴<br>　　簡炳墀嫌太平紳士Out - 李八方</h1><p>簡炳墀上周末憑「紅辣椒」捧走香港盃預賽，前晚派匹「雪山飛狐」跑會計師大會盃，結果只得第三；簡Sir就話自己近日心情唔係咁好，因為有關鄉議局太平紳士終生制度，令到佢非常唔高興，佢覺得政府既然大事改革鄉事會架構，太平紳士呢種過時制度，亦冇必要再保留，所以佢打算今日向立法會申訴署投訴，再次抗爭到底。八方已經通知咗跟立法會新聞班同事，睇一睇今日簡Sir有乜搞作。<br> &#13;<br> <spanclass>項財神入馬場 &#13;<br> 講開跑馬，前晚八方喺快活谷見到馬會班實Q好緊張，啊！原來係有京官入場。話說國務院總理朱鎔基前日下晝離港返京，不過財政部長項懷誠同中國證監會主席周小川在港仍有活動，所以未走住。&#13;<br> 項財神前晚趁得閒，走咗去體驗「馬照跑」，佢下晝六、七點就到跑馬地，同埋夫人一齊，入咗馬會主席包廂，主席夏佳理重親自出迎，但係財神有冇落注、有冇斬獲就不得而知。朱總理話為咗香港做乜都得，唔知馬會投注額大減，令港府收少好多博彩稅，項財神又有冇計？&#13;<br> （圖）簡炳墀：呢個制度太落後，冇得留低！　設計對白&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>