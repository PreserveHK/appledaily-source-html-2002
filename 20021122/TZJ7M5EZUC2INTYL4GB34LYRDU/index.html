<html><header><meta charset="utf-8"><title>　　中大彈港大「維護23條」 - 李八方</title></header><body><h1>　　中大彈港大「維護23條」 - 李八方</h1><p>香港兩間大學噚晚辯論有關應否就《基本法》第二十三條立法嘅題目，大學生係未來社會嘅棟樑，佢哋嘅言論都算幾精采。八方噚晚去咗香港大學黃麗松講堂，聽第二十七屆兩大（港大同中大）政治科學辯論比賽，題目係「港府現時就《基本法》二十三條立法不符香港利益」，咁敏感嘅題目吸引咗三百幾名學生入場，中大嘅政治及行政學系辯論隊代表正方，而港大嘅粵語辯論隊代表反方，大會話正反雙方係抽籤嘅，唔代表兩大學學生對這命題嘅取向。&#13;<br> 正反雙方唇槍舌劍，講到精采處都有唔少掌聲，八方認為最精采嘅係中大批評港大認為二十三條符合香港利益純粹係「熱情有餘，理性不足」，唔知一直撐二十三條嘅保安局局長葉劉淑儀聽到呢句說話會有乜感覺呢？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>