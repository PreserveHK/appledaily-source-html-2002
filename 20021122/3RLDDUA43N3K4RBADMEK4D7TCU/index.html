<html><header><meta charset="utf-8"><title>　　賭王歎失大客小甜甜 - 李八方</title></header><body><h1>　　賭王歎失大客小甜甜 - 李八方</h1><p>賭王何鴻燊噚晚出席澳門LV新店開幕，對於「小甜甜」龔如心同家公王廷歆爭產案敗訴一案，佢話：「呢件官司都揹咗好耐啦，為銀紙上法庭一啲都唔奇吖，嗰陣佢（指龔如心）都求我寫過封信支持佢㗎，我咪以地產商會寫過封信幫佢囉。我同王德輝好熟，小甜甜就揸吓手、噏一噏咁啫。佢嗰陣重話喺澳門投資，買地買酒店，我聽到不知幾開心，𠵱家冇行啦，又少咗個大客啦。」&#13;<br> 傳聞指有城中富豪夾錢幫王廷歆打官司，賭王話：「一啲都唔奇，好早已經聽過，不過我就冇份，我自己夠使啦。」&#13;<br> （圖）何鴻燊噚晚喺澳門大談龔如心嘅官司。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>