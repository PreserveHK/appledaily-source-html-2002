<html><header><meta charset="utf-8"><title>撐硬契姐毛玉萍<br>陳雅倫：唔識楊恭如</title></header><body><h1>撐硬契姐毛玉萍<br>陳雅倫：唔識楊恭如</h1><p>上海首富周正毅的妻子毛玉萍，昨日在契妹陳雅倫陪同下，往尖沙嘴出席新界總商會第四界董事會就職典禮。對於周正毅被拍下與楊恭如同行的照片，毛玉萍昨日不願再談，但當她得悉同場的新界總商會會長張德熙大讚她與丈夫相當恩愛時，毛玉萍即開心地點頭。<br> &#13;<br> <spanclass>夫婦聖誕外遊 &#13;<br> 毛玉萍透露正計劃聖誕與丈夫出外度假，她一臉幸福地說：「我重諗緊聖誕去邊度玩，一家人去，周生有十幾日假期嘛。」毛玉萍又謂近日常奔波上海及香港兩地，而到上海主要是與周正毅吃大閘蟹。&#13;<br> 而自稱是毛玉萍契妹的陳雅倫，則表示百分百支持契姐，對於她亦曾與周正毅傳緋聞一事，陳雅倫說：「我同姐夫邊有可能，影我本雜誌都執咗啦。」談到楊恭如時，陳雅倫則不屑地說：「我唔識佢，佢遲過我咁耐出道，冇乜印象呀，佢係咪亞姐嚟㗎？」陳雅倫又指周正毅十分疼錫毛玉萍。<br> &#13;<br> <spanclass>陳澤民望抱孫 &#13;<br> 此外，同場的陳澤民表示至今未見過兒子陳冠希的緋聞女友陳文媛，但他直言恨做阿爺，希望子女都快些結婚。但問到他可覺得陳文媛漂亮時，陳澤民說：「靚係冇定義㗎，見仁見智，佢OK啦，阿仔私人嘢我唔理。」&#13;<br> 採訪、攝影：駱華齡</spanclass></spanclass></p></body></html>