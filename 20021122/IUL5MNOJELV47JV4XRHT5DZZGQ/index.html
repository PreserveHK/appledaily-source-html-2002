<html><header><meta charset="utf-8"><title>　　大劉約黃毓民密斟 - 李八方</title></header><body><h1>　　大劉約黃毓民密斟 - 李八方</h1><p>陳國強嘅成報傳媒一直喺市場放盤，但係洽商中嘅買家陽光文化遲遲未能作決定。喺《成報》賣盤嘅關鍵時刻，八方收到風話最近引起好多城中話題嘅富豪大劉劉鑾雄，前晚上過去《成報》巡視，巿場重即刻傳出話大劉有可能會買《成報》。&#13;<br> 其實之前都傳過幾次大劉買其他報紙，八方覺得如果大劉真係有興趣進軍傳媒，咁傳媒界必定會風起雲湧，好熱鬧。&#13;<br> 八方噚日第一時間同大劉求證以上消息，佢聽完之後，笑笑口話自己前晚的確係上過去《成報》，但就唔係去傾生意，只不過係約咗《成報》嘅社長黃毓民消夜啫。問大劉有冇興趣買份報紙玩吓，佢話暫時未有咁嘅雅興喎。&#13;<br> （圖）大劉搵黃毓民傾偈，但佢話𠵱家無意收購《成報》。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>