<html><header><meta charset="utf-8"><title>名人帶團一窩蜂幫趁全因信得過</title></header><body><h1>名人帶團一窩蜂幫趁全因信得過</h1><p>香港一直奉行名人明星效應，在香港主要收益之一的旅遊業，這種現象更為突出。先有旅遊美食稱著的蔡瀾扯頭纜，辦日本團搞得有聲有色，接着又有形象貪玩好食的谷德昭接力。最近加入戰圈分一杯羹的是，資深跨媒體傳媒人李純恩。近日有旅行社更率先推出玄學旅行團，藉出名玄學家為號召，一場名人帶團旅遊大戰，似乎方興未艾，有排精采。	記者：朱文俊部分攝影：陳盛臣</p><p><b> 李純恩</b> &#13;<br> <spanclass><fontstyle>傳媒人變旅遊家  &#13;<br> 從事傳媒工作二十年的李純恩，去年中出版了一本關於上海旅遊飲食的消閒書，從此，他的身分除是跨媒體傳媒人外，更多了一個旅遊美食家的稱號。&#13;<br> &#13;<br> <spanclass><fontstyle>一切由著書開始  &#13;<br> 突然間，李純恩變得非常紅，一口氣出了八本不同種類的書，由兒童圖書、漫畫、哲學、旅遊都有，主持旅遊電視節目添食到十七集，旅行社與他簽合約一年帶六個團，另他還替電影公司寫劇本，替電台做節目，短短八個月時間做了別人幾年的工作，一切機會皆來自多年努力經營的名人身分：「自己做咗二十年傳媒，由最初《香港周刊》(已停刊)到《成報》轉手離開，已感覺印刷媒體開始萎縮，但係自己有老婆有女，無理由坐以待斃。於是便一口氣接下不同類型工作，樣樣試，睇吓會唔會有其他機會，其中一樣就係返上海玩嘅時候，順便影啲相，返到香港發覺可以夠出一本書，於是就同出版社商量，出咗本《李純恩吃在上海》，估唔到咁好，賣咗一萬五千本，在機場書店暢銷書排行榜得第三名；跟住無綫電視搵我去主持旅遊美食節目，反應又好好，做做吓，新華旅行社又搵咗我去帶團，咁樣啲人就叫我做旅遊美食家。𠵱家喺機場或上海食肆，都會碰到有讀者攞住本書叫我簽名，嗰種有人認同成功感好大。」</fontstyle></spanclass></fontstyle></spanclass></p><p><spanclass><fontstyle>團友溝通好重要  &#13;<br> 雖然以名家身分作號召，報名人數方面可說不用擔心，但已經帶了兩團上海團的李純恩，亦有擔心：「最大問題係自己脾氣幾大，見到唔好嘅嘢會出聲，當我帶住一團六十四人，年齡由兩歲到七十五歲團友時，個心就會驚，萬一有團友好野蠻點應付？又或者行程唔啱團友玩柴台又點算？試過有一次帶團友去上海瑞金賓館，該處名氣好大，毛澤東、鄧小平、甚至日本天皇都去住過，點知有部分團友本身係圍村人，對於舊時農村建築，見慣見熟，大家都覺得唔新鮮，咁我心諗死啦，點算好？當時我望住啲舊家具，靈機一觸，攞住杯酒過去，同佢哋傾吓偈，話畀佢哋聽，呢間屋係毛澤東住過，你哋食呢一餐，係跟足當年日本天皇個餐單做，講講吓，佢哋都變得有興趣，件事先解決到。當然都係啲團友畀面先落得台。」&#13;<br> &#13;<br> <spanclass><fontstyle>行走江湖方便多  &#13;<br> 名人身分除有助與團友溝通外，在外行走江湖，亦有一定方便。李純恩邊笑邊說：「好似再搞北京團，去現在食烤鴨最出名嘅『九花山』訂菜，老闆知道我哋訂菜後，由原本每位一百元嘅膳食，自動增加到百五蚊標準，因為老闆認為我哋懂得欣賞佢嘅食品，寧願賺少一點。有店舖平日不做早市，卻專登為團友做早餐，呢種互相尊重最開心。」</fontstyle></spanclass></fontstyle></spanclass></p><p><b> 谷德昭</b> &#13;<br> <spanclass><fontstyle>「名人本身係Icon！」  &#13;<br> 早前同樣有份參與名人帶團的肥谷(谷德昭暱稱)，對於名人帶團卻有另一番見解：「其實名人帶團就一定得嘅，因為你其實係賣緊嗰Icon，如果你個名唔得，旅行社就唔會搵你。要搞得好，就要喺行程方面落足料，呢啲係最緊要。」&#13;<br> &#13;<br> <spanclass><fontstyle>有時間先再做  &#13;<br> 但當問到肥谷點解旅行社為何請他帶團，他卻表示：「主要因為我幫佢哋拍廣告，至於啲團友點解因為我帶團而幫襯，聽番嚟嘅就係覺得『呢條友信得過喎！話晒寫過飲食專欄，橫豎去玩都要使錢，不如就幫襯啦！』就係咁囉！」&#13;<br> 至於日後會否繼續開拓這門生意，肥谷就表示：「都冇乜所謂，有嘅話梗會考慮，但最緊要係有時間，因為帶團真係要用好多時間。」</fontstyle></spanclass></fontstyle></spanclass></p><p><b> 蔡瀾</b> &#13;<br> <spanclass><fontstyle>名氣搭夠賺錢易  &#13;<br> 率先將名人帶團這門旅遊生意發揚光大的，非蔡瀾莫屬，有其他人入行分杯羹，表示並無壞影響：「這一行可謂各有各做，就好似做私房菜一樣，最緊要係信譽。你嘅材料靚，就會愈做愈旺，否則，就會慢慢淡出。每個人嘅客路都唔同，好似我由99年聖誕做日本北海道團，就設立一個『知己會』，一參加我哋旅行團就自動踢入會，所以生意一直都幾穩定。」&#13;<br> &#13;<br> <spanclass><fontstyle>壓力細受尊重  &#13;<br> 問到蔡瀾有冇經營困難時，他報以一陣招牌笑聲：「其實冇乜麻煩，因為每次帶團都有助手，比較困難嘅係訂機票，因為我哋始終唔同旅行社，生意比較細，自然難攞機位，至於其他事情，如行程安排、食宿，我哋做得比人精，因為我哋去日本，好多食肆酒店都畀折扣我哋，以我哋嘅價錢嚟講，其他團一定要蝕本，一係冇我哋嘅水準！」&#13;<br> 蔡瀾輕鬆表示，旅行團生意只是事業其中一環：「我自己一向鍾意去旅行，去到食肆酒店，啲人當你老爺咁拜，都唔知幾過癮，瑣事又有助手搞掂，我淨係行行企企影吓相，其實好舒服。」能這樣輕鬆賺錢，與名氣有關？蔡瀾微笑道：「如果話冇就係呃你嘅，生意有得發展，主要靠之前有做過旅遊節目，人哋覺得你信得過，當然，保持旅行團質素都非常重要。」</fontstyle></spanclass></fontstyle></spanclass></p><p><spanclass><fontstyle>另類名人效應玄學旅遊行大運  &#13;<br> 為吸引更多旅客，不少旅行社在新春旅遊旺季，大搞另類新意，康泰旅行社就邀得著名玄學家蘇民峰，主持一個以玄學結合旅遊為主題的講座，指導巿民因應不同生肖及「寒命寒命」，選擇不同旅遊地點，講座反應相當不俗，吸引過百人士入場。</fontstyle></spanclass></p><p><spanclass><fontstyle>旅業議會百花齊放係好事  &#13;<br> 香港旅遊業議會總幹事董耀中表示：「旅行社搵名人帶團作招徠，只要旅行社能兌現承諾，就完全冇問題。名人可助宣傳，令旅遊業更百花齊放。況且名人通常會珍惜自己的名氣，相對嚟講，旅行團質素有保證，截止目前為止，並冇收過任何有關名人帶團嘅投訴。」&#13;<br> 業界會否因名人帶團引起劇烈競爭而壟斷巿場？董耀中稱：「我認為發生機會好微，因為每個階層消費模式都唔一樣，正如香港有茶餐廳，亦有半島一樣，增加競爭會令業界發展更健康。」</fontstyle></spanclass></p></body></html>