<html><header><meta charset="utf-8"><title>掃平貨：<br>舊波鞋半價換購新NIKE</title></header><body><h1>掃平貨：<br>舊波鞋半價換購新NIKE</h1><p>經濟唔好，商舖都各出奇謀爭生意，除咗搞開倉、特賣場外，今次介紹嘅店舖，更以舊波鞋換購新波鞋的招數促銷貨品，佢哋主打嘅超筍波鞋有NIKE、adidas、CONVERSE等勁牌子，雖然係水貨，但大多數係今年大熱款式。只要攞一對任何牌子嘅完整波鞋到店舖，便可以超筍價換購一對全新名牌波鞋返屋企，有啲重比現時嘅市價平一半，絕對超筍！&#13;<br>記者：黃秋燕&#13;<br>攝影：陳盛臣</p><p><spanclass><fontstyle>平通港九：棗紅油皮面DunkLowProB  &#13;<br> 呢對DunkLowProB棗紅油皮面籃球鞋，乃近期水貨熱賣款式，炒至成千蚊一對。前排行貨返咗麖皮款，重以$549發售，不過貨少好多人都買唔到。呢對棗紅油皮面無行貨返，水貨價依然高企，𠵱家$490有一對，絕對平通港九。&#13;<br> 尺碼及數量（男裝）&#13;<br> 9-9.5號（7對）&#13;<br> 10號（3對）&#13;<br> 市價：約$999&#13;<br> 換購價：$490</fontstyle></spanclass></p><p><spanclass><fontstyle>搶眼AirTurbulenceIII跑鞋  &#13;<br> 鞋面以搶眼的銀藍色作主打，多層次的網層設計提供透氣與支撐，並在前足與後腳跟部分嵌入反光條，夜晚跑步穿着就最啱，可見式氣墊更提供良好的避震效果。&#13;<br> 尺碼及數量（男裝）&#13;<br> 8.5-9.5號（19對）&#13;<br> 10-11號（11對）&#13;<br> 市價：約$699&#13;<br> 換購價：$300</fontstyle></spanclass></p><p><spanclass><fontstyle>戶外首選Pocketknife  &#13;<br> NIKEACG系列戶外運動鞋，最新泥黃色加米色，鞋面質料選用人造皮及尼龍，鞋身側面有索繩位，可以依照自己腳形索緊穩定鞋形。&#13;<br> 尺碼及數量（男裝）&#13;<br> 8-9.5號（10對）&#13;<br> 10-12號（10對）&#13;<br> 市價：約$799&#13;<br> 換購價：$400</fontstyle></spanclass></p><p><spanclass><fontstyle>AirTerraHumara多用途戶外越野鞋  &#13;<br> 呢款係藍色加橙色復刻版，佢有防水人造纖維網面，唔怕入水整濕隻腳，鋸齒狀鞋底，抓地力極強，話明係戶外鞋，當然最適合爬山這類戶外運動，重有卡其色同灰黃色選擇。&#13;<br> 尺碼及數量（男裝）&#13;<br> 10-10.5號（4對）&#13;<br> 11號（4對）&#13;<br> （女裝）：&#13;<br> 7號（1對）&#13;<br> 12號（1對）&#13;<br> 市價：約$599&#13;<br> 換購價：$300</fontstyle></spanclass></p><p><spanclass><fontstyle>夕陽版AirPresto  &#13;<br> 近年NIKEAirPresto賣到成行成市，搞到個勢大不如前，若果你不太講究的話，呢對AirPresto夕陽版應該唔錯，佢選用彈性網面，非常舒服。&#13;<br> 尺碼及數量（男裝）&#13;<br> XXS碼（10對）&#13;<br> M碼（10對）&#13;<br> 市價：約$599&#13;<br> 換購價：$280</fontstyle></spanclass></p><p><spanclass><fontstyle>其他正貨  &#13;<br> <spanclass><fontstyle>小記心水：牛仔忍者鞋AirRift  &#13;<br> 呢對分趾設計嘅牛仔忍者鞋，係小記嘅心水選擇，彈性牛仔布料鞋面，黏貼帶設計，舒服貼腳。橡膠外底加隱藏式氣墊，鞋身又夠輕，就算長時間穿着都唔會攰，同時附夾腳襪一對以供搭配，出便賣開成七百蚊，𠵱家只賣四百，絕對抵入。&#13;<br> 尺碼及數量（男裝）&#13;<br> 7-9號（14對）&#13;<br> 10-11號（11對）&#13;<br> 市價：約$699&#13;<br> 換購價：$400</fontstyle></spanclass></fontstyle></spanclass></p><p><spanclass><fontstyle>鮮黃AirPrestoCage  &#13;<br> 呢對AirPrestoCage選用腳套式彈性網面，夠晒輕身貼腳，但Size則不同於AirPresto系列用上大中細碼，而係用番傳統的號碼，雖然𠵱家Presto熱潮已經冇之前咁勁，但呢隻Sharp到震嘅鮮黃色依然有市場，貪佢夠搶眼易襯衫。&#13;<br> 尺碼及數量（男裝）&#13;<br> 7-9號（17對）&#13;<br> 10-11號（13對）&#13;<br> 市價：約$550&#13;<br> 換購價：$310</fontstyle></spanclass></p><p><spanclass><fontstyle>AirMax95Z  &#13;<br> NIKE經典跑鞋款AIRMAX'95Z的拉鏈版，除咗有鞋帶之外還新加拉鏈設計，當然唔少得前後腳掌MAXAIR氣墊，有柔和的粉藍色及耀目的金色兩款選擇。&#13;<br> 尺碼及數量（女裝）&#13;<br> 6.5-8.5號（12對）&#13;<br> 9-11號（8對）&#13;<br> （男裝）&#13;<br> 8-9.5號（6對）&#13;<br> 10-11號（4對）&#13;<br> 市價：約$799&#13;<br> 換購價：$550</fontstyle></spanclass></p><p><spanclass><fontstyle>Converse帆布CanvasVelcro  &#13;<br> Converse帆布鞋一向深受大眾歡迎，簡單款式容易襯衫之餘，價錢重好合理，啱晒讀緊書嘅同學仔，呢款魔術貼款式夠晒Basic，有深灰色、棗紅色及粉藍色選擇，最重要係𠵱家唔使$100就有交易。&#13;<br> 尺碼及數量&#13;<br> 3.5-5.5號（70對）&#13;<br> 6-6.5號（30對）&#13;<br> 市價：約$199&#13;<br> 換購價：$90</fontstyle></spanclass></p><p><spanclass><fontstyle>OldSchoolLookadidasStansmith  &#13;<br> 要講經典嘅波鞋，一定唔少得呢款adidas經典網球鞋款Stansmith，近日一片OldSchool風，令Stansmith再次受人注目，油皮鞋面設計簡單唔花巧，鞋的背面重有adidas經典大Logo，備有魔術貼和鞋帶款任君選擇，除深藍色外，重有紅色及黑色.。&#13;<br> 尺碼及數量（男?女裝）&#13;<br> 4-5.5號（35對）&#13;<br> 6-7號（15對）&#13;<br> 市價：約$399&#13;<br> 換購價：$200&#13;<br> &#13;<br> &#13;<br> &#13;<br> &#13;<br> &#13;<br> <center> <spanclass><fontstyle>街訪  </fontstyle></spanclass></center> </fontstyle></spanclass></p><p>&#13;<br> &#13;<br> &#13;<br> <b> 波鞋特賣場GROUND4</b> &#13;<br> 地址：旺角洗衣街24號地下&#13;<br> 查詢電話：23852738&#13;<br> 日期：即日起至1月24日&#13;<br> 時間：中午12時30分至晚上10時30分&#13;<br> ＊除白布鞋外，任何完整舊波鞋均可換購波鞋。&#13;<br> ＊每個款式只能選購一對。&#13;<br> ＊所有鞋款，售完即止。</p></body></html>