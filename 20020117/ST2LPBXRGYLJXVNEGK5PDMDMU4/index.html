<html><header><meta charset="utf-8"><title>海外車訊：<br>雪佛蘭CruzeCityRV新勢力</title></header><body><h1>海外車訊：<br>雪佛蘭CruzeCityRV新勢力</h1><p>早於去年日本東京車展，響美國雪佛蘭嘅展場上，就經已擺有呢款似曾相識嘅新車；及後，呢部雪佛蘭Cruze除引入北美開拓新市場之餘，更納入日本鈴木旗下作本土販賣㖭；皆因佢係兩間車廠共同開發嘅新車種，以鈴木WagonR+為基礎，重滲入另一款Kei嘅元素，享有動靜兩面體嘅Cruze，自然容易引起車迷嘅購買慾。或許鈴木代理方面會於年內，以特別版嘅形式將之引入都唔定㗎。記者：陳偉林</p><p><spanclass><fontstyle>全新造型有新鮮感  &#13;<br> 今趟日本鈴木車廠，跟美國雪佛蘭車廠合作，研製呢部Cruze新一代CityRV車，試圖開拓北美龐大嘅市場之餘，呢部混合有鈴木WagonR+同Kei元素嘅新車種，相信對日本本土市場，又或者迷你車漸見普及嘅香港，亦會起到一定嘅刺激作用。皆因Cruze既有可Off-road嘅四驅裝置外，本身出眾嘅造型，重予人有時尚富活力嘅感覺㖭！&#13;<br> &#13;<br> <spanclass><fontstyle>裝備講究有高質感  &#13;<br> 車廂鋪排雖然沿用鈴木車系嘅組合，惟用料明顯要講究得多，三幅式防滑真皮軚環、銀底裝飾嘅表板同中控台，重有雙色配襯嘅仿桶形跑車座椅組合，均令人感覺到四驅RV車剛勁嘅一面㖭。</fontstyle></spanclass></fontstyle></spanclass></p><p><spanclass><fontstyle>1.3公升VVT偈低轉好力  &#13;<br> 全新雪佛蘭Cruze，沿用鈴木WagonR+新裝置嘅1.3公升直4DOHC，兼附有VVT設計嘅引擎，雖然性能表現唔算好突出，但用於僅有990kg車重嘅Cruze身上，起步或加速定會綽綽有餘，而低轉高扭力嘅表現，更好切合香港嘅路面環境呢！而前輪獨立、後輪非獨立式嘅懸掛設計，重有高負重及可靠嘅循迹感呢！</fontstyle></spanclass></p><p><spanclass><fontstyle>雪佛蘭Cruze升級配件  &#13;<br> 剛面世不久嘅Cruze，日本鈴木車廠經已設計出一系列精美配件，既有車身RV貼紙、車窗雨擋同後鏡金屬護殼；另外，重有前後門金屬枕邊、多款胎軨，以及精緻美觀嘅車廂裝備，好讓一眾車迷能為自己嘅愛驅扮靚靚㗎。</fontstyle></spanclass></p><p><spanclass><fontstyle>雪佛蘭Cruze有市場空間  &#13;<br> 今趟日本鈴木車廠夥同美國雪佛蘭共同開發嘅Cruze，可算係鈴木WagonR+嘅北美新版，除可開拓美國嘅新市場外；以Cruze俊朗豪邁嘅包裝，加上附有VVT引擎氣閥新設計嘅1.3公升直4DOHC引擎，兼重有兩驅及四驅選擇，相信對一向崇美嘅東瀛或亞洲迷你車市場，會帶來有一分新鮮感㗎！</fontstyle></spanclass></p><p><spanclass><fontstyle>雪佛蘭Cruze1.34WD規格  &#13;<br> 引擎：1328cc直4DOHCVVT&#13;<br> 馬力：88ps/6000rpm&#13;<br> 扭力：12.0kgm/3400rpm&#13;<br> 傳動：4前速自動波，恒式四驅&#13;<br> 懸掛：（前）柱式獨立&#13;<br> （後）扭力連桿&#13;<br> 制動：（前）透氣碟&#13;<br> （後）鼓式（ABS）&#13;<br> 輪胎：165/65R15&#13;<br> 尺碼：3625×1610×1610mm&#13;<br> 軸距：2360mm&#13;<br> 車重：990kg&#13;<br> 平均耗油：17.0km/L&#13;<br> 新車售價：約港幣12萬&#13;<br> 查詢：香島汽車（23320091）</fontstyle></spanclass></p></body></html>