<html><header><meta charset="utf-8"><title>701收料站：天鷹未必可高開</title></header><body><h1>701收料站：天鷹未必可高開</h1><p>近排新股多到數唔晒，有啲賓架見個市稍為就啲細價股，就搏命趕上車。今日又有一間做電腦周邊硬件產銷嘅天鷹電腦（1129）上市，經紀陳話一早傳台灣幫圍齊飛，所以可能有得炒。&#13;<br> 天鷹以每股50仙，發行1億股新股上市，集資額5000萬元。本來公開發售部分只得1500萬股，不過唔知點解個個都認定佢有得炒，有成58倍超額認購，搞到要喺配售部分撥番啲過去。&#13;<br> 咁樣搞法，睇怕今朝都未必會高開好多，分分鐘等有貨者沽一陣先至再算。至於間公司基本因素如何？相信唔係太多人關心。&#13;<br> 另外，停牌前係威係勢嘅華利資源（1215），復牌後除咗首日急升外，其餘日子都係載浮載沉。不過，靚女經紀噚日話，有人報料畀佢，話隻股想再開車，問小初信唔信得過。&#13;<br> 隻股噚日升2%，收4.8仙。不過，大股東有一批輪行使價為1仙，所以好難玩。</p></body></html>