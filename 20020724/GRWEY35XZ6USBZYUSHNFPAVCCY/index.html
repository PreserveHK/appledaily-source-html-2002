<html><header><meta charset="utf-8"><title>數碼影音：<br>百分一秒極速反應CASIO型仔相機新登場</title></header><body><h1>數碼影音：<br>百分一秒極速反應CASIO型仔相機新登場</h1><p>CASIO喺數碼相機市場上靜咗一輪，繼早排防水防震嘅QV-20到港後，最新搞作係QV-R3及QV-R4在港推出行貨，呢兩部新機不但在外形及功能上頗為吸引，而且重新加入極速反應機能，令入門級機都可拍到滿意嘅心水靚相。&#13;<br>記者、攝影：徐影龍&#13;<br>ImageGirl：嘉琪&#13;<br>捷成洋行&#13;<br>查詢電話：29262320</p><p><spanclass><fontstyle>有效反應0.01秒  &#13;<br> 今次CASIO一口氣推出兩部新機，型號名分別為QV-R3及QV-R4，基本上兩者由外形到機能完全一樣，最大分別只係配備唔同解像度嘅感光元件。QV-R3採用330萬像素CCD，而QV-40則為410萬像素，相差只係80萬像素，用家可按自己需要而揀選。&#13;<br> 新機除以輕巧入門級機設計外，最主要係標榜極速反應機能。相信好多用家曾遇過拍攝高速移動物件或人像，明明快門設定得多高，都難以捕捉到滿意構圖，原因係由按快門一剎那，到相機進行曝光，過程可能需時達十分一秒，拍攝影像因而延遲。QV-R3及R4經過改良，可達到百分一秒反應速度，差不多等於一按快門便拍攝到當前景像，對於喜歡拍攝動態相片嘅用家尤其適合。&#13;<br> &#13;<br> 規格表&#13;<br> QV-R3/QV-R4&#13;<br> 感光元件：330萬像素/410萬像素&#13;<br> 變焦：9.6×（3倍光學＋3.2倍數碼）&#13;<br> 光圈：F2.6、F5.0、Auto&#13;<br> 快門：2至1/2,000秒&#13;<br> 體積：90（W）×59（H）×31（D）mm&#13;<br> 重量：200g（不包鋰電）</fontstyle></spanclass></p><p><spanclass><fontstyle>預設模式好玩過癮  &#13;<br> 既然新機市場定位為入門級，故此機內預設多項拍攝模式(BestShotScenes)，方便用家隨唔同環境而轉換，影靚相更為得心應手。其中有兩個最為有趣，包括混合攝影模式，即係將兩張相合而為一，應用範圍如兩人輪流拍攝，再透過混合機能，便可做到兩人合照一樣，情形等於中階機嘅多重曝光模式。&#13;<br> 另一個為預拍模式，有時用家遇到心水靚景，想搵人幫忙拍照，可惜對方攞嘅構圖唔合心水，若透過預拍功能，便可先拍下呈半透明嘅理想構圖，別人便可依構圖而重複翻拍。其他重包括有寵物、煙花、食物等拍攝模式，總共有33種，比市面其他機種更多。</fontstyle></spanclass></p><p>&#13;<br> &#13;<br> &#13;<br> <spanclass><fontstyle>細機中表現不俗  &#13;<br> 除極速快門外，兩部新機同樣以輕巧外形作另一賣點。機身走小巧式設計，方便攜帶及收藏，全金屬外殼亦頗為吸引，雖然以全金屬作外殼，不過機身淨重只為200g，畀人一種穩重但唔係笨重嘅感覺。&#13;<br> 機身配備一組具3倍光學變焦鏡頭，配合3.2倍數碼變焦，便可達到9.6倍變焦效果，相當不俗。光圈方面，提供F2.6、F5.0及全自動供揀選，比一般機種光圈稍大，不過最細光圈只有F5.0則略嫌不足，尤其拍攝全身人像時，可能會出現畫面邊唔夠Sharp嘅情形。而快門速度則由2秒至1/2,000秒，配合重頭賣點百分一秒反應，至啱拍攝高速影像，可惜係最慢快門只得兩秒，拍攝太暗環境時作用不大。</fontstyle></spanclass></p></body></html>