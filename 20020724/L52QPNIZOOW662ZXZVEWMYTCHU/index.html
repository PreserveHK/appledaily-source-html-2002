<html><header><meta charset="utf-8"><title>Apple姐日記：<br>Danielle玩瑜伽搖風擺柳</title></header><body><h1>Apple姐日記：<br>Danielle玩瑜伽搖風擺柳</h1><p>潮流興玩高溫瑜伽，唔少城中模特兒都非常熱衷，玩瑜伽最熱門嘅地點當然就係中環黃佩霞嗰間PureYoga啦，我Apple姐間中都有去keep吓。&#13;<br> 上次我Apple姐去玩，就撞到混血模特兒Danielle，原來佢除咗鍾意蒲蘭桂坊，都有去PureYoga上咗幾堂，記性重相當唔錯，記得晒啲招式變化，導師未叫轉身，佢就第一個轉定先。&#13;<br> 不過，一向貪玩又鍾意蒲嘅靚女Danielle，定力就似乎認真麻麻，佢做一啲單腳企、講平衡嘅動作，都做到搖風擺柳咁，真係要鍛煉吓定力先得囉。</p></body></html>