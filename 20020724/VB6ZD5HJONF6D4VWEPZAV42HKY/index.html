<html><header><meta charset="utf-8"><title>新車速報：<br>歐寶Corsa三門版活力感十足</title></header><body><h1>新車速報：<br>歐寶Corsa三門版活力感十足</h1><p>近期有唔少新一代城市小車面世，惟大多以代步及慳油為主，鮮有講求個性嘅車款。然而，新近推出嘅歐寶Corsa，除踏實嘅五門版外，重有一部好有小跑車個性嘅三門型號，不僅賣相活力富時尚感，佢重有5前速手波及4前速自動波可供選擇，對追求駕駛樂趣及衝勁嘅車迷嚟講，可謂切合不過。&#13;<br>記者、攝影：陳偉林</p><p><spanclass><fontstyle>鋪排吸引設備新穎  &#13;<br> 呢部Corsa三門版除賣相吸引之餘，就連車廂色調同圖案設計，同樣來得富活力感又具吸引性；當中三幅式多功能軚環，匹配一套4前速自動波組合，更流露出一份小跑車個性。至於設備方面，除車門電窗、門邊電鏡及電天窗外，重有原廠冷氣及高級音響裝置，唔少得重有獨立房燈同雙安全氣袋配搭㗎！</fontstyle></spanclass></p><p><spanclass><fontstyle>骨子裏見小跑車個性  &#13;<br> 大家咪以為眼前呢部全新嘅三門版Corsa，跟先前嘅五門版本相若，無甚特別；但當近距離接觸下，你就會發覺前者更具小車風範，賣相嬌俏更見靈活感之餘，加上一組尾喉所發出嘅雄渾咆哮聲響，從而令呢部小車重帶出一份小跑車味道來呢！</fontstyle></spanclass></p><p><spanclass><fontstyle>加速凌厲走彎了得  &#13;<br> 呢部三門版Corsa裝有一台1.4公升Ecotec直4DOHC偈，可能車重較為輕巧嘅緣故，明顯起步加速勁力十足；而穩紮車架匹配歐式懸掛結構，重有唔錯嘅走彎循迹感；加埋收放自如嘅制動裝置，以及電子ABS嘅輔助，更予人有多一份可靠感呢！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>記者試後簡評  &#13;<br> 優點：三門版造型瀟灑吸引，好有一份小跑車個性，而加速反應亦見強烈得多。&#13;<br> &#13;<br> 缺點：車廂配套未見有凸顯三門版嘅獨特性，感覺較平淡。</fontstyle></spanclass></p><p><spanclass><fontstyle>歐寶Corsa1.4三門版規格  &#13;<br> 引擎：1389cc直4DOHC&#13;<br> 馬力：90ps/6000rpm&#13;<br> 扭力：12.8kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱&#13;<br> （後）拖曳臂&#13;<br> 制動：（前）透氣碟&#13;<br> （後）鼓式（ABS）&#13;<br> 輪胎：175/65R14ContiEcoContactEP&#13;<br> 尺碼：3817×1646×1440mm&#13;<br> 軸距：2491mm&#13;<br> 車重：980kg&#13;<br> 0-100公里：13.0秒&#13;<br> 極速：170km/h&#13;<br> 平均耗油：7.9L/100km&#13;<br> 新車售價：$129,000&#13;<br> 車輛提供：福方汽車（29888080）</fontstyle></spanclass></p></body></html>