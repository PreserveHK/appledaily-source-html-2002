<html><header><meta charset="utf-8"><title>環球唱片義助　老友題字打氣<br>阿B翻炒金曲出碟解困</title></header><body><h1>環球唱片義助　老友題字打氣<br>阿B翻炒金曲出碟解困</h1><p>鍾鎮濤申請破產後，現正積極工作努力賺錢，而他的前僱主環球唱片公司，更主動為阿B推出精選大碟「籌旗」，而環球亦會力邀阿B的老友如譚詠麟及李克勤等，在碟內寫上心底話支持對方。</p><p>鍾鎮濤（阿B）勇於面對破產困境，而昨日有消息傳出，謂阿B以前所屬的環球唱片（前身「寶麗金」），將會為阿B推出精選大碟，而該碟扣除成本開支後，所有版稅及利潤將全數交給阿B。<br> &#13;<br> <spanclass>十多年賓主關係 &#13;<br> 據悉，環球於上周已計劃為阿B推出精選碟，由於阿B自溫拿時期已是寶麗金旗下歌手，雙方賓主關係長達十多年，故環球擁有阿B多首經典金曲之版權，包括《閃閃星晨》、《夢裡嫣紅》、《讓一切隨風》、《情變》及《讓我坦蕩蕩》等，環球會將阿B的三十多首歌曲收錄在兩張CD中，預計在下月推出，碟名暫定為《今天我非常寂寞》，而唱片公司亦會邀請阿B的圈中好友如譚詠麟、李克勤、陳百祥及曾志偉等，於碟中撰寫金句，作為對阿B精神上的支持。&#13;<br> 昨日記者致電環球唱片部經理Kevin求證，他說：「我哋係有幫阿B出精選碟嘅計劃，阿B嘅舊約已經滿咗好耐，所以佢係冇版稅收，但呢次我哋會破例畀佢，咁阿B啲歌迷可以透過買碟嚟支持佢。」&#13;<br> 對於出碟一事，阿B昨日接受訪問時說：「環球未有人同我聯絡，我都未知，既然佢哋咁有心，我都好多謝佢哋。不過我最想都係出新碟，我一路寫埋好多歌，隨時可以用，𠵱家都係時候畀番啲新嘢歌迷聽吓嘛。」<br> &#13;<br> <spanclass>下月搞一場個唱 &#13;<br> 此外，阿B在下月中亦會舉行一場個人演唱會，其個唱主辦人張耀榮昨日接受電台節目電話訪問時說：「暫定一場先啦，我會請章小蕙睇，而陳慧琳同郭富城都話要嚟做嘉賓。」&#13;<br> 採訪：朱芷瑩、魯萍</spanclass></spanclass></p></body></html>