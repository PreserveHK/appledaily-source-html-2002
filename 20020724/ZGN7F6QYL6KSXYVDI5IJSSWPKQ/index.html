<html><header><meta charset="utf-8"><title>一味窩輪：大市反彈Call輪生晒</title></header><body><h1>一味窩輪：大市反彈Call輪生晒</h1><p>前晚美股杜指又跌兩嚿幾，昨日一開市，見恒指好快就插穿萬點關，於是沽出手上嘅Put輪，先計賺錢數。杜指9RSI落到去14，非常超賣，隨時反彈，做咗淡嘅，梗係先食胡比較着數。&#13;<br> 果然杜指期貨喺亞洲急升過百點，加上美金回揚，帶動港股倒升203點，恒指收報10313。Call輪當堂生晒，末日恒指Call輪9045由1仙彈上2仙，升1倍，做咗是日輪王。&#13;<br> 呢隻輪本月30日到期，2.2%溢價，114倍槓桿，買佢唔係投機，而係賭。&#13;<br> 想玩恒指Call輪，應該揀9174或9201。9174下月尾到期，溢價3.2%，槓桿率30.4倍；9201溢價13.1%，槓桿率61.6倍，9月尾到期。以數據而論，9174靚啲；9201溢價高槓桿大，宜炒不宜揸。<br> &#13;<br> <spanclass>吼位博恒指Put輪 &#13;<br> 大市回升，暫時視作反彈，買Call輪水位未必太多，不如吼恒指升上10500關口，博番些少恒指Put輪，對象係9205同9287。9205溢價6%，槓桿率20.5倍，9月尾屆滿；9287長半個月命，5%溢價，槓桿率14.8倍。&#13;<br> 章盛</spanclass></p></body></html>