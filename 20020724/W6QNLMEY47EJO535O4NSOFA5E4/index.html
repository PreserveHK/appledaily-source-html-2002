<html><header><meta charset="utf-8"><title>郭羨妮生日歎至貴香檳梳乎厘</title></header><body><h1>郭羨妮生日歎至貴香檳梳乎厘</h1><p>九九年港姐冠軍郭羨妮（Sonija）近期工作排得密麻麻，前日二十七歲生日亦十分忙碌，先要出席港姐活動，再赴銅鑼灣新餐廳MOON出任「月下女神」。<br> &#13;<br> <spanclass>推銷自己覓男友 &#13;<br> 餐廳方面除送上一條月亮頸鏈，更特別以一支價值三千元、法國皇族御用的DELBECK香檳，為Sonija炮製全港最貴的香檳梳乎厘生日蛋糕。提到生日願望，Sonija說：「希望事業順利，屋企人身體健康，重有搵到一個男朋友啦！」&#13;<br> Sonija更即時推銷自己，她說：「我都算係入得廚房出得廳堂嘅女仔，值七十幾分啦，因為我都係幾麻煩，又冇乜時間拍拖，男朋友最緊要個性獨立，唔好成日向我報到，我頂唔順㗎！」講到生日禮物，Sonija認為十八歲時收過的九十九支玫瑰最特別。</spanclass></p></body></html>