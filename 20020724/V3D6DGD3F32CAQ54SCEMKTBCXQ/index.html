<html><header><meta charset="utf-8"><title>平治C-Class28萬8千新低價</title></header><body><h1>平治C-Class28萬8千新低價</h1><p>早陣子，積架代理將全新X-Type2.1V6型號，預售價定響28萬8千元，至今經已售出約80部，令不少行內人士刮目相看。唔知係咪啲人覺得28萬8千呢個定價有「吉士」呢？早兩日，平治代理靜靜雞將C-Class車價下調，其中C200KompressorClassic版減咗萬六蚊，叫價正好係28萬8千，可算係平治C-Class首度訂響30萬以下嘅新指標；唔止咁呀，最多車迷追捧嘅C240Avantgarde同頂級C320Avantgarde，亦分別減咗2萬9千同3萬2千咁多，定價分別係39萬1千及43萬6千咋！至於房跑版嘅C200KompressorSportsCoupe，售價就減咗約近4萬蚊，家陣定價都只係30萬2千幾。&#13;<br> 亞Mark睇嚟平治呢輪新攻勢，或許又會刺激起歐洲同級車嘅互相仿效，想買車或換車嘅朋友，就真係唔好執輸喇！</p></body></html>