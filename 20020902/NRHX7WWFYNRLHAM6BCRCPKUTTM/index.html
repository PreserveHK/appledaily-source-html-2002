<html><header><meta charset="utf-8"><title>電腦專題：<br>開學買電腦　嚴選4大桌面新機</title></header><body><h1>電腦專題：<br>開學買電腦　嚴選4大桌面新機</h1><p>踏入9月，又到新學年嘅開始，電腦在香港已屬普及產品，好多學生都會用嚟做吓功課、繪製圖表、上網搵料，閒時又可以用嚟打機、收發E-Mail、上網瀏覽等等。趁住開學日子，心思思想買機又或升級舊機嘅學生，不妨參考今日精選嘅桌面電腦，四部機都各有特色，梗有一款啱你使。&#13;<br>&#13;<br>記者、攝影：徐影龍　ImageGirl：Natalie</p><p><spanclass><fontstyle>名牌唔使五千蚊IBMNetVistaA30p  &#13;<br> 4部機中以IBMA30p最抵玩，賣價唔使五千蚊，採用P41.8GHz處理器及配備Intel最新嘅i845G底板晶片組，運算能力不俗，應付圖像程式或打3DGame都較一般整合式晶片組優勝。可惜係128MB記憶體只算僅僅夠用，同時間運行太多軟件會較吃力。&#13;<br> IBM出名用靚料，加上原裝WindwosXP中文家用版及保養，適合預算有限嘅用家。要注意A30p係唔包芒，用家可用回舊芒，亦可選擇以優惠價$1,998換購ComeMon15.1"LCD，全黑機身同A30p襯番晒。另外此機價必須同時使用網上行無限上網的寬頻計劃，否則需多付$800，即$5,798。&#13;<br> &#13;<br> <spanclass><fontstyle>NetVistaA30p規格表：  &#13;<br> 處理器：P41.8GHz&#13;<br> 記憶體：128MB&#13;<br> 硬碟：40GB&#13;<br> 顯示屏：需另購&#13;<br> 光碟機：48×CD-ROM&#13;<br> 查詢：PCCW28881888</fontstyle></spanclass></fontstyle></spanclass></p><p><spanclass><fontstyle>時脈速度最快acerAspireC508R  &#13;<br> AspireC508R賣價雖未及IBM咁搶眼，不過用料級數卻提升不少。處理器採用目前最快嘅P42.4GHz，配合256MB記憶體，基本上應付各類軟件都輕鬆自如，加上容量較大嘅60GB硬碟，備份大量資料、多媒體檔案都冇問題。值得一讚係光碟機並非一般ComboDrive型號，其燒錄CD-R速度達40倍速，而讀取DVD亦有16倍速，比同級機快近一倍。底板採用SiS650整合式晶片組，圖像表現不過不失。&#13;<br> AspireC508R跟機亦係不設任何顯示器，優惠價最平可以$864換購15"CRT大芒，另有其他顯示屏優惠選擇，詳情可致電acer查詢。&#13;<br> &#13;<br> <spanclass><fontstyle>AspireC508R規格表：  &#13;<br> 處理器：P42.4GHz&#13;<br> 記憶體：256MB&#13;<br> 硬碟：60GB&#13;<br> 顯示屏：需另購&#13;<br> 光碟機：ComboDrive&#13;<br> 查詢：acer(HK)25280233</fontstyle></spanclass></fontstyle></spanclass></p><p><spanclass><fontstyle>連「打掃」套裝CompaqPresario3902  &#13;<br> 正所謂一分錢一分貨，雖然Presario3902賣價達一萬，不過機內配件卻絕不含糊，處理器採用P42GHz，雖未至最快時脈速度，不過已足夠應付各式軟件需要，未來升級時限較長。光碟機則採用大熱嘅ComboDrive型號，能燒錄CD-R及CD-RW，最啱作資料備份或製作數碼相簿用途，ComboDrive更可以16倍速讀取DVD影碟，播片時更為暢順。賣價已包括一個15"LCD，毋須費神再自行選購，加上跟機附送HP打印機及掃描器，實用性大大增強。&#13;<br> 跟機只有128MB記憶體，另外硬碟容量為40GB，只算一般，幸好目前記憶體及硬碟價格均大幅回落，自行升級花費亦不太大。&#13;<br> &#13;<br> <spanclass><fontstyle>Presario3902規格表：  &#13;<br> 處理器：P42GHz&#13;<br> 記憶體：128MB&#13;<br> 硬碟：40GB&#13;<br> 顯示屏：15"TFT&#13;<br> 光碟機：ComboDrive&#13;<br> 查詢：HP(HK)22923888</fontstyle></spanclass></fontstyle></spanclass></p><p><spanclass><fontstyle>影音一體化SONYLX-56/BP  &#13;<br> SONYVAIO電腦系列漸漸走向影音一體化設計，LX-56/BP不但設有ComboDrive，同時兼容燒碟及觀賞DVD影碟功能，最大賣點係錄影系統，用家可節錄DVD片段，或透過i.LINK接駁DV機，自製心愛影片，附送之錄製軟件《GigaPocketLE》簡單易用，唯一問題係日文介面。另外首度加入DVI數碼視訊插頭，配合nVIDIAGeForce2MX顯示晶片，影像表現更為細緻自然，色彩亦豐富得多，價錢係四部機中最高。&#13;<br> LX-56/BP屬水貨商品，雖可代客安裝中文版WindowsXP，不過保養並非由香港SONY負責。&#13;<br> &#13;<br> <spanclass><fontstyle>SONYLX-56/BP規格表：  &#13;<br> 處理器：P41.8GHz&#13;<br> 記憶體：256MB&#13;<br> 硬碟：80GB&#13;<br> 顯示屏：15.1"TFT&#13;<br> 光碟機：ComboDrive&#13;<br> 查詢：ULTRAPRO（皇室堡）28817052</fontstyle></spanclass></fontstyle></spanclass></p><p><spanclass><fontstyle>醒你買機4大貼士  &#13;<br> 其實除咗今日介紹呢4部新機外，市面重有好多唔錯嘅選擇，不過無論揀咩機都好，有幾個買機重點係需要注意一下嘅：&#13;<br> 1　LCD的確慳番唔少擺放位置，不過死點情況較CRT大芒嚴重，買機或安裝時應檢查清楚，最好喺《小畫家》度塗黑畫面再以全螢幕檢視，死點立即現形。&#13;<br> 2　好多機號稱顯示晶片擁有64MB記憶體，查實只係主機度分享出嚟，速度較慢之餘亦會降低電腦表現。&#13;<br> 3　一般砌機店舖（俗稱黃金嘜）都唔包作業系統，又或加錢升級，買家出機時需將Windows費用計算在內。目前WindowsXP中文家用版零售價約$1,500。&#13;<br> 4　最後係保養年期及範圍，一般都有三年保養（第一年包上門維修），最好查埋之後每年延長維修嘅費用。</fontstyle></spanclass></p></body></html>