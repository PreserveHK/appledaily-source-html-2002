<html><header><meta charset="utf-8"><title>湯味過鹹生米補救</title></header><body><h1>湯味過鹹生米補救</h1><p>湯水要煲滾至落鹽，咁至會鮮甜美味。但如果唔小心落多咗鹽，搞到啲湯過鹹，加水雖然可以減輕鹹味，但同時亦令湯水變得淡。&#13;<br> 其實亦有另一更好補救方法，只要用一個較厚嘅布袋，裏面放適量嘅麵粉或生米，然後紮實袋口，隨袋放入湯內再煲一陣，鹽份就會被吸走，湯亦會變得無咁鹹啦！&#13;<br> &#13;<br> 記者：陳冰麗&#13;<br> 攝影：周旭文</p></body></html>