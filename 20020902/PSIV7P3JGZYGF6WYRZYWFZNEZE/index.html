<html><header><meta charset="utf-8"><title>豐田SucceedWagon配套齊夠方便</title></header><body><h1>豐田SucceedWagon配套齊夠方便</h1><p>向以車種多變化，予人有不同選擇嘅日本豐田車廠，早前又推出一款名為SucceedWagon嘅多用途RV，雖然賣相唔算好突出，但勝在有齊原廠配套設備，重有Modellista為佢度身訂造嘅大包圍，加上闊落實用嘅尾廂，大有新一代CityRV風範㗎！若然有興趣的話，不妨留意吓有無車行引入喇！&#13;<br>特約記者：何仲恩&#13;<br>新車售價：約港幣15萬起&#13;<br>查詢：歐日汽車（26201010）</p><p><spanclass><fontstyle>設備媲美轎車  &#13;<br> 雖然車廂實用性較高，惟向以懂得包裝嘅豐田，亦落咗唔少心機；三幅式軚環夠活力外，中控台兩旁重有開放式儲物匣，而中控台下方重置有活動桌几同杯座㗎！除四門電窗、門邊電鏡同中央門鎖外，少不了重有原廠冷氣同音響配搭，唔少得重有雙安全氣袋㖭！</fontstyle></spanclass></p><p><spanclass><fontstyle>引擎慳油又好力  &#13;<br> 呢部SucceedWagon主打係一台取材自Corolla嘅1.5公升直4偈，既有兩驅又有四驅配搭，底盤用上前麥花臣支柱同後扭力連桿組合，加上本身低重心設計，有唔錯循迹表現之餘，重有ABS連EBD裝置，制動表現亦見不俗呢！&#13;<br> &#13;<br> <spanclass><fontstyle>方匣子實用性強  &#13;<br> 呢部以方匣子造型出現嘅SucceedWagon，雖然外觀較平實，唔似得同廠嘅CorollaWagon咁突出，但相對於車廂嘅實用性，卻高出好幾倍，絕對有CityRV嘅個性㗎！</fontstyle></spanclass></fontstyle></spanclass></p></body></html>