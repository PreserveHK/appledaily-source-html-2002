<html><header><meta charset="utf-8"><title>　　葉國謙變帶女洪郎 - 李八方</title></header><body><h1>　　葉國謙變帶女洪郎 - 李八方</h1><p>民建聯噚日喺沙田搞咗個「生態旅遊全接觸」活動，介紹新推出嘅生態旅遊路線設計比賽。冠軍有六千大元獎金，民建聯正副主席到齊，而蔡素玉則着咗一條鮮綠色長褲到場，但都唔夠小妹妹搶鏡。&#13;<br> 話說台上有十一歲嘅小歌手勁歌熱舞容祖兒嘅《全身暑假》，台下就有一位五六歲唔見咗媽咪嘅小女孩哭哭啼啼。保安員唔知點算，手騰腳震忙住打電話搵番個失魂媽媽，又要安慰含住泡眼淚嘅細路。葉國謙見狀惟有同小妹妹傾吓偈，不過佢嘅親和力今次有啲失效，小妹妹只顧住喊（見圖）；葉國謙講乜，都只以點頭搖頭回應。直到媽咪返轉頭搵番愛女，葉國謙呢位客串保母先鬆口氣。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>