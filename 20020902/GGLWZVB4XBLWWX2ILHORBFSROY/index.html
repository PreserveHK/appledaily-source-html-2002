<html><header><meta charset="utf-8"><title>重臨世盃決賽地鬼咁興奮<br>B'z出動機械人討好7萬Fans</title></header><body><h1>重臨世盃決賽地鬼咁興奮<br>B'z出動機械人討好7萬Fans</h1><p>日本組合班霸B'z早在九九年橫濱國際綜合競技場，即今屆世界盃決賽場地建成時，已搶先成為第一個在該地開個唱的歌手。世盃後，B'z再次在同一個場地舉行演唱會《B'zLive-GYM2002》，連續兩天每日皆吸引到七萬二千多名fans入場，壯觀程度媲美巴、德世紀戰。<br> &#13;<br> <spanclass>起重機吊大燈 &#13;<br> B'z今次演唱會繼續秉承過往強勁音樂加重型機器的特色，除用兩台起重機吊起一圓形大吊燈外，還在兩旁豎立了數個巨型機械人燈飾，時而揮動雙手，時而噴出連串煙花，令人目不暇給。舞台又利用電腦技術播放比堅尼女郎及B'z成員滑浪等片段，娛樂性滿分。&#13;<br> 兩位成員稻葉浩志及松本孝弘，皆表示對橫濱場地抱有特別感情，松本說：「世盃時我坐喺度睇波睇到鬼咁興奮，呢個場製造咗唔少SuperPlayer，而我哋兩個都互相搵到對方呢位SuperPlayer，B'z一定會更上一層樓。」<br> &#13;<br> <spanclass>希望來港演唱 &#13;<br> 完成日本巡迴演唱後，B'z會到洛杉磯等地舉行首個美國巡迴演唱，而稻葉更表示想盡快再到香港演唱。&#13;<br> 記者盧幼萍日本直擊</spanclass></spanclass></p></body></html>