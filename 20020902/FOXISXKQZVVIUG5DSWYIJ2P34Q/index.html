<html><header><meta charset="utf-8"><title>波鞋Guide：<br>水貨反擊戰　限量新鞋狂搶頭啖湯</title></header><body><h1>波鞋Guide：<br>水貨反擊戰　限量新鞋狂搶頭啖湯</h1><p>一對波鞋能否食到潮流，關鍵在於市場策略。諸如adidas有Yohji、Bless班時裝大帝撐腰，故舉凡adidas×YohjiYamamoto別注限量貨，班潮流友梗照單全收；Nike的復刻計劃就專向其80年代經典款埋手；而新款方面，AirWoven更愈出愈有，難得重係價位回落唔少，入貨確係時候！&#13;<br>&#13;<br>記者：陳嘉文　攝影：楊錦文　模特兒：YukifromJamcast</p><p><spanclass><fontstyle>美版灰×紅NikeTrainerIII  &#13;<br> 近幾年，剔記的復刻計劃均向80年代經典款埋手，好似AirForce、Dunk及近期熱爆的Escape是一例，不過數剩了還有這對Retro得可以的NikeTrainer，其魔術貼設計夠晒80's。</fontstyle></spanclass></p><p><br> &#13;<br> <spanclass><fontstyle>adidas拳師鞋  &#13;<br> 嚟緊冬季時裝潮流勁玩高筒設計，adi的SuperSlay拳師鞋確實正中班時裝友下懷，而其賣相更勁似01adidas×YohjiYamamoto的拳師鞋。</fontstyle></spanclass></p><p><spanclass><fontstyle>日版綠色AirWoven  &#13;<br> 剔記Woven的確幾似泡沫經濟，出道之初係威係勢，直至㗎仔見好唔識收，瘋狂推出幾十隻色限量Woven，最後搞到爆煲咁滯。然而，今日的Woven已有回落迹象，限量版Mark價千幾蚊唔可以話好抵，不過接近日本賣價就總算公道。</fontstyle></spanclass></p><p><spanclass><fontstyle>adidas×Yohji黃色a3  &#13;<br> 個人覺得幾好笑！中環名店「J記」一向賣開世界名師設計服飾，擺明唔係服侍普羅大眾，然而，卻憑一對有山本耀司簽名的adi波鞋，搞到一向尊貴的名店大排長龍，就連金毛飛、牛屎一族也來玩排隊買別注限量波鞋，確實幾壯觀！故事正道出普遍香港貪靚鬼，最捨得花錢的就是波鞋，特別是別注限量版。</fontstyle></spanclass></p><p><br> &#13;<br> <spanclass><fontstyle>a3行版也賣近$1,000  &#13;<br> 咁多年來adi一向都唔多出貴鞋，而打正旗號的a3系列可謂是品牌極具信心之作；大概是深得班時裝大帝諸好Yohji、Bless等欣賞，打了一支強心針吧！</fontstyle></spanclass></p><p><br> &#13;<br> <spanclass><fontstyle>售賣點：  &#13;<br> &#13;<br> （a）少年堂（23884004）&#13;<br> 旺角兆萬中心二樓210舖&#13;<br> &#13;<br> （b）TimeSport（23881933）&#13;<br> 旺角潮流特區地庫B2舖</fontstyle></spanclass></p></body></html>