<html><header><meta charset="utf-8"><title>雷諾Laguna現身陳列室</title></header><body><h1>雷諾Laguna現身陳列室</h1><p>傳咗好耐但一直未見現身嘅新一代雷諾Laguna豪華轎車，終於響上個星期出現喺佢哋銅鑼灣嘅陳列室；雖然亞Mark所知新車車展會響今個月中舉行，但代理為吸引買家，惟有搶先做Preview，等班Sales可以Call班舊客嚟先睹為快嘛！亞Mark現場所見，呢部2.5廂式設計嘅Laguna較上一代來得更有個性同豪邁感，除高級皮椅、左右恒溫冷氣、電天窗、Xenon大燈、泊車感應器同前後6個安全氣袋連充氣簾幕外，佢重有4前速+/-半自動波跟智能防盜一按式撻車裝置，最難得佢重攞埋EuroNCAP最高五星評級嘅汽車安全大獎㖭！家陣率先打入香港嘅2.0型號，車價不過係18萬9千咋！遲吓重有頂級3.0型號㗎！想以日本車嘅價錢，一嘗咁有品味同高安全性嘅法國轎車的話，就真係唔好錯過機會喇！</p></body></html>