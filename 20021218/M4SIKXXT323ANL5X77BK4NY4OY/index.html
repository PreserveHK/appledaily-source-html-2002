<html><header><meta charset="utf-8"><title>用家勁捧OS5新機TungstenT<br>Palm硬撼SONY</title></header><body><h1>用家勁捧OS5新機TungstenT<br>Palm硬撼SONY</h1><p>分別來自老大哥Palm及近年在PalmOS機市場佔有率奇高的SONY，TungstenT（TT）及NX70V這兩部現時僅有支援PalmOS5的機種登場，少不免被拍埋一齊作比較。當然，兩大巨頭各自吹捧新機強項，然而來自各用家的感受才會更貼身更具立體感。結果是久未有新作的PalmTT有較多的追捧者，對於SONYFans來說可能有點意外。&#13;<br>&#13;<br>記者：招佩珊　攝影：林栢鈞&#13;<br>鳴謝：Worldgate（23568709）</p><p><b> 擁TungstenT派</b> &#13;<br> <spanclass><fontstyle>Nixon　PDA舖頭老闆&#13;<br> 「細細部先至係Palm！」  &#13;<br> 在灣仔電腦城開PDA舖的Nixon，當然知道兩者各有優點，但個人偏好TT，皆因夠實用兼機身夠輕巧，「若然太大部就違反咗Palm細細部嘅原則，就唔可以再叫做Palm！」確實一言驚醒。佢認為PalmOS5支援多媒體播放及更高速處理器，發展潛力相當高，TT的出現可拉近Palm被SONY超越的距離，而且PalmOS5機種支援多媒體播放及運算速度加快了，可以同PocketPC拗手瓜。</fontstyle></spanclass></p><p><spanclass><fontstyle>Helen　PDA舖頭店員&#13;<br> 「144MHz處理器用落更爽」  &#13;<br> 同Helen講到兩部機的處理器問題，我覺得單看數字NX70V200MHz的運算能力理應比TT144MHz為快，雖只是數十MHz的分別，實際情況就由Helen話我知：「反而覺得TT重爽，粒CPU同軟件配合得好好，重好過NX！」Helen對TT機身可謂瞭如指掌，佢提及的特點是我無留意到的。</fontstyle></spanclass></p><p><spanclass><fontstyle>Kenith　SONYPalm用家&#13;<br> 「夠細夠薄」  &#13;<br> Kenith用緊SONYPalm，以外形計會揀機身夠細夠薄的TT，不過唔會轉用OS5機種，要換就索性轉用PocketPC，用Windows可以做埋報價單。</fontstyle></spanclass></p><p><spanclass><fontstyle>Eric　Palm資深玩家&#13;<br> 「放咗部NX限量版轉軚用TT」  &#13;<br> Eric對NX70V一見鍾情，貪佢可以拍Movie，但用咗唔夠兩個月就轉軚用TT，主要原因是內置藍芽，HotSync資料夠方便，「初頭用NX70V的確玩得過癮，不過都係貪新鮮玩拍片，用落都唔知有乜好拍。」其實Eric部NX70V是炭黑色限量版，咁都捨得放咗佢，可想而知TT確實有相當吸引力，主要係喜歡佢內置藍芽，須知Eric連買手機都要有藍芽。</fontstyle></spanclass></p><p><b> 記者小評</b> &#13;<br> <spanclass><fontstyle>無鏡頭無MP3　新到軟硬件補數  &#13;<br> TT先天不足，無內置鏡頭及MP3軟件唔及NX70V，但市面上有後補產品登場。聽歌有《AeroPlayer》及《PocketTune》軟件，但兩者都要先將MP3轉換成一種叫OggVorbis的數碼音樂格式，再HotSync落SD卡播歌，方法的確間接唔方便。外置SD鏡頭VeoPhotoTraveler，支援OS4.0或以上機種，用在TT上更唔使裝驅動程式，一插鏡頭即影相。TT現售$3,820，03年1月31日前買更有一個210萬像素的數碼相機及中文OS送。&#13;<br> &#13;<br> 《PocketTune》網址：<ahref http:> http://www.pocket-tunes.com  &#13;<br> 《AeroPlayer》網址：<ahref http:> http://www.aerodromesoftware.com  </ahref></ahref></fontstyle></spanclass></p><p><b> 擁ClieNX70V派</b> &#13;<br> <spanclass><fontstyle>Karvin　IT顧問&#13;<br> 「影相睇片夠方便」  &#13;<br> Karvin話一定會揀NX70V，在私可以隨時拍片睇Movie，在公去到個客間公司可以拍低內部環境，邊個位要鋪電線擺電腦可以即時以相或片當作筆記，好方便。難怪我問佢兩部OS5種機會揀邊部，即時反應是：「梗係NX啦！」Karvin現時用緊NR70V，等到跟機會送埋中文OS就會換NX70V。</fontstyle></spanclass></p><p><b> 記者小評</b> &#13;<br> <spanclass><fontstyle>拍片睇Movie有埋WirelessLAN  &#13;<br> NX強項在於內置鏡頭，隨時隨地可拍片睇Movie，打橫睇更有16:9的效果。平時若配合支援PalmOS5機種播放影片的《Kinoma》Player1.5，除可播放320×320Pixels的高質素影片，亦可作320×480Pixels全屏幕播放，實行將NV70V個芒用到盡，闊屏幕真係有睇戲嘅感覺，SONYPicture網頁內更可搵到好多KinomaPlayer專用的闊銀幕電影預告片。另外NX備有CF插槽可插上WirelessLAN卡，始終WirelessLAN較藍芽普及，亦成為部份用家買機的重要考慮因素。NX現售$4,180。&#13;<br> &#13;<br> 《Kinoma》網址：<ahref http:> http://www.kinoma.com/  &#13;<br> SONYPicture網址：<ahref http:> http://www.sonypictures.com/mobile/handheld/  </ahref></ahref></fontstyle></spanclass></p><p><b> 中立意見</b> &#13;<br> <spanclass><fontstyle>阿江　PocketPC忠實Fans&#13;<br> 「PalmOS5拼PPC有排追」  &#13;<br> 阿江話PPC靚爆燈嘅細緻畫面及流暢度，Palm絕對比唔上，特別是玩Game，不過，佢認為OS5已有很大改進，做到更多多媒體功能，但要做到拍得住PPC，要一段長時間先追到。</fontstyle></spanclass></p></body></html>