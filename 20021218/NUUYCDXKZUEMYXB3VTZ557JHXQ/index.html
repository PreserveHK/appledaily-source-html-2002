<html><header><meta charset="utf-8"><title>新車速報：<br>豐田Alphard3.0增設DVD影音系統享受高</title></header><body><h1>新車速報：<br>豐田Alphard3.0增設DVD影音系統享受高</h1><p>近年，各大汽車代理都各出奇謀，先後推出多款特別版，又或者係加送設備去吸引買家，想唔到連坊間嘅獨立車行亦深明此道；皆因最近某大獨立車行，特別為人氣熱賣嘅豐田Alphard豪華MPV，除原有豪華配備外，另外重加送一套DVD連電視屏幕嘅高級影音系統，再加上唔使38萬嘅車價，睇落又真係幾有瞄頭噃！&#13;<br>&#13;<br>記者：鄭達基　攝影：陳偉林</p><p><spanclass><fontstyle>造型豪邁富吸引性  &#13;<br> 豐田Alphard嘅造型向來都予人有一份豪邁感，當中一雙炯炯有神嘅Xenon頭燈，襯以闊大鬼面罩組合，就最夠能將呢個特點展露出來；另外，左右雙趟門配合低地台設計，方便乘客上落之餘，其中左邊一道車門更可遙控電趟開關，從而為你增添不少方便。</fontstyle></spanclass></p><p><spanclass><fontstyle>增設影音系統旅途添樂趣  &#13;<br> 至於車廂方面，除保留有原來嘅高級真皮座椅、半皮半桃木軚環，同埋前後獨立恒溫冷氣等豪華配備外，另外重新增有一套DVD連10.4吋電視屏幕嘅高級影音系統，乘客大可在旅程中觀看電影或電視節目，從此就算遇着長途旅程，都不再覺得沉悶；而當遇有需要時，車內座椅更可收摺放平，以增加尾廂載物容量、形成一張敞大嘅卧鋪，甚至係變成流動會議室都得㗎！</fontstyle></spanclass></p><p><spanclass><fontstyle>3.0V6偈順滑流暢  &#13;<br> 呢部Alphard仍以一台3.0公升V6引擎作動力核心，再加上豐田獨有嘅VVT-i技術，不但有強勁嘅馬力輸出，而且重有慳油同運轉寧靜暢順嘅特性㖭！而由前輪柱式獨立，以及後輪扭力連桿所組成嘅懸掛系統，加上剛勁有度嘅車架，行車循迹性之高予人有莫大信心，當然唔少得重有四輪高效能碟式制動，所為你帶來嘅出色制動表現啦！</fontstyle></spanclass></p><p><spanclass><fontstyle>記者試後簡評  &#13;<br> 新款Alphard豪氣十足，車廂設備又見齊全、空間寬敞闊落舒適外，就連動力輸出亦見充裕，家陣重送埋一套DVD高級影音系統，從而令享受程度提升不少呢！</fontstyle></spanclass></p><p><spanclass><fontstyle>豐田Alphard3.0規格  &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：205/65R16&#13;<br> 尺碼：4845×1830×1935mm&#13;<br> 軸距：2900mm&#13;<br> 車重：1850kg&#13;<br> 新車售價：$379,000&#13;<br> 車輛提供：歐日汽車（26200808）</fontstyle></spanclass></p></body></html>