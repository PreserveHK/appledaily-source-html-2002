<html><header><meta charset="utf-8"><title>米高霍士星光大道留名</title></header><body><h1>米高霍士星光大道留名</h1><p>美國男星米高霍士（MichaelJ.Fox）前日揚威荷李活，事關佢已經成為第二千二百零九位可以喺星光大道留名嘅藝人。查實我羅拉細細個睇《回到未來》嗰陣，都已經好鍾意米高霍士，加上佢歷年嚟攞過四次金球獎同四次艾美獎「最佳電視男主角」，夠資格做名人之星有餘啦！不過佢近年患上柏金遜症，已經半息影，真係有啲可惜。</p></body></html>