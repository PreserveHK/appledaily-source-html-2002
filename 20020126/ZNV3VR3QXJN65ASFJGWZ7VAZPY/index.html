<html><header><meta charset="utf-8"><title>聽鄧小平講故事　讚元帥爺爺有型<br>葉靜子名門所累哀歎嫁唔出</title></header><body><h1>聽鄧小平講故事　讚元帥爺爺有型<br>葉靜子名門所累哀歎嫁唔出</h1><p>年僅二十六歲、已故中共元老葉劍英的孫女葉靜子，因與財爺梁錦松傳緋聞而為人熟識。出身顯赫家族的葉靜子，原來小時候已聽鄧小平說故事。雖然葉靜子與一般少女無異，都渴望一段甜蜜愛情，但因家庭背景的關係，葉靜子預言自己將獨身終老。　記者甘比澳洲專訪</p><p><spanclass>父母放手任我行 &#13;<br> 現年二十六歲、已故中共元老葉劍英的孫女葉靜子，本月初以經理人身分，陪同中國跳水皇后伏明霞往澳洲兩星期，出席中澳建交三十周年的「旅遊之星」活動，前日二人剛返抵香港。日前葉靜子在澳洲接受了本報記者專訪。<br> &#13;<br> <spanclass>「好多人尊重爺爺」 &#13;<br> 生為元帥葉劍英後人，葉靜子卻從未感到有壓力。靜子說：「其實我唔會有好大感覺，記得我十一歲時，爺爺先過身，以前細路仔都唔知爺爺有幾叻，只係知道好多人都好尊重爺爺，而我就覺得爺爺好有型，好有內涵，到大個睇番啲書，先知原來爺爺唔止有型，重係好叻、好叻嘅人。&#13;<br> 「可能因為太細，爺爺冇教過我啲乜，反而做人方面，係我爹哋（葉劍英次子葉選寧）影響我最多。<br> &#13;<br> <spanclass>美留學偷走返家 &#13;<br> 「我生長喺呢個家族，我只可以話覺得自己好幸運，因為我可以受到好好嘅教育，我可以細細個就見到好多真正嘅名人，例如鄧小平，我可以聽佢哋講古仔，講舊時嘅事，令我覺得好有趣，無形中識嘢多咗，因為佢哋嘅層次唔同，所以聽到佢哋講古仔，會令我有所領悟，真係好難得，亦係我覺得自己最幸運嘅地方。」&#13;<br> 而一向予人乖乖女印象的葉靜子，原來亦有反叛的一面。&#13;<br> 「好多人見我個樣好似好乖，其實我喺十幾歲時亦曾經反叛過，記得十三歲嗰年，我爹哋決定送我去美國寄宿，我當時好抗拒，喺女校十點半要熄晒燈瞓覺，你會唔會開心呀？於是我成日自己走去唐人街買機票偷走返屋企，但每次返到屋企，第二日就送番我返美國，嗰時開始反叛，覺得屋企好嚴，於是就你叫我行東，我就行西。</spanclass></spanclass></spanclass></p><p><spanclass>行事認真負責任 &#13;<br> 「但嗰段時間過咗一陣就好轉啦，因為上到大學，冇咁多限制，自己就自然會自動自覺修心養性，讀好啲書，爹哋佢講得冇錯㗎，佢成日話『自己條路，要自己行，我同媽咪可以陪你陪到幾大？我哋死咗之後，都係要你自己一個人行，做乜都要對自己負責任。』所以我𠵱家做自己鍾意做嘅事，都會好認真。」</spanclass></p></body></html>