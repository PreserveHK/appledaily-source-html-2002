<html><header><meta charset="utf-8"><title>　　發叔「煙酒功能組別」代表 - 李八方</title></header><body><h1>　　發叔「煙酒功能組別」代表 - 李八方</h1><p>呢排老董喺競選辦日日見人，每日都有一大班人喺競選辦出出入入，好似日前咁，八方就喺特首見功能組別立法會議員時，竟然撞見直選議員黃宏發出現。&#13;<br> 問起發叔點解喺功能組別時間見老董？佢話因為咁啱在直選組別見老董的時間有事要做，所以要改為喺功能組別時段見。&#13;<br> 不過，發叔都好有幽默感，佢話見到老董時，同老董講其實佢都有兩項「功能」，所以喺功能組別時段見佢都不為過，究竟發叔佢老人家有乜功能咁巴閉？&#13;<br> 咪就係食煙同飲紅酒囉！咁又係，如果有呢兩個界別，以發叔嘅「專業知識」，肯定夠晒資格參選！&#13;<br> 所以有時唔可以一部通書睇到老，社會咁大，人人均有功能，不應妄自菲薄。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>