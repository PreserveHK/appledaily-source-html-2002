<html><header><meta charset="utf-8"><title>擇偶重頭腦內涵</title></header><body><h1>擇偶重頭腦內涵</h1><p>葉靜子曾與賽車手關兆昌拍拖三年，但卻未能開花結果，經歷愛情傷痛的她，會否對愛情卻步？&#13;<br> 靜子笑說：「隨緣啦，拍拖呢啲嘢唔可以夾硬嚟，我咁忙，開心咪得囉，我又唔會因為之前分手嘅事而唔開心，去鑽牛角尖話以後唔拍拖。<br> &#13;<br> <spanclass>數歷情傷未卻步 &#13;<br> 「每一次拍拖都會有開心同唔開心，況且我份人就算嬲、唔開心都只係幾日嘅事。我同過關兆昌拍拖係事實，但當初冇諗過咁高調，我又唔係自己攞嘢出嚟講，但就有啲無奈，我係做事嘅人，我怕畀人覺得我喺度宣傳。&#13;<br> 「我經歷過幾段愛情，雖然每次都唔能夠開花結果，但我最多謝嘅係我屋企人，佢哋畀我好大嘅自由空間。<br> &#13;<br> <spanclass>戀賽車手蠱惑仔 &#13;<br> 「好多人會奇怪，點解我每次拍拖嘅對象，都唔係乜嘢名門望族，會係蠱惑仔、賽車手咁，其實係因為我爹哋話過，無論佢哋鍾唔鍾意都唔緊要，因為陪我走下半世嘅人係我嘅另一半，唔係佢哋，最緊要我開心。所以喺揀男朋友呢方面，我可以好自由，唔知呢招叫唔叫做欲擒先縱呢？&#13;<br> 「不過𠵱家我已經有嫁唔出嘅打算，因為以前冇咁多報紙寫我時，人哋見我有咁嘅背景已經要諗諗先，更何況傳媒𠵱家成日畀啲緋聞男友我，重邊有人敢追我呀，結婚呢樣嘢令我覺得係件冇乜可能性嘅事。其實我份人喺揀男朋友方面，真係冇乜要求，我鍾意有內涵同有頭腦，其他嘢就唔係咁重要。」<br> &#13;<br> <spanclass></spanclass></spanclass></spanclass></p></body></html>