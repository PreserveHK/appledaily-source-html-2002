<html><header><meta charset="utf-8"><title>股海實戰錄：發輪效應漸浮現</title></header><body><h1>股海實戰錄：發輪效應漸浮現</h1><p>港股本周再跌200點，跌幅1.8%。恒指踏入2002年未好過，連跌3周。&#13;<br> 趙飛雲望吓恒指張周線圖，技術趨向亦係偏淡，本周叫做跌至20周線（現處10725）有番啲支持，險守其上收市，如果下周期指結算，恒指能守在呢個水平之上結算，已算唔錯。希望下周恒指會喺10700至11300水平整固，踏入2月份表現會好番啲。<br> &#13;<br> <spanclass>中移動太過波動 &#13;<br> 近期大行紛紛調低中移動（941）投資評級，睇嚟唔單止散戶怕咗佢哋突如其來嘅消息，令人防不勝防，就連大行都開始頂唔順。中移動地位特殊，而且又係期指大戶嘅主要棋子，兵慌馬亂，經常殺錯良民，遲早嚇怕晒啲投資者。&#13;<br> 趙飛雲呢個禮拜當黑，唔買嘅股票猛咁升，買咗嘅就唔郁，裕元（551）、利豐（494）等美國概念股咁升法，應該唔多唔少同稍後發輪有關，其實發輪效應已經喺部分股票身上出現，心水清應該留意得到。不過有啲股票如國泰（293）升得急但沽空同時大增者，須提防隨時轉勢。</spanclass></p></body></html>