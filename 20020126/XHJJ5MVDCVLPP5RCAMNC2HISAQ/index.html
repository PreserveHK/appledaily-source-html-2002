<html><header><meta charset="utf-8"><title>一味窩輪：16件匯豐新輪登場</title></header><body><h1>一味窩輪：16件匯豐新輪登場</h1><p>兩隻重磅國內電訊股中移動（941）同聯通（762），繼續下跌，最終埋單恒指仍有進帳31點，多得滙豐（005）升1.50元。&#13;<br> 滙豐輪現存兩隻，Call輪1735同Put輪1739。滙豐升，1735理論上有着數，的確升10%，不過只係由1仙上到去1.1仙。冇用嘅，下月5日最後交易，行使價102.11元，正股不過88.50元，邊會有機會喺7個交易日內升14元？1735肯定飲雪水。1739因正股升而散落去，收42.5仙，跌24%。下月6日最後買賣，溢價0.4%，槓桿率20.8倍。數據靚，不過正股睇升多過跌，隻輪跌多過升。正股升1元，1739會碌低2成以上（相反正股跌1元，輪價升2成）。&#13;<br> 1735同1739就快夠鐘，鍾意炒滙豐輪嘅唔使擔心冇滙豐輪玩。<br> &#13;<br> <spanclass>Call輪多過Put輪 &#13;<br> 下周一起，好多輪登場。滙豐輪周一掛牌嘅，共16件，Call輪11件，Put輪5件。發行商都摸中炒家心理，Call輪多過Put輪，事關炒Call輪者多過炒Put輪。新輪全部9字頭，最近期嘅今年7月到期，最遠期嘅9月到期。</spanclass></p></body></html>