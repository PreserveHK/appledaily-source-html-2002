<html><header><meta charset="utf-8"><title>花園街假Ape王</title></header><body><h1>花園街假Ape王</h1><p>訴苦Sam夜半打電話嚟訴苦，大大聲話唔再着沖涼猿人，想放晒啲猿人衫重難過乜，放上網賣或轉售畀Friend都冇人吼。點解咁大鑊？以前猿人衫大家爭住搶，𠵱家竟然冇人要，係咪太氾濫呢？訴苦Sam話呢個並非主因，鍾意沖涼猿人嘅Fans係真心欣賞佢嘅設計概念，絕不介意太多人着，不過如果假貨充斥就棹忌喇。&#13;<br>訴苦Sam話喺花園街尾有間街舖，唔知由邊度返咗批猿人假貨，質素高到無倫，連專家都分辨唔到，袁仁祥睇過都嚇一跳，重問：「呢批好似真貨喎，唔好陰我！」&#13;<br>批衫最好賣係猿人風褸，訴苦Sam話除經典猿顏迷彩圖案外，連電腦花迷彩都有，八百蚊件好快斷巿，有啲客重誇張到留名等返貨，好似正店咁。批衫Details交足，拉鏈、刺繡、布料都拍住真貨。重有孖Taps虎紋褲同埋「足夠好」衞衣，全部幾百蚊起。&#13;<br>老闆話呢批係真貨貨尾，其實邊處有咁多貨尾？訴苦Sam話：「肯定呢批屬高級假貨，內地廠功力唔差，只要QC好，好過正貨都得！」大家千祈咪上當，謹記買嘢要去正店。&#13;<br>主持人：大食Jack&#13;<br>&#13;<br>八卦熱報：<ahref>tai_sick_jack@yahoo.com.hk</ahref></p></body></html>