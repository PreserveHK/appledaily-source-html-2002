<html><header><meta charset="utf-8"><title>701收料站：即時科研勿亂追</title></header><body><h1>701收料站：即時科研勿亂追</h1><p>前日唔少股仔勁跌，噚日就見多隻股仔搏老命炒上，究竟係佢哋大把錢，定係怕再跌會被斬倉？真係考起。&#13;<br> 好似衝浪平台（8178）咁，前日大跌，噚日就升番突，升足30%，收1.12元。至於同樣係做Linux軟件嘅即時科研（8400），噚日一開始拆細就勁升16.7%，收42仙。&#13;<br> 即時科研舊年7月27日，以全配售形式喺創業板上市，當時係以每股1.19元，配售3450萬股新股，集資淨額只得3400萬元。喺台灣幫統領下，隻股淨係識得升唔識得跌，但聽聞幕後就散唔到貨。今次佢1拆10，以42仙收市價計，即係等於原來嘅4.20元，較半年前嘅招股價升足2.53倍。&#13;<br> 其實創業板股仔炒高後拆細，即時科研唔係先例，而且往往係想散貨嘅先兆。即時科研上市快夠半年，大股東可以隨時出貨。相信唔使小初提點，大家都明白家陣隻股升係炒供求關係，當新股票到手之時，就係股價……。</p></body></html>