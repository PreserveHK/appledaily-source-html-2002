<html><header><meta charset="utf-8"><title>賀歲片民意預測《魔戒》《怪獸》打低港產片</title></header><body><h1>賀歲片民意預測《魔戒》《怪獸》打低港產片</h1><p>農曆新年就快到，睇番齣賀年戲亦是指定動作。環顧今年的賀歲片種，西片的選擇比港產片較多，包括有賣特技的《魔戒首部曲：魔戒現身》、動畫《怪獸公司》和大卡士《盜海豪情》等等，而港產片則有《嚦咕嚦咕新年財》、《天下無雙》和《嫁個有錢人》。經過一番調查，無論係電影人專業意見或街坊街里，首選均屬《魔戒》，其次就是《怪獸》，相信今個新年又有機會出現「港產片輸畀卡通片」的情況。&#13;<br>&#13;<br>記者：周麗懿　部分攝影：楊錦文?周麗懿</p><p><spanclass><fontstyle>專業評選  &#13;<br> <b> 西片險勝一個馬鼻</b> &#13;<br> 經5位職業觀眾（明星和導演）評選後，順序選出最想睇三套電影，首選得5分，其次是3分和1分。大家均是本地電影工作者，點都支持本地製作，不過結果依然不敵西片。&#13;<br> &#13;<br> <b> 李力持排行榜</b> &#13;<br> 1.《嫁個有錢人》&#13;<br> 2.《怪獸公司》&#13;<br> 3.《嚦咕嚦咕新年財》及《天下無雙》&#13;<br> 「第一套揀《嫁》，因為谷德昭又編又導，一身兼數職，梗要支持吓！而《怪獸公司》就類似之前嘅ToyStory，反應都應該會幾好。」</fontstyle></spanclass></p><p><spanclass><fontstyle>街訪意見  &#13;<br> <b> 《魔戒》《怪獸》眾望所歸</b> &#13;<br> 訪問14位觀眾，同樣以順序選最想睇三套電影，首選得5分，其次是3分和1分。大部分觀眾對港產賀歲片大都印象模糊，痛失冠亞位置！西片方面，《魔戒》挾着美國票房大收之勢為觀眾認識，而《怪獸》則有一班《ToyStory》（反斗奇兵）躉支持，看來港產片要加把勁做宣傳至得。西片支持者亦主要分兩大陣營：&#13;<br> &#13;<br> <b> 睇特技擁《魔戒》</b> </fontstyle></spanclass></p><p><B> 恃《ToyStory》餘威捧《怪獸》</B> </p><p><spanclass><fontstyle>3大矚目賀歲片巡禮  &#13;<br> 集合專業及街坊意見，以下三部賀歲片便鼎足而立。</fontstyle></spanclass></p><p><spanclass><fontstyle>《魔戒》勁收2億美元  &#13;<br> <b> No.1</b> &#13;<br> 《魔戒首部曲：魔戒現身》講述佛羅多巴金斯的年輕哈比族人，得到一枚由黑暗魔王索倫製造具有無邊法力的魔戒，佛羅多設法將魔戒丟進末日山脈之中，以圖徹底摧毀黑暗力量。過程中佛羅多和一班捍衞之士受到索倫的攻擊，戒指的邪惡力量又令人產生難以抵擋的慾望，考驗眾人意志。這套耗資3億美元的電影在美國上映至今，票房已累積達2億美元，加上使用了大量電腦特技，淨睇製作都已經值回票價。&#13;<br> &#13;<br> 導演：彼得積遜&#13;<br> 演員：伊力查活、伊恩麥基倫、比利保特&#13;<br> 上映日期：1月31日</fontstyle></spanclass></p><p><spanclass><fontstyle>《怪獸》大人細路都啱睇  &#13;<br> <b> No.2</b> &#13;<br> 動畫《怪獸公司》講述小女孩阿Boo誤闖怪獸世界，令怪獸公司出現恐慌，認為小朋友會毀滅他們的世界，決定冒險將小女孩送回人類世界，展開驚險旅程。此片是迪士尼和PIXAR繼《反斗奇兵》後再度合作，捧開場的大人小朋友都不會錯過。&#13;<br> &#13;<br> 導演：彼德杜達、大衞史化文&#13;<br> 演員：&#13;<br> （配音）比利基斯圖、約翰高文、史提夫布斯米、占士高賓、瑪莉傑絲&#13;<br> （粵語配音）鍾鎮濤、森美、李彩樺、雷宇揚&#13;<br> 上映日期：2月9日</fontstyle></spanclass></p><p><spanclass><fontstyle>《嚦咕》竹戰賀歲  &#13;<br> <b> No.3</b> &#13;<br> 以香港人嗜好打麻雀為題材的《嚦咕嚦咕新年財》。戲中劉德華飾演麻雀界的游俠，利用打麻雀來治療患老人癡呆症的母親。梁詠琪在戲中經常轉工，出現多個造型，包括交通警、42吋巨胸和掃把頭，齋睇造型已經叫人捧腹。《嚦》片可說有齊賀歲片元素，既熱鬧又開心，加上「游乾水」是不少人的過年節目，可謂食啱Timing。&#13;<br> &#13;<br> 導演：杜琪峰&#13;<br> 演員：劉德華、劉青雲、古天樂、梁詠琪、應采兒&#13;<br> 上映日期：2月8日</fontstyle></spanclass></p><p><spanclass><fontstyle>其他推介  &#13;<br> 電影：《盜海豪情》&#13;<br> 導演：史提芬蘇德堡&#13;<br> 演員：佐治古尼、畢彼特、茱莉亞羅拔絲、麥迪文&#13;<br> 賣點：粒粒巨星卡士勁。&#13;<br> 上映日期：2月7日</fontstyle></spanclass></p><p>電影：《天下無雙》&#13;<br> 導演：劉鎮偉&#13;<br> 演員：梁朝偉、王菲、趙薇、張震&#13;<br> 賣點：王菲罕有地反串男角，又同梁朝偉合唱黃梅調，天后加影帝絕對有吸引力。&#13;<br> 上映日期：2月9日</p><p>電影：《嫁個有錢人》&#13;<br> 導演：谷德昭&#13;<br> 演員：鄭秀文、任賢齊&#13;<br> 賣點：近期人氣爆燈的鄭秀文加任賢齊掛帥，吸引情侶觀眾。&#13;<br> 上映日期：2月7日</p></body></html>