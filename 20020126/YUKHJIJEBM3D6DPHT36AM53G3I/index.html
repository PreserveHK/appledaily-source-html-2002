<html><header><meta charset="utf-8"><title>新登場：<br>日式放題回本搵食攻略</title></header><body><h1>新登場：<br>日式放題回本搵食攻略</h1><p>市道不景當然要應慳則慳，要搵間價錢合理兼且食物要有水準的餐廳食飯，難！重要食日本菜？難上加難！不過位於銅鑼灣新張的日式自助餐廳，全部菜式由日本人親自主理，加上一個大眾化價錢，重有多款好似阿拉斯加蟹、紅雪蟹等回本食物任食唔嬲。點先食回本？究竟有幾抵？畀埋個同區價你格吓價就心裏有數啦！&#13;<br>記者：莫麗嫦&#13;<br>攝影：陳智良</p><p><spanclass><fontstyle>北極紅雪蟹腳  &#13;<br> （同區價：約＄220/3隻）&#13;<br> <spanclass><fontstyle>阿拉斯加巨蟹腳  &#13;<br> （同區價：約＄160/3隻）&#13;<br> 全場最矚目兼搶手都莫過於Buffet枱上堆積如山的紅雪蟹腳同阿拉斯加蟹腳！由於老闆在美國的分店眾多，可以大量入貨，成本因而較低，一堆堆新鮮由美國入口的蟹腳任食唔嬲，正如店舖的口號：AllYouCanEat，食得幾多得幾多！&#13;<br> 試味報告：蟹腳肉厚，且極之鮮甜！</fontstyle></spanclass></fontstyle></spanclass></p><p><spanclass><fontstyle>天婦羅烏冬  &#13;<br> （同區價：每碗約$30）&#13;<br> 日式拉麵同烏冬，外面食閒閒哋都要三四十蚊一碗兼且口味未必正宗。反觀這裏的拉麵同烏冬雖然只得三款選擇，但口味地道，湯底已經用三款魚熬製而成，兼且每碗烏冬都有天婦羅大蝦一隻，材料十足。&#13;<br> 試味報告：湯底鮮甜，烏冬亦極之幼滑，不過分量較少，要攞多幾轉先夠。</fontstyle></spanclass></p><p><spanclass><fontstyle>海鮮番茄湯  &#13;<br> （同區價：＄50/碗）&#13;<br> 自助餐中，餐湯向來只屬配角，你以為日式自助餐淨係可以飲到味精麵豉湯？咁你就大錯特錯喇！一個巨型大盆盛着火紅熱湯，數一數湯內材料：蟹、青口、魚肉、蜆……名副其實的海鮮湯，落足材料，問你服未？&#13;<br> 試味報告：湯底鮮甜不在話下，就連湯渣都不容錯過。</fontstyle></spanclass></p><p><spanclass><fontstyle>壽司  &#13;<br> （同區價：十件拼盤約$100）&#13;<br> 壽司吧上有約四十多款壽司，魚生壽司、手卷及卷物樣樣有齊，連香港人最愛的海膽、三文魚等都乖乖列隊等你攞埋位。當中尤以最大件的萬福招牌壽司最搶眼，裏面有蘆笋、鰻魚、辣三文魚、煙肉等材料製成，足足比其他卷物大一倍。&#13;<br> 試味報告：招牌壽司卷材料豐富之餘口感亦多樣，還有多款店舖獨有的卷物如炸蒜及芝士卷同樣精采。</fontstyle></spanclass></p><p><spanclass><fontstyle>甜品  &#13;<br> （同區價：小甜餅約$12/6件芝士蛋糕約$18/件）&#13;<br> 色彩繽紛的甜品分別由四位日籍師傅不停炮製，芝士蛋糕、Tiramisu、鮮果小甜餅……就連近來極人氣的CreamPuff都有，而且全部Homemade，專攻甜品的朋友亦唔會失望。&#13;<br> 試味報告：每件甜品都係迷你size，一口一件，可以試勻咁多款都唔覺膩。特別推介生果甜餅同芝士蛋糕。</fontstyle></spanclass></p><p><spanclass><fontstyle>燒章魚丸   &#13;<br> （同區價：約$6/3粒）&#13;<br> 全店的醬油代理商佐佐木先生，專程帶同章魚燒的師傅由日本來港，傳授章魚燒製法。以往章魚燒都是由人手將粉漿打轉製成球狀，但店中卻用自動的章魚燒機，一按掣，一粒粒章魚燒會一邊彈跳一邊變得圓渾，十分有趣。&#13;<br> 試味報告：熱辣辣的章魚丸食落沒有糊口感覺，配合酸甜的醬汁完全日本風味。&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <center> <spanclass><fontstyle>中日食客直擊  </fontstyle></spanclass></center> </fontstyle></spanclass></p><p>&#13;<br> &#13;<br> &#13;<br> &#13;<br> <center> <spanclass><fontstyle>員工有嘢講  </fontstyle></spanclass></center> </p><p>&#13;<br> &#13;<br> &#13;<br> 店名：萬福&#13;<br> 地址：銅鑼灣廣場1期6字樓&#13;<br> 電話：25784447&#13;<br> 營業時間：上午11時半至下午2時半，晚上5時半至11時半。&#13;<br> 座位：約280個&#13;<br> 付款方法：現金或信用卡(Visa,Master,AE,JCB)&#13;<br> 價錢：午餐星期一至五$98，星期六、日及公眾假期＄118；晚餐星期一至四＄198，星期五、六、日及公眾假期＄218。&#13;<br> 備註：65歲長者可享八折優惠，身高1米以下小童半價。&#13;<br> 全餐同區價約$596放題價$218平足一倍&#13;<br> </p></body></html>