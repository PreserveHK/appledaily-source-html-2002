<html><header><meta charset="utf-8"><title>鐵拳4玩圍毆成班人打鑊金</title></header><body><h1>鐵拳4玩圍毆成班人打鑊金</h1><p>《鐵拳》系列一向係PlayStation上最賣座嘅格鬥遊戲，除咗因為遊戲本身嘅魅力之外，PlayStation移植版最煞食之處，就係每次都會加入「新作戰模式」，今次最新推出嘅《鐵拳4》亦不例外，繼沙灘波同保齡球後，今次namco打算用盡PlayStation2，製作出一個以寡敵眾嘅動作遊戲模式「鐵拳FORCE-ASSAULT-」，而且效果令人滿意嘅程度，真係好似連SQUARE嘅《TheBouncer》都要被比下去！&#13;<br>文：藍顯傑</p><p><spanclass><fontstyle>故事背景介紹  &#13;<br> 雖然在上一集中，捕獵「鬥神」失敗了，三島平八卻從鬥神遺留下來的殘骸中，掌握到遺傳基因方面的情報，可惜因為缺少了「魔化」的因子而失敗。殊不知在調查途中，卻發現了平八20年前葬身於火山口的兒子三島一八的遺體，竟落入了遺傳基因生產事業「G社」中。&#13;<br> 平八知道此事後，便派出直屬的「鐵拳眾」強搶他們的研究數據。正當「鐵拳眾」企圖奪走一八的遺體時，平八從傳送回來的畫面中看見了一八的影子，是「魔化」的因子和「鬥神」的遺傳基因結合了！為要打倒平八和三島財閥，一八抑壓已久的力量再次爆發，將「鐵拳眾」打得潰不成軍後，便消失於火海之中。被一八逃走，平八怒不可遏，在旁的最高研究顧問Abele遂向平八獻計，要一八束手就擒，唯一的方法就是舉行鐵拳大賽，只要優勝者可以擊倒平八，就可以得到三島財閥的繼承權……。</fontstyle></spanclass></p><p><spanclass><fontstyle>最高注目度新登場人物  </fontstyle></spanclass></p><p><b> 必玩推介</b> &#13;<br> <spanclass><fontstyle>新以寡敵眾模式  &#13;<br> 如果你都係一個標準《鐵拳》迷，應該都記得喺《鐵拳3》中，都曾經出現過橫向作戰嘅「鐵拳FORCE」（家用版），但由於當年嘅《鐵拳3》受到PlayStation的機能所限，每次同一個畫面只能夠同時顯示三個角色，換言之，你最多只可以同時應付兩名敵人，打起上嚟真係唔夠過癮。&#13;<br> 但來咗𠵱家PlayStation2版嘅《鐵拳4》，由於主機機能已經得到大大的提升，所以今次《鐵拳4》亦加入了一個全新設計嘅橫向作戰「鐵拳FORCE-ASSAULT-」模式，據現時資料所得，同一畫面之下，閒閒哋都可以支援到十幾人大亂鬥，另外，喺場景畫面方面，今次更由上一代嘅大平面，變成有地形環境嘅立體空間，所以打法亦變得唔係一味靠「單打獨鬥」，所以玩家一定要一邊打一邊走位，以防止被敵人圍在核心，真真正正做到遊戲性同戰略性並重。</fontstyle></spanclass></p><p><b> 街機模式</b> &#13;<br> <spanclass><fontstyle>打地形講走位  &#13;<br> 至於街機模式方面，今次《鐵拳4》放棄了一直沿用嘅無限大場地設計，取而代之係有牆及障礙物嘅場景，不過最正都係加入咗類似《VirtuaFighter3》嘅中、高、低差嘅場景設計。&#13;<br> 首先，牆同障礙物嘅主要作用，除咗可以增加空中Combo嘅威力外，玩家亦可迫使對手撞牆而露出破綻，這樣明顯是防止一些玩家使用死「擋」戰略，並令遊戲節奏加快。至於地形起伏方面，則會影響部分招式可以擊中對手的時間，從而令遊戲的玩法有更多變化。</fontstyle></spanclass></p><p>機種：PlayStation2&#13;<br> 製造商：namco&#13;<br> 遊戲類型：格鬥&#13;<br> 發售日期：3月20日&#13;<br> 行貨售價：$376&#13;<br> 對應周邊：&#13;<br> 8MBMEMORYCARDMAGICGATE、DUALSHOCK（震動）、DUALSHOCK2（震動）&#13;<br> 姊amcoLTD.,ALLRIGHTSRESERVED</p></body></html>