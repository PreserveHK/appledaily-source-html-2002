<html><header><meta charset="utf-8"><title>一味窩輪：9015做咗是日輪王</title></header><body><h1>一味窩輪：9015做咗是日輪王</h1><p>美股止跌回升，港股跟隨，利豐（494）係美國出口股，有突出表現，升55仙，美國經濟數據靚其實係藉口，股價升最大理由係半年結算，基金做Windowdressing。&#13;<br> 利豐升，利豐Call輪9015做咗是日輪王，收36.5仙，升幅59%，但只得幾十萬份，金額二十幾萬。隻輪7月底夠鐘，溢價5.6%，槓桿率28.8倍。利豐係有大波幅嘅股份，9015幾個巴仙溢價唔算得貴，只不過正股上落難測，買賣又難，博唔過。&#13;<br> 另1件Call輪9186，實際好多，8月夠鐘，現價25.5仙，平水，槓桿率4.1倍，未來走勢會跟貼正股，正股郁動5%，隻輪即有上落20%左右。&#13;<br> 龍虎榜上，有隻中移動Call輪9012入圍，升28%，排第6，有15球易手，值三十幾萬銀。9012屬仙輪，輪價變幅容易誇張，收2.3仙，升5格就有好大升幅。正股（941）升40仙，帶起隻輪。<br> &#13;<br> <spanclass>9012好易完蛋 &#13;<br> 9012玩多4個禮拜就冇得玩，到期之時完蛋嘅機會好大，行使價26.18元，正股要升3.10元以上先至唔使完蛋，正股有咁嘅升幅機會好細。&#13;<br> 章盛</spanclass></p></body></html>