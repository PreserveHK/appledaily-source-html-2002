<html><header><meta charset="utf-8"><title>獨家搶先測試神奇天鵝靚芒反擊戰</title></header><body><h1>獨家搶先測試神奇天鵝靚芒反擊戰</h1><p>當年Bandai宣布推出手提型遊戲機WonderSwan時，曾引起不少Game迷注意，因為Bandai旗下擁有如高達等受歡迎版權在手，買咗機唔憂冇Game玩，可惜到最後因為屏幕太暗問題，加上強勁嘅GBA推出，就算Square加入都唔能夠將劣勢挽救。今個暑假Bandai終於決定反擊，推出靚芒版SwanCrystal，強攻手提機市場。	&#13;<br>記者、攝影：徐影龍&#13;<br>鳴謝：DreamStore（東方188）</p><p>&#13;<br> &#13;<br> &#13;<br> Bandai吸取上次教訓，特別推出一款改良型WonderSwan，改名為SwanCrystal，重點在於改良咗屏幕太暗嘅問題，令玩家唔使瞇起眼嚟打機。經實地測試，發覺SwanCrystal嘅屏幕光度唔止比舊型號好得多，就算拍落GBA都毫不遜色，據官方網頁講，新機的電池唔會縮短壽命，仍然可用15小時。今次純綷在屏幕上作改良，並唔會有新機專用Game推出，不過一眾玩家終於可以喺更光更舒服嘅屏幕玩番一啲經典舊Game。</p><p>&#13;<br> &#13;<br> <spanclass><fontstyle>勁Game陸續有來  &#13;<br> WSC嚟緊嘅大作就有《高達三部曲之完結編》、《ArcTheLad～機神復活》、Square名作《FrontMission》等，氣勢不俗。據官方網頁介紹，7月12日暫定會推出藍同紅色機殼，日本售價為7,800日圓，估計到港時唔會同GBA差太遠，約莫五百零蚊唔包Game。目前灣仔東方188DreamStore賣舊型號WonderSwan只係$338，包一隻原裝Game，到SwanCrystal到貨時，舊機賣價相信會跌得更慘。&#13;<br> &#13;<br> <ahref http:>日本官方網址：www.swan.channel.or.jp/ </ahref></fontstyle></spanclass></p></body></html>