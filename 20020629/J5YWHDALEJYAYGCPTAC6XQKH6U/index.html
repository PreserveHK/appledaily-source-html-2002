<html><header><meta charset="utf-8"><title>文化部長親自出面保證冇問題<br>華仔突赴廣州見Fans</title></header><body><h1>文化部長親自出面保證冇問題<br>華仔突赴廣州見Fans</h1><p>劉德華日前向新城辭演昨晚在廣州舉行的演唱會，但因宣傳一直以華仔作號召，兼來不及退票，為怕觀眾發現沒有華仔而不滿，內地文化部長親自致電要求華仔演出，華仔惟有臨急趕去廣州。　記者仇志德廣州直擊</p><p>劉德華日前已表明不會出席新城有份主辦的「廣州美林海岸花園亞洲巨星廣州演唱會」，理由是新城當初表示此乃十優歌手頒獎禮，但後來變成售票的演唱會，華仔因而怕與其年底在內地舉行的個唱有牴觸。<br> &#13;<br> <spanclass>歎左右為難 &#13;<br> 華仔昨早往沙田中文大學出席港台太陽計劃活動時，對拒絕演出昨晚舉行的演唱會說：「我唔去，係因為年底個唱嘅主辦單位唔畀我喺其他演唱會表演。」但新城的演唱會一直以華仔作宣傳重點，昨早該活動在廣州花園酒店舉行記者會，梁詠琪、容祖兒、陳司翰及鄧健泓均有出席，而宣傳海報上仍印有華仔的相片。&#13;<br> 而新城娛樂台節目總監朱明銳在記者會上，表示已收到華仔缺席的通知。他說：「呢個係幫樂昌市失學兒童籌款，同捐助二○○八奧運廣東省培訓運動員嘅騷。如果觀眾為咗睇華仔而嚟，我哋可以安排退票。」&#13;<br> 但華仔昨日傍晚突然起程赴廣州，因大會以他作號召賣票，未有通知觀眾他會缺席，來不及退票和怕買票捧華仔場的觀眾會不滿。<br> &#13;<br> <spanclass>打頭陣演出 &#13;<br> 據悉，內地文化局的文化部長親自致電華仔，表示不會影響他稍後在內地個唱的批文，正在開會的華仔決定趕到廣州演出，打頭陣唱第一首歌便返港。華仔昨午接受電話訪問時說：「話好多觀眾為咗睇我而嚟，又影響唔到我之後嘅演唱會，好有意義呀。」</spanclass></spanclass></p></body></html>