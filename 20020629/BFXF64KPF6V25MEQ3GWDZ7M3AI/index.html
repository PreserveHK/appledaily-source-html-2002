<html><header><meta charset="utf-8"><title>新車速報：<br>現代SantaFe2.7Deluxe升級添RV味</title></header><body><h1>新車速報：<br>現代SantaFe2.7Deluxe升級添RV味</h1><p>四年一度嘅世界盃，帶出南韓嘅紅魔鬼熱潮之餘，近年出眾嘅韓國造車工藝，亦備受各地車迷注目；而呢部新版現代SantaFe嘅Deluxe型號，一身富剛勁感嘅線條，加埋原廠追加嘅RV配件，作為新一代CityRV確實切合不過。	&#13;<br>&#13;<br>記者、攝影：陳偉林</p><p><spanclass><fontstyle>車廂闊落設備多  &#13;<br> 講到車廂鋪排，呢部SantaFe有高級轎車嘅闊落感外，前後兩排高級絲絨座椅，重有唔錯嘅支持力同貼服性；而後排椅背當遇有需要時，重可以獨立收摺放平，從而令尾廂容量倍增㖭！除四門電窗、門邊電鏡及電天窗外，還備有原廠冷氣同預留有音響鋪排，唔少得當然係雙安全氣袋嘅配備啦！</fontstyle></spanclass></p><p><spanclass><fontstyle>賣相有個性又吸引  &#13;<br> 呢部現代SantaFe由推出至今，一直不乏車迷追捧，皆因佢有一身獨特而富剛勁感嘅造型，好有一份吸引嘅魅力外，今趟新版Deluxe型號，重追加有原廠車窗雨擋、車身兩旁保護桿同四輪沙板眉，望落自然更富號召力啦！</fontstyle></spanclass></p><p><spanclass><fontstyle>2.7公升V6偈好力可靠  &#13;<br> 新車沿用一台2.7公升V6DOHC偈，性能表現不錯外，原車重有恒式四驅系統，匹配埋一套4前速半自動波裝置，既富駕駛樂趣又見有穩定同安全感；而四輪高效能碟式制動，兼且重置有ABS、限滑差速同電子循迹系統，加埋原車穩紮車架結構，自然係倍覺安全性㖭！</fontstyle></spanclass></p><p><spanclass><fontstyle>記者試後簡評  &#13;<br> 優點：新一代城市SUV，享有高級轎車舒適及設備之餘，重有四驅車嘅全面性操控。&#13;<br> 缺點：車廂稍嫌欠缺真皮座席及桃木裝飾，未能盡現Deluxe版嘅真我一面。</fontstyle></spanclass></p><p><spanclass><fontstyle>現代SantaFe&#13;<br> 2.7Deluxe規格  &#13;<br> 引擎：2656ccV6DOHC&#13;<br> 馬力：179ps/6000rpm&#13;<br> 扭力：25.5kgm/4000rpm&#13;<br> 傳動：4前速半自動波，恒式四驅&#13;<br> 懸掛：（前）麥花臣支柱（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：225/70R16KumhoRadial798&#13;<br> 尺碼：4500×1845×1675mm&#13;<br> 軸距：2620mm；車重：1450kg起&#13;<br> 新車售價：$179,800&#13;<br> 車輛提供：太古亞洲汽車（25272777）</fontstyle></spanclass></p></body></html>