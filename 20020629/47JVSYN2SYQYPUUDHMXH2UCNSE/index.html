<html><header><meta charset="utf-8"><title>被指煲煙兼發姣<br>蔡卓妍眼濕濕：我唔知想點！</title></header><body><h1>被指煲煙兼發姣<br>蔡卓妍眼濕濕：我唔知想點！</h1><p>Twins成員之一的蔡卓妍最近被連串的負面新聞困擾，除了被指姣功十足，又指她男女都「冧」，最近更指她是煙民。蔡卓妍昨日出席一個港台活動時，一說起近日的新聞便眼泛淚光，至於問到她有沒有食煙，她則不置可否。　採訪：胡比、攝影：陳烱威</p><p>二人組合Twins成員之一的蔡卓妍（阿Sa）近日負面新聞不絕，最新一期《壹週刊》指她在食肆煲煙，而《壹本便利》則指她當年拍劇時煲湯給余文樂的前女友Natalie，但又主動追求余文樂，指她「又冧仔、又冧女」。&#13;<br> Twins昨日出席港台在沙田中文大學舉行的「太陽計劃2002新世紀有營早餐日」時，阿Sa起初未有表現得不開心，在食早餐時更與鍾欣桐（阿嬌）及容祖兒有說有笑。而有傳阿Sa曾力追的余文樂，昨日亦在場，但二人並沒有接觸，不知是否刻意迴避。<br> &#13;<br> <spanclass>欲見心理醫生 &#13;<br> 但當阿Sa被記者問及其負面新聞時，即顯得悶悶不樂，還眼泛淚光，她一臉委屈的說：「話我煲煙，睇完之後好嬲，都幾唔開心，已經發咗律師信。」&#13;<br> 據知阿Sa曾因這些負面新聞情緒非常低落，一度提出過要睇心理醫生，問阿Sa是否真有其事？她沒精打采的說：「唔知呀！覺得以前一直都係咁（有負面新聞），但𠵱家覺得壓力愈嚟愈大，以前可以當笑話笑下就算，𠵱家就好大壓力。」問到她現時是不是不敢出街？她說：「唔係唔敢出街，係唔知會發生乜事，食餐飯都可以咁，作咁多嘢，我噚日拍嘢拍到今朝三點幾，返到屋企都瞓得唔好，又唔夠精神，好煩！」有否為此事哭？她說：「初初好𤷪囉！話我冧仔又冧女，我都唔知自己想點。」</spanclass></p><p><spanclass>阿嬌無所適從 &#13;<br> 問到阿Sa怕不怕形象受損？她表示：「Mani（經理人霍紋希）話我每一次都回應，所以啲人咪啄住我，所以我以後都唔好講咁多。話我發姣，又話我煲煙。」那麼阿Sa有否食煙？她不置可否說：「我唔知呀！唔講啦！愈話就愈多嘢，大家最後睇下咪知囉！」問到阿Sa身旁的阿嬌有何意見？她亦一臉無奈說：「我都唔知應該點！嗰張相都睇唔到啲乜，咁都可以咁講。」&#13;<br> 而阿Sa的其經理人霍紋希透過電話表示：「EEG集團已經向《壹週刊》發律師信，嚴重影響我哋藝人蔡卓妍嘅形象。阿Sa係唔食煙唔飲酒，嗰日係電影公司工作人員食煙，有人做證，咁樣係嚴重影響阿Sa喺青少年心目中嘅形象。」&#13;<br> &#13;<br> <spanclass>近期負面傳聞 &#13;<br> <spanclass>三心兩意 &#13;<br> 去年有報道指阿Sa一腳踏兩船，指她在一次電台訪問時認識模特兒Gilbert，更火速戀上，但同時與《Y2K》的男主角曲子揚拍拖。<br> &#13;<br> <spanclass>食肆煲煙 &#13;<br> 有報道指阿Sa於《這個夏天有異性》首映禮後，與一眾演員包括Shine到食肆時狂抽煙。<br> &#13;<br> <spanclass>冧功一流 &#13;<br> 近日有周刊指阿Sa前年在拍港台劇集《青春@Y2K》時力追余文樂，而其他演員亦指阿Sa無論男女都會𠱁。</spanclass></spanclass></spanclass></spanclass></spanclass></p></body></html>