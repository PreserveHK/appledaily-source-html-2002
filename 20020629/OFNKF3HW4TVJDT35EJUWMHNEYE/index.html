<html><header><meta charset="utf-8"><title>暑期遊戲大軍殺到</title></header><body><h1>暑期遊戲大軍殺到</h1><p>話咁快世界盃重有兩場就就打完喇，跟住暑假呢個遊戲銷售旺季就隨即開始，七月各遊戲機都陸續有新Game推出，今個星期頭炮就有以下呢啲：&#13;<br>&#13;<br><b>PS2</b>&#13;<br>DinoCirsisGunSurvivors3　$350(連Guncon2$530)&#13;<br>兔麻雀　$320&#13;<br>劍豪2　$320&#13;<br>式神之城　$280&#13;<br>封神演義2　$400&#13;<br>&#13;<br><b>GC</b>&#13;<br>BombermanGeneration　$380&#13;<br>&#13;<br><b>GBA</b>&#13;<br>黃金之太陽2　$300&#13;<br>V-Rally3　$280</p><p>呢批新Game中，就以GBA嘅《黃金之太陽2》較為缺貨，所以鍾意呢隻Game嘅玩家，見到有貨最好就立即畀錢，以免斷貨時後悔。GBA亦因為日圓匯率節節上升令售價輕微調高，就連PS2行貨主機亦出現缺貨現象，一句講晒，想喺暑假買機就要睇Yen做人。</p><p><spanclass><fontstyle>《.Hack-感染擴大》斷市  &#13;<br> 上個星期推出嘅PS2遊戲《.Hack-感染擴大》，唔知係唔係因為送埋卡通DVD，竟然極之渴市，就連日本本土都喺一星期內斷市，香港行貨亦唔例外，價錢由$260升到上$350左右，日本版就更加炒到上$500左右，真係唔聲唔聲，嚇你一驚，不過據日本方面消息，今個星期會再出貨，相信價錢會回落，想買嘅玩家，唔想捱貴貨就最好稍為等一下。&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <spanclass><fontstyle>手提機大哂泠  &#13;<br> 今個暑假除咗幾部家用機有大量遊戲大比拼之外，手提機大戰亦極有睇頭，Bandai嘅SwanCrystal就會喺7月12日推出，以改良靚芒正面挑戰手提機大哥大GBA，坊間已經有舖頭有示範機擺放，想提早昅昅SwanCrystal嘅表現，不妨去灣仔數字商場睇吓，再決定買唔買機。</fontstyle></spanclass></fontstyle></spanclass></p></body></html>