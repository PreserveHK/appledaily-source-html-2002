<html><header><meta charset="utf-8"><title>　　邵爺爺邵夫人喜見同鄉小記者 - 李八方</title></header><body><h1>　　邵爺爺邵夫人喜見同鄉小記者 - 李八方</h1><p>噚日有一班浙江嚟嘅小記者，專程去電視城訪問邵逸夫同埋方逸華，呢一班十歲的小記者好親切咁叫佢哋做邵爺爺、邵夫人，又喺邵爵士面前唱歌、跳舞、講故事，重同邵爵士用寧波話傾偈，搞到六叔不知幾開心。呢班小記者重好懂得人情世故，特別準備咗好多家鄉特產送畀邵爺爺同邵夫人，好似當地出名茶葉、真絲繡畫、明信片等。&#13;<br> 班「浙江」小記者一行二十人，其實係因香港回歸五周年安排訪港，同一啲知名人士見面，除咗邵爵士之外，還有范徐麗泰、劉長樂、吳小莉、張學友等，節目非常豐富。&#13;<br> （圖）邵逸夫和方逸華（左二）接受浙江小記者訪問，不知幾開心。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>