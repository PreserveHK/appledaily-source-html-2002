<html><header><meta charset="utf-8"><title>聖誕開倉：<br>3折明星服栢芝都話正</title></header><body><h1>聖誕開倉：<br>3折明星服栢芝都話正</h1><p>潮流永遠以明星掛帥，明星着乜就會hit乜，早排hit起裏原宿服裝，但家陣就變晒HipHop世界，例如張栢芝、陳小春、劉德華、古天樂以及台灣天王周杰倫等，都轉「型」做晒HipHop友。唔講唔知，佢哋都係去尖沙嘴「B-SOUND」入貨，而該舖一年一度嘅聖誕開倉日又殺到喇，今日係第一日，價錢平至3折，但每款貨量充裕，唔怕排隊買唔到；想同班明星型人睇齊嘅朋友，重唔趁早去排隊入貨。&#13;<br>&#13;<br>記者：梁煒健　攝影：陳智良&#13;<br>Model：Scotty、Tomy、Dragon</p><p><spanclass><fontstyle>開倉分3回  &#13;<br> 為求排隊嘅fans能夠以超平價錢買到不同嘅貨品，該店一年一度嘅聖誕開倉日共分3回，第1回係12月25日及26日，第2回係28及29兩日，最後第3回就只係1月1日；3回均有不同嘅貨種。</fontstyle></spanclass></p><p><b> 第1回</b> &#13;<br> <spanclass><fontstyle>DaDa棒球外套  &#13;<br> 呢件心口印有Damani字款嘅DaDa紅色棒球褸，其尼龍表面可防水，而內有夾棉則十分保暖，難怪係張栢芝細佬張豪龍嘅出門良伴，家陣$380必成第一回嘅搶手貨。&#13;<br> &#13;<br> 原價：$1,280&#13;<br> 開倉價：$380&#13;<br> Size：M至XXL</fontstyle></spanclass></p><p><spanclass><fontstyle>栢芝至愛ECKORED女裝T恤  &#13;<br> ECKORED係栢芝至愛品牌之一，呢件心口有勾冷eckored字款嘅長袖T恤，有紅、藍兩色任選，今次開倉平咗兩嚿水，重唔快啲去入貨咩！&#13;<br> &#13;<br> 原價：$280&#13;<br> 開倉價：$80&#13;<br> Size：S至L</fontstyle></spanclass></p><p><b> 第2回</b> &#13;<br> <spanclass><fontstyle>SEANJOHN黑色絲絨襯衣  &#13;<br> 除咗陳小春之外，還有劉德華亦對SEANJOHN品牌情有獨鍾；今次可以用咁平嘅價錢嚟入貨，一句講晒要快。呢件絲絨衫尺碼齊全，質料又夠暖。&#13;<br> &#13;<br> 原價：$680&#13;<br> 開倉價：$120&#13;<br> Size：M至XXL</fontstyle></spanclass></p><p><b> 第3回</b> &#13;<br> <spanclass><fontstyle>周杰倫香港個唱戰服都會減  &#13;<br> 有台灣天王周杰倫做人辦，喺香港演唱會中與一班男dancers穿着同款但白色的PHATFARM運動服，自然令其fans力捧。家陣開倉價，顏色有啡色及白色，售價平一半。&#13;<br> &#13;<br> 原價：$1,280&#13;<br> 開倉價：$600&#13;<br> Size：M至XXL</fontstyle></spanclass></p><p><b> B-SOUND開倉</b> &#13;<br> 電話：27231816&#13;<br> 地址：尖沙嘴嘉蘭圍16號地下及閣樓（即利時商場斜對面）&#13;<br> 開倉日期：12月25及26日，12月28及29日，2003年1月1日&#13;<br> 營業時間：早上10:00至晚上9:00（每30分鐘一節，每節限40人入場）&#13;<br> 付款：現金、EPS、VISA及MASTERCARD</p><p><b> 現場直擊</b> &#13;<br> <spanclass><fontstyle>同張栢芝撞到正  &#13;<br> 話明係明星絕密店，採訪之日就撞到張栢芝及一班狗仔隊，到場約半小時就離開。據老闆講，栢芝經常嚟幫襯，今次就買咗3頂帽、1件T恤、1對皮鞋、1條裙及1套運動套裝，其中嘅冷帽及運動套裝，就有Graffiti大師Scotty嘅噴畫，點款？呢排揭去娛樂版就見到。</fontstyle></spanclass></p><p><spanclass><fontstyle>「儍強」杜汶澤  &#13;<br> 採訪當晚栢芝及「儍強」杜汶澤均要出席《無間道》的慶功宴，而黃昏時候，杜汶澤亦來到店舖，等着Scotty替佢件牛仔褸以Graffiti字款噴上「儍強」兩字，作其赴宴嘅戰衣。</fontstyle></spanclass></p><p><spanclass><fontstyle>海外留學生阿言  &#13;<br> 「呢對PHATCLASSIC波鞋，喺英國要賣約港幣$600。英國嘅PHATFARM產品係貴過adidas，家陣開倉$280有一對，抵過買對adidas嘅superstar，一定嚟排隊。」</fontstyle></spanclass></p><p><spanclass><fontstyle>時裝售貨員阿Round  &#13;<br> 「我每個月都會買好多衫，啱自己嘅就一定掃貨，但就冇計過每個月會使幾多錢。呢件衫由$330減到$120，真係咁平就會嚟睇睇入貨喇！」</fontstyle></spanclass></p></body></html>