<html><header><meta charset="utf-8"><title>新車速報：<br>萬事得RX-7SpiritR首度曝光</title></header><body><h1>新車速報：<br>萬事得RX-7SpiritR首度曝光</h1><p>被喻為日本之寶嘅萬事得RX-7，自推出以來一直深受車迷歡迎，而且響眾多耐力賽中，RX-7更取得驕人嘅成績呢！不過，隨着接替者——RX-8於明年正式推出，廠方更於較早前為RX-7推出SpiritR終極限量版，除保留有原車神髓外，並加裝有不少新配備及限售1,500部，可謂十分矜貴。雖然本港代理未有將之引入，但坊間某大獨立車行，最近卻靜悄悄將新車運抵本港發售；若然你在路上碰到呢部RX-7SpiritR時，除要放慢車速讓其先行外，還要細意欣賞呢部世界級終極跑車呢！	&#13;<br>&#13;<br>記者：鄺文傑　攝影：陳偉強</p><p><spanclass><fontstyle>BBS胎軨有型煞食  &#13;<br> 原有萬事得RX-7嘅造型經已極具流線型，可謂跑格十足；但廠方更特別為呢部SpiritR終極限量版，換裝上四輪以GunMetallic色調出現嘅17吋BBS合金胎軨，再襯以紅色制動卡鉗、車頭整流器以及大型尾翼等等，從而顯現出一份高性能跑車應有嘅風采，另外當然唔少得重有設於前輪旁邊嘅SpiritR徽章啦！</fontstyle></spanclass></p><p><spanclass><fontstyle>Bilstein避震行車更穩定  &#13;<br> 而機械配搭方面，RX-7SpiritR仍以原來一台654cc×2嘅雙轉子TwinTurbo引擎作動力心臟，輸出強勁之餘，匹配一套5前速手動波箱，起步加速反應敏捷暢順；全新Bilstein單筒式吸震裝置，除可有舒適行車表現外，重可以營造有極快嘅吸震能力，加上前輪235/45ZR17及後輪255/40ZR17輪胎組合，就算高速行車時仍能有頗高嘅路面循迹性。同時，廠方更為其改用四輪鑽孔透氣煞車碟及迫力鋼喉，再加上ABS及EBD等電子系統輔助，制動表現亦能予人有十足信心呢！</fontstyle></spanclass></p><p><spanclass><fontstyle>鮮紅Recaro桶椅好搶眼  &#13;<br> 呢部RX-7SpiritR除換裝上全新BBS胎軨外，廠方更特意為其裝上輕量化、兼以鮮紅色出現嘅Recaro跑車桶椅，唔單止可以畀到你有靠貼合攏之感外，亦見搶眼奪目，而三幅式Nardi真皮跑車軚環、波棍及手掣桿都以真皮及紅線鑲嵌而成，亦能令人留有深刻印象呢！除此之外，車廂內重備有金屬跑車腳踏、乘客席前方金屬踏板、高級音響同埋原廠冷氣等設備，而且用落重好方便㖭！</fontstyle></spanclass></p><p><spanclass><fontstyle>記者試完車，覺得點？  &#13;<br> 呢部RX-7SpiritR終極限量版，改換上四輪17吋BBS合金胎軨、同埋紅色制動卡鉗後，造型望落夠晒吸引；車內更備有輕量化嘅Recaro跑車桶椅，以及鑲有紅線嘅真皮軚環、波棍及手掣桿等等，同樣吸引度十足，而換裝上Bilstein跑車避震後嘅出眾操控表現，亦教人印象難忘。最重要係限售1,500部，令人更覺矜貴。&#13;<br> &#13;<br> <b> 萬事得RX-7SpiritR規格</b> &#13;<br> 引擎：654cc×2雙轉子TwinTurbo&#13;<br> 馬力：280ps/6500rpm&#13;<br> 扭力：32.0kgm/5000rpm&#13;<br> 傳動：5前速手波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：（前）235/45ZR17BridgestonePotenzaS-07（後）255/40ZR17BridgestonePotenzaS-07&#13;<br> 尺碼：4285×1760×1230mm&#13;<br> 軸距：2425mm&#13;<br> 車重：1270kg&#13;<br> 平均耗油：7.2km/L&#13;<br> 新車售價：$398,000&#13;<br> 車輛提供：富利堡汽車（23330747）</fontstyle></spanclass></p></body></html>