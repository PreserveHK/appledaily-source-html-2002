<html><header><meta charset="utf-8"><title>影相手機即影即傳　聖誕最啱玩</title></header><body><h1>影相手機即影即傳　聖誕最啱玩</h1><p>約班朋友先開P後睇燈飾，可惜阿豬朋同狗友遲到尚未見人，等到有點悶，LingLing於是拎部電話叫了一聲「Cheer」，原來有得影相，豆豆及Cody亦唔執輸，拎埋自己部影相手機玩互影，一個話Send畀要開工的阿Jan，一個就要Send畀外國的書友仔……嘻嘻哈哈過聖誕。&#13;<br>&#13;<br>記者：招佩珊　攝影：陳智良&#13;<br>ImageGirl：Cody、LingLing、豆豆</p><p>影相手機好玩在不但可將相片儲存作觀賞或Wallpaper，更可以MMS傳送，只要對方用的同樣是MMS手機便可即時睇到。現時各台MMS收費每個由$3-$18不等，部份網絡商更會向接收的一方收費，Send之前最好問清楚，無謂白白要對方畀錢。</p><p><spanclass><fontstyle>六台MMS打通  &#13;<br> 上個星期，六台MMS終於打通，唔使再諗對方屬於邊個台一樣照Send，收費就跟網內互傳一樣，暫時唔收任何手續費。另外，不同型號手機，每個MMS容量亦有不同，好似T68i約30KB、7650約100KB，所以想個個Friend都收到，用較低解像度即容量較細就最好，還有，記得要先申請MMS及數據傳輸服務先至有得玩。</fontstyle></spanclass></p><p><spanclass><fontstyle>以電郵傳海外最好  &#13;<br> 唔寄卡索性畀個樣加句說話Send畀海外的親朋戚友講聲「MerryX'mas」，同樣可以MMS傳送，但收唔收到就視乎當地網絡商是否支援及對方用的是否MMS手機，較好的辦法是Send去對方的電郵地址。&#13;<br> 方法有兩個：一是同樣以MMS，但在輸入電話號碼一欄輸入對方電郵地址，以MMS收費。或者，如手機亦支援接發電郵功能，可以ISP戶口於手機內設定電郵地址、POP3等資料，好似平時用E-mail咁Send畀對方，收費以數據費用計算。</fontstyle></spanclass></p><p><spanclass><fontstyle>影相手機精選  </fontstyle></spanclass></p><p><spanclass><fontstyle>內置式  </fontstyle></spanclass></p><p><spanclass><fontstyle>Nokia3650影相拍片一樣掂  &#13;<br> 兼備拍片影相功能，兩者亦可以MMS傳送，預計月底上市，若然呢兩日無得玩，除夕一定有。</fontstyle></spanclass></p><p><spanclass><fontstyle>Nokia7650內置鏡頭鼻祖  &#13;<br> 始終是首部上市的內置鏡頭手機，捧場客依然眾多，包括我在內。</fontstyle></spanclass></p><p><spanclass><fontstyle>PanasonicGD88影相效果玩法最多  &#13;<br> 玩法最多，有ZoomInZoomOut、可加如負片、懷舊及黑白等拍攝效果，似足貼紙相的外框亦有10款，並非齋影相咁簡單。</fontstyle></spanclass></p><p><br> &#13;<br> <spanclass><fontstyle>SharpGX12玩盡出名日本Game  &#13;<br> 配合數碼通WAP服務可下載日本4大電子遊戲品牌G-mode、Namco、SEGA及Taito的Java遊戲。</fontstyle></spanclass></p><p><br> &#13;<br> <spanclass><fontstyle>外置式  </fontstyle></spanclass></p><p><spanclass><fontstyle>NokiaHS-1C鏡頭耳筒邊講邊影  &#13;<br> 影相之餘亦可作免提聽筒，一物二用，而且更可一邊傾電話一邊影相，Nokia6100、6610及7210用家就有得玩。</fontstyle></spanclass></p><p><br> &#13;<br> <spanclass><fontstyle>SonyEricssonMCA-25變焦再加框  &#13;<br> 以外置鏡頭計，功能至架勢，有得變焦同加框，但要配合T300先至得，插入同門其他型號就無呢兩個功能。</fontstyle></spanclass></p><p><br> &#13;<br> <spanclass><fontstyle>售賣點：  &#13;<br> （a）Nokia至專店（21366338）&#13;<br> （b）信興科技（23130666）&#13;<br> （c）數碼通（28802688）&#13;<br> （d）SonyEricsson專門店（82038863）&#13;<br> &#13;<br> <spanclass><fontstyle>查詢：  &#13;<br> One2Free	25123123&#13;<br> 數碼通	28802688&#13;<br> Orange	21211228&#13;<br> PEOPLES	29458888&#13;<br> SUNDAY	21138000&#13;<br> 新世界傳動網	178178</fontstyle></spanclass></fontstyle></spanclass></p></body></html>