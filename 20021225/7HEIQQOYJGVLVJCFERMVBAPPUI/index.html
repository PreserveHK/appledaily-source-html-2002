<html><header><meta charset="utf-8"><title>榮升老闆過聖誕　特別High<br>羅麗莎整沙律何柱國冇份</title></header><body><h1>榮升老闆過聖誕　特別High<br>羅麗莎整沙律何柱國冇份</h1><p>向來重視聖誕節的羅麗莎（Losa），一早已把其家具店布置得聖誕氣氛洋溢。於今年九月投資了二百多萬榮升家具店老闆娘的Losa，日前接受本報訪問時，親自示範在聖誕節怎樣粉飾家居及點香薰蠟燭，更暢談其聖誕大計。</p><p>何柱國緋聞女友羅麗莎（Losa）早前開設家具店TheLivingConcept，她更一早把家具店布置得充滿聖誕氣氛，大門口放了一棵七呎高的真聖誕樹，Losa說：「過聖誕最緊要有聖誕樹，要將聖誕樹布置得靚靚，就要掛好多唔同色彩嘅波同燈飾，咁樣可以熱鬧啲。」<br> &#13;<br> <spanclass>與員工開party &#13;<br> Losa表示今年的聖誕與以往有些不同，她說：「因為今年以老闆嘅身份同員工慶祝，與以前返工好唔同，所以會比較特別。平安夜下晝重會同班員工開party，我會負責親手炮製大蝦沙律！」Losa只與員工慶祝，那好友何柱國豈非沒有口福吃她的「愛心沙律」？&#13;<br> 除了放置聖誕樹之外，Losa亦會把家居每一個角落布置一番。Losa說：「飯廳同睡房方面亦可以花啲心思布置一吓，例如喺飯廳方面可以擺放啲香薰蠟燭，營造浪漫氣氛。我最鍾意就係點綠茶味嘅香薰蠟燭，真係一室芳香。另外，睡房可以放聖誕熊或者擺放啲色彩鮮豔嘅咕𠱸，或揀啲鮮色嘅床單。如果床頭掛埋隻聖誕襪，咁你嘅家居就充滿一片熱鬧嘅佳節氣氛。」<br> &#13;<br> <spanclass>下月德國睇展覽 &#13;<br> 聖誕節除了布置家居之外，Losa還會相約家人及朋友到酒店吃聖誕大餐，問到她會否跟何柱國二人浪漫度過，Losa只說：「總之我會同我認識嘅人同我家人食聖誕大餐，私人嘢唔講。」&#13;<br> 現在滿肚密圈的Losa甚多生意大計，會否減少時間拍拖，Losa立刻說：「我要專心工作，下個月我會飛去德國睇家具展，睇吓當地家具啲潮流，希望可以帶多啲新家具返嚟。」</spanclass></spanclass></p><p><spanclass>開張兩月回本 &#13;<br> 羅麗莎（Losa）於今年九月投資了二百多萬元開設的家具店TheLivingConcept，專門售賣東南亞設計師設計的家具，這家五千呎的家具店除了售賣家具外，還有各式的餐具、花瓶和賀卡等，店內陳設簡單舒適。&#13;<br> 問到Losa生意怎樣，她說：「頭兩個月已經可以收支平衡，不過十一月巿民嘅消費意欲好低，好彩十二月聖誕節生意好番，希望聖誕可以有多啲定單。」&#13;<br> 採訪：JessicaNgan&#13;<br> 攝影：MatthewLam&#13;<br> 場地：TheLivingConcept&#13;<br> （部份聖誕飾物由ChristmasFantasy提供）</spanclass></p></body></html>