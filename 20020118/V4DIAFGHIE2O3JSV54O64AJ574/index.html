<html><header><meta charset="utf-8"><title>難忍頻遲到　發炮惹不和<br>梅小惠、趙學而一怒割席</title></header><body><h1>難忍頻遲到　發炮惹不和<br>梅小惠、趙學而一怒割席</h1><p>有傳趙學而日前拍攝無綫劇集《皆大歡喜》時遲到，遭同場的梅小惠指摘，二人自此不咬弦。前晚拍《皆》劇食飯時間，趙學而跟謝天華在員工餐廳進餐，梅小惠則獨自在化妝間吃飯盒。</p><p>梅小惠與趙學而因拍無綫電視劇《皆大歡喜》不和，事緣趙學而多次遲到，阻礙拍攝進度，日前《皆》劇拍攝外景，趙學而因再遲到，甫抵現場，她立即向在場所有的演員道歉，當時只有梅小惠沒有反應。趙學而遂到她面前再講「sorry」，但梅小惠仍一臉不悅說：「我聽到啦，唔使講啦，係人都知我EQ高。」因為梅小惠的態度不友善，所以令趙學而當着大批臨時演員面前頓感很難下台。自此之後，二人便顯得面左左。<br> &#13;<br> <spanclass>小惠獨自吃飯盒 &#13;<br> 記者前晚到無綫電視城《皆》劇化妝間，當時正值放食飯時間，梅小惠獨自在化妝間吃飯盒；而趙學而則與謝天華結伴到員工餐廳吃飯，梅小惠顯得孤獨多了。飯後，梅小惠和趙學而在化妝間刻意迴避對方。<br> &#13;<br> <spanclass>學而遲到有前科 &#13;<br> 問梅小惠為何一人吃飯盒，她說：「喺化妝間食飯幾好吖，既舒服又可以睇電視。唔係太close嘅朋友，我唔鍾意一齊食飯。而且同枱食飯，除非用公筷。」&#13;<br> 那邊廂，趙學而和謝天華在員工餐廳吃飯卻十分開心，問趙學而為何不與梅小惠共膳，她說：「佢不嬲好少同我哋食。」&#13;<br> 趙學而又否認遲到而遭梅小惠痛罵，她說：「做乜成日話我遲到？呢排我冇遲到，我係試過遲到俾珍姐（指曾勵珍）同監製鬧過。」&#13;<br> 而身邊的謝天華則說：「你（指記者）呢單嘢的確堅㗎，當時佢哋兩個紮行晒馬，有人喺千鈞一髮之間平息呢件事。」&#13;<br> 梅小惠昨在電話中回應：「我哋成日都嗌交，重鬧到聲沙，不過係拍戲。我哋都算係深交，平時都有一齊食飯，你哋（指記者）唔影相啫。」&#13;<br> 採訪、攝影：駱華齡</spanclass></spanclass></p></body></html>