<html><header><meta charset="utf-8"><title>數碼影音：<br>MD機改朝換代2002必買NetMD</title></header><body><h1>數碼影音：<br>MD機改朝換代2002必買NetMD</h1><p>2001年係MD機「重生」嘅日子，面臨MP3Player嘅衝擊，MD機以MDLP功能作反擊，使原本面臨受MP3取代的MD機死灰復燃。踏入2002年，MD機再以NetMD這種新功能正式向MP3機宣戰，NetMD可以透過電腦下載音樂至MD機之內並進行編輯工作，由此話畀世人知，MP3機做到嘅事NetMD機一樣做到！SHARP最近就以水貨形式在香港推出首部NetMD，想知NetMD有幾掂，就要留意以下報道。&#13;<br>&#13;<br>記者：馮彥彰　攝影：陳偉強</p><p><spanclass><fontstyle>IM-MT880產品規格  &#13;<br> 音樂格式：ATRAC/ATRAC3	&#13;<br> 輸出端子：耳筒&#13;<br> 最大輸出率：20~20KHz&#13;<br> 尺寸：78.9×15.7×71.9mm（長×深×高）&#13;<br> 重量：105g&#13;<br> 使用時間：最長33小時</fontstyle></spanclass></p><p><spanclass><fontstyle>外形核突　功能超勁  &#13;<br> 驟眼望落呢部新機IM-MT880，筆者主觀地覺得設計有少少核突，外置式USB插口完全外露，實在做得太「揚」，機身外形以銀色為主，望落又冇乜特別。不過好在呢部機功能做得夠強，所以至啱要求實而不華的MD用家。&#13;<br> 首先喺一般MD功能方面，IM-MT880配置有160秒避震功能，而其他諸如Group及Effect等功能都樣樣有齊，再加上NetMD嘅功能，可以透過專用軟件《OpenMG》作錄音及傳送之用，相信以香港市面上買到嘅MD機嚟計，佢應該係功能最勁嘅機種之一。</fontstyle></spanclass></p><p><spanclass><fontstyle>NetMD對應電腦下載音樂  &#13;<br> 講到NetMD功能，一直以來，好多MD機都話可以連接電腦作錄音，不過絕大部分都係取巧居多，因為未有NetMD出現時，一般MD機都是以機身的「光纖錄音插口」連接上電腦，所以音效只停留在Analog制式，完全失去了MD機原有嘅數碼錄音嘅高品質。&#13;<br> 但到咗SHARP呢部NetMD就有啲唔同啦！因為佢嘅傳輸介面採用咗USB，而且喺下載音樂時重有一個《OpenMGV2.2forSHARP》專用程式，基本上大家可以利用電腦，將CD音樂、WAV、WMA及MP3等音樂，轉化成ATRAC3格式，或直接將網上音樂下傳至NetMD機之內，而這樣的好處，是可以保留數碼化音樂嘅原音特質。至於這套《OpenMG》軟件，暫時已知可對應Windows98/se、Me、2000及XP等。</fontstyle></spanclass></p><p><spanclass><fontstyle>《OpenMG》完全自主錄歌  &#13;<br> 以前將CD錄到MD，冇乜嘢可以玩，不過用了《OpenMG》之後，就可以將每首歌與歌之間，相隔時間自己控制，重可以加Effect等，想點玩都可以。</fontstyle></spanclass></p><p><br> &#13;<br> <spanclass><fontstyle>BusinessUse超強錄音功能  &#13;<br> 另外，呢部IM-MT880喺現場錄音方面，都有一項好出色嘅「BusinessUse」錄音功能。如IM-MT880用於現場錄音時，當遇到錄音環境沒有聲音，就會自動暫停錄音，咁就唔怕會浪費MD碟嘅寶貴空間。&#13;<br> 此外，IM-MT880每次錄音時都會加入時間標記（AutoTimeMark），使用家可以好似使用數碼錄音筆一樣，作分音軌式錄音，咁以後要翻聽番錄音，就唔使重頭至尾聽一次咁麻煩啦！</fontstyle></spanclass></p><p><br> &#13;<br> <spanclass><fontstyle>記者意見  &#13;<br> <spanclass><fontstyle>功能強勁　使用時間短  &#13;<br> 買IM-MT880嘅原因，係因為部機功能強勁：USB傳輸介面方便使用、《OpenMG》軟件可以下載網上音樂同埋自己編輯歌曲。&#13;<br> 但講到缺點，相信係電池嘅使用時間未夠長，一般MD機至少都有50小時使用時間，但IM-MT880只有33小時，這方面有待改善。</fontstyle></spanclass></fontstyle></spanclass></p><p><spanclass><fontstyle>華仁會  &#13;<br> 電話：23980280&#13;<br> 地址：旺角花園街75-77號花園商業大廈5、6樓</fontstyle></spanclass></p></body></html>