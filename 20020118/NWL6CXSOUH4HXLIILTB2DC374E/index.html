<html><header><meta charset="utf-8"><title>梁耀忠入廚心得蒸蝦美觀謹記挑筋</title></header><body><h1>梁耀忠入廚心得蒸蝦美觀謹記挑筋</h1><p>屬於街坊工友服務處的梁耀忠議員，見得多佢舉起橫額為市民請願，但入廚房露兩手你又見過未？原來有時梁議員都會親自下廚，煮番兩味畀啲朋友品嘗，今次佢就為大家示範，朋友敍舊時會煮的蒜茸辣椒蒸蝦碌及麻辣笋絲，兩味都夠辣夠醒胃，其中麻辣笋絲，更是淡出娛樂圈的謝寧小姐教授㖭！&#13;<br>記者：葉少萍&#13;<br>攝影：陳盛臣&#13;<br>示範：梁耀忠&#13;<br>&#13;<br><b>梁耀忠小檔案：</b>&#13;<br>職業：教師&#13;<br>所屬政治團體：街坊工友服務處&#13;<br>公共服務：立法會議員、葵青區議員等等&#13;<br>鳴謝：任師傅、蘇師傅&#13;<br>場地提供：帝苑酒店&#13;<br>地址：尖沙嘴東麼地道69號&#13;<br>電話：27215215</p><p><spanclass><fontstyle>招呼友人：香辣蒜茸辣椒蒸蝦碌  &#13;<br> 呢味蒜茸辣椒蒸蝦碌，是梁議員有時在一大班朋友敍舊時，愛煮的菜式之一，以大大隻兼肉質厚的大蝦，醃入辣椒、蒜頭蒸，入口蝦肉香甜可口之餘，重有少少辣味，令蝦肉更惹味。新年用呢味餸嚟招呼朋友夠晒得體。</fontstyle></spanclass></p><p><b> 材料：</b> $40&#13;<br> （4人分量）&#13;<br> 大蝦8隻　&#13;<br> 蒜頭2-3隻　&#13;<br> 指天椒2-4隻</p><p><b> 小貼士</b> &#13;<br> 將蝦筋切去，蒸熟後蝦身就不會彎曲，不但容易入味，而且外觀重好靚㖭！</p></body></html>