<html><header><meta charset="utf-8"><title>　　蔡瑩璧上任第一天 - 李八方</title></header><body><h1>　　蔡瑩璧上任第一天 - 李八方</h1><p>「肥陳」陳鎮源噚日終於告別政府新聞處到漁農自然護理署上班，八方當然提佢有好去處有靚相唔好忘記通知一聲。接掌新聞處帥印嘅係出名拼搏嘅蔡瑩璧，佢出身工商系統，當然見過世面，曾派駐日內瓦，「九一一」事件發生時，佢剛好喺波士頓嘅哈佛大學進修，但係Yvonne蔡就唔係好驚，佢重話「生死有命」，唔驚得咁多。&#13;<br> 蔡小姐噚日第一日返新工，又唔係做開嘅範疇，佢叫大家要多多包容，畀時間佢熟悉一吓。於是八方問佢點睇香港啲傳媒，蔡小姐話印象好好，冇乜唔如意經驗，只係班行家成日轉工，唔知邊個打邊個。&#13;<br> 八方諗，「肥陳」一定畀咗唔少錦囊蔡小姐，所以佢猛話要加強同傳媒溝通，響應老董號召，要更掌握民情。至於最近呢單警察與練同學事件點睇？蔡小姐就話𠵱家調查緊，警方都係低調好啲，肥陳講笑咁話以後不如講「恭喜發財」，咁就可能唔會出事。&#13;<br> （圖）左起：陳鎮源、蔡瑩璧&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>