<html><header><meta charset="utf-8"><title>Eason、華仔一拍釋前嫌</title></header><body><h1>Eason、華仔一拍釋前嫌</h1><p>陳奕迅（Eason）自聲言不買三大天王唱片後，雖然他與劉德華分別表示沒將事件放在心上，但二人從未公開合照。&#13;<br> 昨日「二○○一年度十大勁歌頒獎典禮」記招上，當眾歌星在台上影完大合照要落台時，Eason走近華仔為他將衫上的貼紙整理好，然後再拍一拍他，繼而二人有講有笑。記得早前Eason亦於頒獎禮記招，歌手大合照時拍城城肩膊，成功與城城和解。<br> &#13;<br> <spanclass>頭耷耷影合照 &#13;<br> 華仔昨日說：「Eason同我講話張貼紙倒轉咗貼，佢幫我貼番好咋，我哋都冇嘢啦。」&#13;<br> 另外，日前有雜誌報道指Eason與許志安為爭獎而反目，昨日二人齊聲否認，安仔被邀與Eason合照時，他還開玩笑說：「我從來冇諗住望佢一眼呀，要影相就叫佢行過嚟啦。」之後Eason頭耷耷走近安仔，大玩一輪後才企好合照。此外，陳冠希昨日拒與緋聞女友BoBo（陳文媛）合照。&#13;<br> 採訪：陳儀敏、馮美茵&#13;<br> 攝影：仇志德、陳慧安</spanclass></p></body></html>