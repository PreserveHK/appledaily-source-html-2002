<html><header><meta charset="utf-8"><title>馮仁昭四圍超：阿梅蒲吧偕猛男入搭少女出</title></header><body><h1>馮仁昭四圍超：阿梅蒲吧偕猛男入搭少女出</h1><p>梅艷芳（阿梅）舊年俾雜誌影到佢有個泰籍男友，感情生活似有着落。<br> &#13;<br> <spanclass>否認結伴消遣 &#13;<br> 阿梅前晚又被撞見同幾位猛男，出現跑馬地BrsiWine&amp;CocktailBar，佢哋玩到噚日凌晨時份，忽然曾同呂方傳緋聞嘅王敏慧（Marianne）出嚟，向記者遞上兩罐冰凍綠茶，佢重話：「阿姐（指梅艷芳）請你哋飲，阿姐話驚你哋辛苦食風喎！」其間，記者喺酒吧門外聽到阿梅同吧內男士猜枚嘅聲浪頗大。&#13;<br> 大概一個鐘後，阿梅同Marianne出嚟。阿梅話：「我出嚟畀你哋交差。」問阿梅是否同猛男結伴消遣，佢只係搭着Marianne話：「邊有男仔，我同女仔嚟，我唔係飲咗好多（酒），頭先冇猜枚，玩骰盅之嘛。」&#13;<br> 另外，阿梅否認同吳君如因電影《愛君如夢》而不和，佢話：「傳啫，呢個世界圓嘅！」<br> &#13;<br> <spanclass>梁詠琪個唱真情流露 &#13;<br> 梁詠琪嘅三場演唱會圓滿結束，馮仁昭都有去捧場，覺得佢嘅現場氣氛搞得幾好，成個演唱會都好有誠意，而且GiGi嘅唱功比起佢初出道時進步咗好多，最難得嘅，係GiGi真情流露，台下嘅觀眾一定感覺得到。喺娛樂圈咁多年，仍然可以保持真性情，呢樣嘢其實好難得。</spanclass></spanclass></p><p><spanclass>陳司翰被封師奶有段古 &#13;<br> 上年樂壇新人輩出，競爭的確好大，但咁又唔代表班新人歌手一定要做敵人，冇朋友做嘅，好似陳司翰同周永恒，呢兩個大細路平時會相約一齊行街，重互改花名㖭，周永恒叫陳司翰做「陳師奶」，陳司翰就叫周永恒做「周圍行」。&#13;<br> 點解？陳司翰話：「可能我成日鍾意匿喺屋企，佢叫我去街我都唔想去，唔似得佢咁鍾意周圍行嘛。」<br> &#13;<br> <spanclass>徐錦江為子入學賣樓 &#13;<br> 徐錦江近年專注進軍內地電影市場，為咗安居樂業同埋兒子徐菲可以入到好學校，佢舊年已經喺北京買咗間豪宅。點知佢近排同啲內地地產發展商朋友傾開，對方話佢手頭間豪宅附近冇乜嘢學校網絡。徐錦江太太好緊張兒子徐菲入學情況，佢日前同馮仁昭傾偈話：「我哋已另覓第二間屋，至於舊嗰間就平價賣番出去，大概蝕咗幾萬蚊。」<br> &#13;<br> <spanclass>楊千嬅fans遇害心噏 &#13;<br> 日前港聞版報道有個十四歲嘅少女，懷疑被哥哥朋友因姦不遂用啞鈴扑死，後來得知佢生前係楊千嬅歌迷，問番千嬅，佢就皺住眉頭咁話：「我都睇咗段新聞，個心好唔舒服。希望警察快啲搵到真兇，死者安息啦！」</spanclass></spanclass></spanclass></p></body></html>