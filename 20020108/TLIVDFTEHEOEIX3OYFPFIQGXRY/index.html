<html><header><meta charset="utf-8"><title>傳徐母怕愛女捱窮棒打鴛鴦<br>天明語子淇：愛情憑感覺</title></header><body><h1>傳徐母怕愛女捱窮棒打鴛鴦<br>天明語子淇：愛情憑感覺</h1><p>徐子淇和洪天明兩個月前分手，有傳乃因徐母不滿天明和女兒學歷和背景有距離，擔心子淇和天明拍拖會捱窮，遂干預二人交往。洪天明則表示過往曾送禮物給子淇，兩人去街亦多由他付款，並謂鍾意一個人最緊要有感覺。</p><p>日前《忽然1周》報道徐子淇在兩個月前跟洪天明低調分手，原因是子淇母親認為女兒和天明之間的學歷和背景有距離，子淇又不滿天明緋聞不絕。但據知，徐母擔心洪天明未能給她女兒豐厚的物質生活，認為天明非子淇的最佳選擇。<br> &#13;<br> <spanclass>子淇前晚返英 &#13;<br> 子淇前晚與表弟一同返英繼續學業，徐母親往送機，洪天明則沒有出現。&#13;<br> 記者昨日就有關傳聞致電洪天明，問他與子淇去街，是否由他請客，及可有送禮物給子淇，天明說：「我有送過禮物，但送乜嘢我唔會講，我唔知佢（徐子淇）想唔想俾人知。平時我哋班朋友出去玩，睇吓邊個想畀錢咪邊個畀，我多數都會請女仔，呢啲唔係話闊綽，朋友間咁熟都冇計。」</spanclass></p><p><spanclass>「keep住做好友」 &#13;<br> 天明續說：「有時傳媒失實報道，會影響我同朋友之間嘅友情同工作。」似在暗示他跟除母罵戰的報道，影響了他和子淇的友情，天明又說：「其實我唔會理呢啲報道，認識我嘅朋友都會清楚我為人，再係咁寫我點去搵個好女友？」&#13;<br> 問天明是否很想找個女友？他說：「邊個唔想？我覺得鍾意一個人要憑感覺，否則呢啲唔係真正愛情。」那天明對子淇可有感覺？他說：「我對佢有好感，日後啲嘢唔保證，大家keep住做好朋友先。」&#13;<br> 另外，子淇前晚在機場說：「我十八號又會再返嚟，要去內地拍嘢呀。」<br> &#13;<br> <spanclass>徐母拒再回應 &#13;<br> 而徐母前晚送女兒機時，對於被傳她干涉女兒與天明交往一事回應說：「我哋冇因為件事覺得困擾，都慣啦，我哋同天明有溝通過，唔係事實嘅嘢唔會在意，成班都係好朋友嘛。」&#13;<br> 記者昨日致電徐母，欲求證她是否怕女兒跟着天明會捱窮，徐母說：「我日前發嘅聲明已交代晒一切，件事亦應該了結，我冇嘢再講。」此外，李澤楷昨晚亦在機場出現。&#13;<br> 採訪：比華利、卓寶花&#13;<br> 攝影：黃文成</spanclass></spanclass></p></body></html>