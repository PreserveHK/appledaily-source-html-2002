<html><header><meta charset="utf-8"><title>701收料站：英普達貨源歸邊</title></header><body><h1>701收料站：英普達貨源歸邊</h1><p>近期創業板上市嘅新股表現唔錯，經紀陳話今日掛牌嘅英普達（8077）同埋Jessica（8137），佢都諗住炒番轉。&#13;<br> 經紀陳話英普達以每股79仙，配售6420萬股，其中最大承配人，即係包銷商匯富（188）下面有個基金，已經要咗1270萬股，加埋其他9位股東，已經要咗5440萬股，街外散貨認真有限。&#13;<br> 佢又話，根據過往紀錄，匯富屬於無寶不落一類，今次肯坐咁多貨，必定有原因，加上睇埋配股安排，貨源極度歸邊，如果唔炒先至出奇。<br> &#13;<br> <spanclass>Jessica細細粒 &#13;<br> 至於Jessica就以每股25仙，配售逾5千萬股新股，集資淨額唔夠1000萬銀。&#13;<br> 由於隻股細細粒，真係求其搵個莊仔都炒得起。所以就算包銷商南記近年戰績表現平平，佢亦完全唔擔心。&#13;<br> 講得咁口響，莫非經紀陳佢諗住自己揸大旗？</spanclass></p></body></html>