<html><header><meta charset="utf-8"><title>改裝車：<br>改裝奧迪S3下盤功夫勁</title></header><body><h1>改裝車：<br>改裝奧迪S3下盤功夫勁</h1><p>被視為跑車界成員之一嘅奧迪S3，雖然有驚人嘅性能演繹；但若要駕馭得佢馴服的話，腳下功夫卻絕不可以小看；正如今趟呢部強化改裝嘅S3跑車，本身車主對210匹輸出尚感滿意，惟要有收放自如嘅效果及出眾嘅走彎表現，倒真係要多花一點心思同金錢喇！&#13;<br>記者、攝影：陳偉林&#13;<br>車輛提供：TWAutosport（21420001）</p><p><b> 奧迪S3規格</b> &#13;<br> 引擎：1781cc直4DOHCTurbo&#13;<br> 馬力：210ps/5800rpm&#13;<br> 扭力：27.6kgm/2100-5000rpm&#13;<br> 尺碼：4159×1763×1415mm&#13;<br> 軸距：2519mm&#13;<br> 車重：1460kg</p><p><spanclass><fontstyle>引擎暢順聲勢壯  &#13;<br> 一台1.8公升直4DOHCTurbo偈，卻未有多大改動，僅為要應付引擎高轉嘅暢順度，因而換上可抵受高溫嘅銥金屬火嘴，重有高流量嘅Racing原裝位風隔，以及有更佳引擎暢順需要嘅放氣嘩佬，重有給引擎降溫嘅TurboTimer。然而，為要有更切合跑車氣息嘅咆哮聲，車主重特意找來一套不銹鋼嘅尾鼓㖭！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>穩紮底盤操控了得  &#13;<br> 外表上，呢部一身鮮黃色嘅S3，並未有任何修飾或刪改；因其俊朗嘅造型，早已迷倒不少車迷嘅傾慕。惟呢部不羈嘅野馬，想要馴服得佢貼服下來的話，底盤嘅懸掛組合及制動裝置，就成為今趟必然嘅改裝要點。而一套KW絞牙避震連彈弓，既可調校軟硬度之餘，重可以給車身調低，能有更出色嘅穩定力；再者，一對AP四活塞卡鉗制動器，以及Racing用嘅EBC迫力皮，亦起有一定嘅幫助。</fontstyle></spanclass></p><p>&#13;<br> &#13;<br> &#13;<br> <spanclass><fontstyle>記者試後簡評  &#13;<br> <b> 優點：</b> &#13;<br> S3本身經已係一部超卓嘅房跑車，秉承有奧迪S系嘅優良傳統，加速凌厲有勁，配合埋底盤嘅強化改裝，予人有肆意疾馳嘅可靠感。&#13;<br> &#13;<br> <b> 缺點：</b> &#13;<br> 引擎室設計密集，若然長時間高轉馳騁，恐防Turbo會過熱而失效，故此油溫及水溫控制成關鍵。</fontstyle></spanclass></p><p><spanclass><fontstyle>究竟改裝對我有乜用？  &#13;<br> 雖然我呢部S3嘅性能不俗，兼有Quattro恒式四驅系統嘅輔助；但響高轉嘅負荷之下，若然想有更出眾嘅操控性及制動性能，就要增強我下盤嘅功力（如懸掛及制動系統等等），先至會有出色嘅表現㗎。&#13;<br> &#13;<br> <spanclass><fontstyle>奧迪S3強化改裝菜單  &#13;<br> 項目&#13;<br> 1.KingDragon原裝位Racing風隔	$800&#13;<br> 2.Forge放氣嘩佬	$1,400&#13;<br> 3.NGK銥金屬火嘴	$800&#13;<br> 4.ApexTurbo時間掣	$2,000&#13;<br> 5.MTM不銹鋼尾鼓	$8,000&#13;<br> 6.KWCoil-OverRacing避震/彈弓	$8,800&#13;<br> 7.AP四活塞制動器（一對）	$18,000&#13;<br> 8.RH17吋跑車合金軨（一套）	$9,600&#13;<br> 9.225/45ZR17BridgestonePotenzaS-02輪胎（一套）	$6,800&#13;<br> 合計：$56,200&#13;<br> *以上價錢連裝工</fontstyle></spanclass></fontstyle></spanclass></p></body></html>