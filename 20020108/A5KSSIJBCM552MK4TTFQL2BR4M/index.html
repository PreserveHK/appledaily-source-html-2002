<html><header><meta charset="utf-8"><title>購物焦點：<br>韓國新寵中國娃娃打低賤兔</title></header><body><h1>購物焦點：<br>韓國新寵中國娃娃打低賤兔</h1><p>不知是賤兔太賤抑或係冒牌貨太多，佢喺韓國嘅受歡迎程度已稍微降溫，取而代之係一位叫PUCCA嘅少女。佢嘅打扮十足中國少女，所以又有人叫佢做中國娃娃，佢最喜歡追住愛人GARU嚟錫！咁頂癮嘅韓國少女一出，問你隻賤兔驚唔驚？	&#13;<br>記者：何麗儀&#13;<br>攝影：關文慧</p><p><b> GARU</b> &#13;<br> 性別：男&#13;<br> 國籍：韓國&#13;<br> 身分：武林高手&#13;<br> 嗜好：偷食&#13;<br> 特點：俾中國娃娃錫同埋打、忍者功夫、面紅滴汗、飛天遁地。&#13;<br> &#13;<br> <b> PUCCA</b> &#13;<br> 性別：女&#13;<br> 國籍：韓國&#13;<br> 身分：麵店太子女&#13;<br> 嗜好：食炸醬麵&#13;<br> 特點：法式濕吻、追打GARU、四萬咁口大笑、用筷子當武器偷嘢食。</p><p><spanclass><fontstyle>中國娃娃鏟你起身  &#13;<br> 除咗你嘅慈母外，其實重有一個人可以好溫柔咁叫你起身，佢就係中國娃娃啦！指定時間一到，鬧鐘就會播出一段節奏輕鬆嘅音樂，跟住就會用韓文叫你起身。&#13;<br> 尺寸：高16.5cm、闊13.5cm、深11cm&#13;<br> 售價：$265（GICON）</fontstyle></spanclass></p><p><spanclass><fontstyle>公仔電話繩  &#13;<br> 我追男仔一向積極進取，只要一有機會就會喺GARU面前出現，等佢經常都記得我。不過有時都會唔得閒，所以就將自己變成一條電話繩，將佢送畀GARU，等佢日日掛住我！你摸吓，我好軟熟㗎！&#13;<br> 尺寸：高8cm、闊6cm&#13;<br> 售價：$29（詩詩）</fontstyle></spanclass></p><p><spanclass><fontstyle>得意實用銀包  &#13;<br> 呢個以牛仔布製成的銀包，有個中國娃娃招牌等食麵樣，銀包面重有好多個愛字，夠晒韓國Feel，佢嘅間隔實用，紙幣、硬幣、信用卡都放得落，真係又靚又實用。&#13;<br> 尺寸：高13cm、闊10.5cm&#13;<br> 售價：$65（詩詩）</fontstyle></spanclass></p><p><spanclass><fontstyle>示愛茶杯可隔茶渣  &#13;<br> 講到示愛，中國娃娃絕不退縮，勇敢程度一如茶杯上的故事。中國娃娃寄出情信，GARU收到後一頭霧水，但中國娃娃依舊獨自陶醉。不過計小記話，寄完信之後，應該用呢隻可以隔茶渣嘅杯沖茶飲定一定驚，你話係唔係？&#13;<br> 尺寸：高10cm、直徑8.5cm&#13;<br> 售價：$59（詩詩）</fontstyle></spanclass></p><p><spanclass><fontstyle>學生哥首選  &#13;<br> 中國娃娃推出嘅精品，暫時有筆盒、鉛芯筆和膠擦，全部都以紅色為主，襯埋一齊用就最啱，上面印咗中國娃娃和GARU嘅得意圖畫，上堂悶悶哋睇吓都幾得意。&#13;<br> 售價：&#13;<br> 筆盒：$28（GICON）&#13;<br> 鉛芯筆：$5（中原行）&#13;<br> 膠擦：$5（中原行）</fontstyle></spanclass></p><p><spanclass><fontstyle>萬用筆記簿  &#13;<br> 呢本薄薄嘅筆記簿，簿面當然不會缺少FUNNYLOVESTORY嘅兩位主角，呢本簿唔算厚，除咗可以做筆記簿外，亦可以當係你嘅愛情記錄冊，將你嘅愛情故事寫落去。&#13;<br> 尺寸：高21cm、闊15cm&#13;<br> 售價：$13.5（GICON）</fontstyle></spanclass></p><p><spanclass><fontstyle>必買記事簿  &#13;<br> 呢本中國娃娃記事簿，內裏印有表情多多嘅公仔，喺將會寫滿工作計劃嘅日誌內，絕對可以產生提神功效。記事簿的設計相當靈活，日期、年份全都可按個人需要自行填寫，使用時更覺方便。&#13;<br> 尺寸：高16cm、闊11cm&#13;<br> 售價：$48（詩詩）</fontstyle></spanclass></p><p><spanclass><fontstyle>熱情抵死　大受歡迎  &#13;<br> 中國娃娃由韓國一間專門創作動畫人物嘅公司VOOZ所創，上年10月喺網上正式誕生，中國娃娃和GARU兩小口子成為動畫故事FUNNYLOVE嘅主幹，中國娃娃經常諗計咀GARU嘅情節，夠晒滑稽惹笑，立時大受歡迎，推出的精品更由韓國紅到台灣。對佢哋嘅故事有興趣，可到官方網頁<ahref http:>www.vooz.co.kr 再入Animation動畫頁慢慢睇！</ahref></fontstyle></spanclass></p><p><spanclass><fontstyle>韓國好銷得  &#13;<br> 一向有留意韓、日精品嘅後生老闆娘Gigi透露，賤兔喺韓國已經差唔多到水尾，𠵱家啲韓國後生仔女都好迷中國娃娃同GARU，佢哋喺韓國嘅內銷總額達4億韓圜，所以我都睇準時機大量入貨，相信佢會砌低賤兔！&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <b> 店舖資料</b> &#13;<br> 詩詩（23848751）&#13;<br> 旺角彌敦道628號瓊華中心117號舖&#13;<br> &#13;<br> 中原行（28916284）&#13;<br> 灣仔太原街22-24號地下&#13;<br> &#13;<br> GICON（95424401）&#13;<br> 旺角彌敦道760號聯合廣場1樓123號舖</fontstyle></spanclass></p></body></html>