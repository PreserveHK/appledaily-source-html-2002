<html><header><meta charset="utf-8"><title>堅哥與你：新聞衰退期 - 葉一堅</title></header><body><h1>堅哥與你：新聞衰退期 - 葉一堅</h1><p>記得有一次老細問我：「覺唔覺得香港九七之後，正面臨一次Newsrecession（新聞衰退）？因為回歸之後，香港已沒有甚麼大新聞可言，亦不再是全球目光所在了。」&#13;<br> 當時心諗：「唔會啩！有人嘅地方就會有新聞㗎啦！所謂『一世唔死都有新聞聽』，新聞點會有衰退㗎？」&#13;<br> 不過，呢排啲新聞又真係好鬼靜。一場警民「互摑風波」，一位十四歲青年練志偉，便搞到全行日日湧至他的學校，搞到人哋學都冇得返。真係罪過罪過。&#13;<br> 現在每日都在想，在一個新聞衰退期，《蘋果》應該如何自處（自救？），可惜搜索枯腸，仍未有甚麼良方妙策。真係有啲腳軟。讀者如有高見，還請不吝賜教。&#13;<br> <br> &#13;<br> 堅哥電郵：<ahref>ykip@appledaily.com &#13;<br> <br> &#13;<br> 逢周二、四、六刊出</ahref></p></body></html>