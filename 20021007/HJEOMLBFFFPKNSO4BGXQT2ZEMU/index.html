<html><header><meta charset="utf-8"><title>潮流Express：美英經典老牌逆市回歸<br>Gap大戰BenSherman</title></header><body><h1>潮流Express：美英經典老牌逆市回歸<br>Gap大戰BenSherman</h1><p>世界難撈老細又「縮皮」的今日，竟然有大財團大灑「銀両」動用8萬平方呎搞巨型ConceptShop，睇見都暗叫嚇鬼！着上身嘅又或食落肚嘅，應有盡有。&#13;<br>大概潮流物可分為兩類：其一是販賣噱頭，每個禮拜都會出貨，睇到你眼都花的至InProduct；另一類是ClassicCult，有文化有背景的不死老牌，而Gap、BenSherman就屬於後者。而近日兩大英美老牌均向尖吵嘴巨型新場LCX「插旗」，兩家牌頭都咁經典，爆發一場英美大戰在所難免。&#13;<br>&#13;<br>記者：陳嘉文&#13;<br>攝影：伍慶泉&#13;<br>模特兒：YasminefromJamcast</p><p><spanclass><fontstyle>Gap講生活品味  &#13;<br> 法國有A.P.C.，東洋有無印；美國代表首推Gap。成立於1969年（還有在99年特為東洋市場而設的Gap1969，路線像極Polo的DoubleRL，玩Retro玩Vintage，款式型爆！可惜價位高兼且市場細，故01年Gap1969亦步DoubleRL後塵，收檔離場。）是全球知名的便服專賣店，在美國、加拿大、英國、法國、德國和日本均有基地，專售休閒服飾、個人護理用品及女裝、男裝及童裝。除主線Gap（旗下有GapAdult、GapKids、BabyGap、GapBody）之外，更有BananaRepublic和OldNavy兩條Line；其中BananaRepublic針對中上階級的上班一族，以銷售中高價位的服飾為主，OldNavy則鎖定年輕一族玩平靚正。</fontstyle></spanclass></p><p><spanclass><fontstyle>Gap搶硬Polo生意！  &#13;<br> Gap的對手除同場的BenSherman外，還有Polo。Polo、A&amp;F同樣都是走美式校園的IvyStyle，可惜前者貴、後者勁多「流嘢」兼冇專門店；故Gap的出現對Polo絕對有影響，原因？Gap價更親民。&#13;<br> Gap首選必為校園IvyLook，「Ivy」一詞原指50-60年代美國學園派傳統着衫風格，今日依然經典；要名門正宗的IvyLook，PoloShirt、Chino、衞衣、牛津紡恤衫就係標記。</fontstyle></spanclass></p><p><spanclass><fontstyle>BananaRepublic燈芯絨5袋褲$590  &#13;<br> 一般大路Cheap嘢着兩次會「起鏡」，小弟數年前亦購入過「公共香蕉」燈芯絨褲，冇「起鏡」之餘重愈舊愈靚。</fontstyle></spanclass></p><p><spanclass><fontstyle>OldNavy平過「依數」！  &#13;<br> 走後生仔品味的「依數」又賣衫又開Cafe；佢哋一件純綿Tee開價$180，而同樣做𡃁仔生意的OldNavyPocketTee則$150有交易，重平過「土炮」！</fontstyle></spanclass></p><p><spanclass><fontstyle>Mods始祖──英倫BenSherman贏剪裁  &#13;<br> 60's末期Mods成為潮流，Mods友除了愛騎改裝的意大利Vespa或Lambretta綿羊仔，更愛着Levi's低腰501配上一對DrMartens，而上身就是一件BenSherman襯衫。BenSherman比FredPerry更早玩ModsLook，50’sBenSherman先生受到意大利男裝的衝擊，愛上了乾淨利落的剪裁風格，在50's倫敦布萊頓市（Brighton）僱用10個員工，開始縫製他設計的衣服；而工廠的隔壁就是BenSherman的專賣店。</fontstyle></spanclass></p><p><spanclass><fontstyle>萬年剪裁──Button-downcollaredshirt  &#13;<br> 自1963年，BenSherman這一名字正式註冊為公司品牌，並在同年開始生產聞名的萬年剪裁──領尖有鈕扣的襯衫（Button-downcollaredshirt）。</fontstyle></spanclass></p><p><spanclass><fontstyle>BenSherman恤勁Fashion！  &#13;<br> 講時裝意識，英國佬一定贏晒（Supreme、Stussy又或裏原宿根本唔叫做時裝）！相比同場對手Gap，貴為老牌的BenSherman不但唔老套，望落重以為係同鄉崩后「西木」出品；講破格、大膽設計，Gap輸晒！</fontstyle></spanclass></p><p><spanclass><fontstyle>同場有Stussy、Multi-Crayon賣！  &#13;<br> LCX另一驚喜係有龍頭街牌Stussy發售，而其款式更係Stussy迷至恨的OldSchool款。</fontstyle></spanclass></p><p><spanclass><fontstyle>Multi-Crayon由利時上大場！  &#13;<br> 提到Multi-Crayon，自然想起從前在利時時代的經典潑墨PrintTee；今日品牌終上大場，可喜仍是擁有其強烈個人風格──玩強烈色彩對比。Yannie好嘢！</fontstyle></spanclass></p><p><b> 售賣點：</b> &#13;<br> LCX（310123668）尖沙嘴海運大廈3樓全層</p><p><spanclass><fontstyle>售賣場景戰Gap勝！  &#13;<br> <b> Gap</b> &#13;<br> 獨立場景，個場大玩Visual、空間感；超巨型GapAD令個場好鬼有3D感！</fontstyle></spanclass></p><p><b> BenSherman</b> &#13;<br> 反觀BenSherman冇獨立場景冇招牌，低調匿埋一角，唔細心搵都唔知有得賣！</p><p><spanclass><fontstyle>廣告策略戰  &#13;<br> 玩品味玩形格的名人廣告一向係Gap強項，而今季Gap的口號係“ForEveryGeneration”（照顧晒老中青），在MikaelJansson的鏡頭下，搵嚟50位電影、音樂、時裝界等名人着晒其產品作號召，你都咪話唔架勢！相比Gap的豪氣，BenSherman就略為低調「度叔」，名人作Icon的廣告完全欠奉，廣告都唔多個！</fontstyle></spanclass></p></body></html>