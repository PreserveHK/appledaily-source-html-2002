<html><header><meta charset="utf-8"><title>　　陳日君幫教友簽名手軟 - 李八方</title></header><body><h1>　　陳日君幫教友簽名手軟 - 李八方</h1><p>天水圍天主教聖葉理諾聖堂，噚日正式落成啟用，呢間教堂同傳統嘅好唔同，好有現代感，好光猛。入面嘅裝飾好有藝術感同寓意，中間有一座耶穌吊在十字架的聖像，栩栩如生；教堂玻璃牆用咗七彩玻璃構成天主六日創造世界嘅過程，後面有一個小型瀑布式聖水池。&#13;<br> 呢個聖堂地價連建築費大概近一億元，係已故天主教香港教區樞機主教胡振中九五年拍板興建，噚日由新任主教陳日君主持啟用儀式。&#13;<br> 陳主教近日採取強硬姿態批評擦鞋政客同政府，不過對住一班信眾都唔知幾咁和藹可親，企喺度同教友簽名影相成個鐘！&#13;<br> （圖）陳日君主教對教友要求簽名來者不拒。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>