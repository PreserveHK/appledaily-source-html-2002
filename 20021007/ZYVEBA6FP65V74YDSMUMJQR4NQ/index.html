<html><header><meta charset="utf-8"><title>新車速報：英式豪氣<br>新版積架S-Type3.0V6</title></header><body><h1>新車速報：英式豪氣<br>新版積架S-Type3.0V6</h1><p>近年，英國積架汽車銳意求新，不僅令銷量有大躍進，而且重引起坊間獨立車行嘅垂涎，試圖分一杯羹；響代理推售新版S-Type嘅同時，原來經已有車行引入頂級嘅S-Type3.0V6型號抵港。雖然兩者看似相若，惟後者為要爭取買家，除加有6前速ZF自動波箱配搭外，設備亦見應有盡有，予人有一份與時並進，切合高級行政座駕嘅體驗呢！&#13;<br>&#13;<br>特約記者、攝影：郭德</p><p><spanclass><fontstyle>個性凸顯有氣派  &#13;<br> 英國積架汽車設計，向來有別歐洲車嘅傳統格局，而S-Type本身一派英式轎車嘅典雅作風，重令人感受有一份尊貴個性來；而新近推出嘅Facelifted新版，外觀留有原車神髓，僅換裝上低風阻嘅防雨滴門邊電鏡，以及新款16吋跑車合金胎軨，還有倒車嘅泊車感應器，可見廠方對原有S-Type，會被視作為一件幾近完美嘅汽車工藝品呢！</fontstyle></spanclass></p><p><spanclass><fontstyle>設備精益求精見高雅  &#13;<br> 講到車廂陳設，重新鋪排嘅真皮座椅，予人更妥貼舒適有支持力外，配襯兩旁嘅桃木裝飾，重好有一份高雅嘅觀感；短波棍式U型自動排檔，匹配電子HandBrake設計，操控倍感自如外，半皮半桃木軚環，兩旁重有免提電話等按鍵，有多一重愜意體驗㖭！除四門電窗、門邊電鏡及電天窗外，重有原廠恒溫冷氣、6碟CD音響、免提電話裝置、尾窗電動簾，以及前後8個安全氣袋連充氣簾幕組合㗎！</fontstyle></spanclass></p><p><spanclass><fontstyle>3.0V6偈配6前速波箱突出  &#13;<br> 新車沿用一台3.0公升V6DOHC偈，勝在每段輸出夠平均，低轉有高扭力嘅韌力表現，而新加入嘅ZF6前速自動波箱，轉檔更敏捷暢順之餘，中、尾段發揮猶為出色，兼且重有慳油嘅體驗㖭！而重新強化嘅底盤結構，既穩紮又見行車避震軟硬適中，可有出眾循迹演繹外，四輪碟式制動另加有ABS連EBD裝置，重畀到你有多一份安全感呢！</fontstyle></spanclass></p><p><spanclass><fontstyle>積架S-Type3.0V6規格  &#13;<br> 引擎：2967ccV6DOHC&#13;<br> 馬力：250ps/6800rpm&#13;<br> 扭力：30.6kgm/4100rpm&#13;<br> 傳動：6前速自動波，後輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：225/55ZR16PirelliP6000&#13;<br> 尺碼：4880×1820×1445mm&#13;<br> 軸距：2910mm；車重：1710kg&#13;<br> 0-100公里：7.9秒&#13;<br> 極速：233km/h&#13;<br> 平均耗油：9.1L/100km&#13;<br> 新車售價：$550,000&#13;<br> 車輛提供：金濤汽車（29222933）&#13;<br> &#13;<br> <b> 試車後有何評價</b> &#13;<br> 優點：一派英式高級轎車風範，更添跑意同時尚感外，呢部由獨立車行引入嘅高級型號，設備更見精益求精，除追加6前速自動波箱外，重有免提電話裝置，好切合現今汽車潮流步伐。&#13;<br> 缺點：為要留有原車神髓，而未有大膽革新，跟舊有車款區別不多，予人稍欠新意感。</fontstyle></spanclass></p></body></html>