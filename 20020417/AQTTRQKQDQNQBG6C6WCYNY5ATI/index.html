<html><header><meta charset="utf-8"><title>特色家品5折起清貨</title></header><body><h1>特色家品5折起清貨</h1><p>經濟唔好，小市民慳得就慳，最開心就係見到大減價。小記八到有間店舖現正進行搬遷清貨，店內主要售賣由泰國及日本入口的家品，有些貨品更以半價出售，有興趣買平嘢嘅朋友，有空不妨去逛逛！&#13;<br>記者：陳慧敏</p><p><spanclass><fontstyle>奪目旋轉燈  &#13;<br> 呢盞燈同樣由泰國入口，主要由膠片及鐵組合而成，旋轉時有星星、月亮等圖案，雖然興咗一段時間唔算太新，但百多元有一盞尚算抵買，備有粉紅色、黃色、紫色等選擇。&#13;<br> 尺寸：8吋高、6吋半闊&#13;<br> 燈泡：40W&#13;<br> 原價：$280&#13;<br> 特價：$140</fontstyle></spanclass></p><p><spanclass><fontstyle>清雅竹相架  &#13;<br> 呢個掛牆竹相架，大家除了可以擺放相片外，更可以在玻璃內放入樹葉作裝飾，款式清雅大方，是牆上裝飾的好選擇。&#13;<br> 尺寸：11吋高、17吋半闊&#13;<br> 原價：$250&#13;<br> 特價：$125</fontstyle></spanclass></p><p><spanclass><fontstyle>過癮廚師紙巾套  &#13;<br> 呢個咁盞鬼嘅棉質廚師公仔，由泰國入口，除可當家居裝飾外，重係一個盒裝紙巾套，當放入盒裝紙巾後，佢可以棟篤企，外形非常可愛；其身後更備有掛鈎，想慳位的話，可將之掛起，一樣咁搶眼！&#13;<br> 尺寸：17吋高、8吋闊&#13;<br> 原價：$145&#13;<br> 特價：$73</fontstyle></spanclass></p><p><spanclass><fontstyle>獨特兩色花瓶  &#13;<br> 呢個Sugahara花瓶，由日本入口，全由人手製造，最大特點是顏色的配搭，上半部樽身選用藍色，而下半部則用了黃色，配搭起來搶眼又具特色，就算不插鮮花，單單作為一件擺設都十分好看！&#13;<br> 尺寸：12吋高、直徑6吋&#13;<br> 原價：$2,100&#13;<br> 特價：$1,470</fontstyle></spanclass></p><p>G&amp;JHOMEDECOR（24683300）&#13;<br> 旺角太平道6號太平居地下2B舖&#13;<br> 減價日期：即日起至4月30日</p></body></html>