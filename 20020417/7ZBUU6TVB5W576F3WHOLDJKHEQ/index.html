<html><header><meta charset="utf-8"><title>電腦新產品：<br>acer加入割價戰P41.6GHz六千蚊搶客</title></header><body><h1>電腦新產品：<br>acer加入割價戰P41.6GHz六千蚊搶客</h1><p>現今腦場幫客人砌機，基本上都以P41.6GHz級數為主，由於使用配料算到盡，價錢能維持五至六千蚊度，所以吸引唔少新用家，呢點係大牌子電腦生產商較難競爭嘅一環。不過acer亦開始加入呢個低價戰場，推出同類型桌面電腦，雖然價錢稍高，不過就加入其他吸引配件，務求以平價及多功能搶客。&#13;<br>&#13;<br>記者、攝影：徐影龍</p><p><spanclass><fontstyle>大量升級優惠  &#13;<br> Aspire3303R基本售價唔包芒，需加錢另購，而今次一共提供三款顯示器供選擇，包括以$850升級15"CRT大芒，若想慳地方，亦可選擇15"或17"LCD，升級價分別為$2,592同$4,980，價錢唔算太吸引。若用家嫌Aspire3303R機能普通，可選擇較為實際之升級優惠，今次跟機升級優惠選擇頗多，如$288換各式周邊產品，當中可揀選EpsonC20UX打印機、acerScanner、AltecLansing連低音喇叭、又或加多128MB記憶體等，都能以低廉價錢提高電腦實際用途。&#13;<br> &#13;<br> <b> Aspire3303R規格表</b> &#13;<br> 處理器：P41.6GHz&#13;<br> 記憶體：128MBDDR&#13;<br> 硬碟：40GB&#13;<br> 顯示屏：需加錢升級&#13;<br> 光碟機：CD-RW燒錄機&#13;<br> 附件：多媒體鍵盤、光學滑鼠&#13;<br> 作業系統：中文WindowsXP家用版&#13;<br> 查詢：acer（25280233）</fontstyle></spanclass></p><p><spanclass><fontstyle>1:1.6GHz成最低標準  &#13;<br> acer新機名為Aspire3303R，單睇價錢已經知道主打低檔用家市場，不過機能亦不差，由於Intel推出支援SDRAM嘅新晶片組，令P41.6GHz迅速普及，Aspire3303R採用P41.6GHz處理器，其運算能力已足夠應付一般家庭用戶，上網、睇碟完全冇問題。記憶體只得128M只算僅僅合格，若需同時運行多款應用程式，起碼需要增加記憶體至256MB，在速度及穩定性上才算較有保證。硬碟容量為40GB，比一般砌機舖頭為多，可供用家安裝多款軟件，甚至應付容量龐大嘅DVEditing工作，可惜機內並未提供相關嘅FireWire插頭。&#13;<br> 其他基本配件如56KModem、10/100Ethernet插頭有齊，可接駁寬頻或傳真工作。較弱係顯示及音效晶片，採用底板整合式設計，當然及不上另加配接卡，不過表現尚算合格。</fontstyle></spanclass></p><p><spanclass><fontstyle>跟機配件勝過砌機  &#13;<br> 雖然Aspire3303R機能同腦場砌機差不多，不過其他配件就優勝得多。例如光碟機採用CD-RW，燒錄CD-R速度為10×，用家可將重要資料自行備份，又或製成獨一無二嘅電子相簿，令電腦實用性大增。除此以外，多媒體鍵盤設計得幾靚仔，襯番晒主機箱之餘，大量多媒體按掣亦增加使用上之方便，如一按上網、收發電郵、調校音量等，滑鼠亦採用光學式設計，好處係毋須固定在平面上使用，就算放喺大髀上都用到。跟機喇叭雖然並非高檔貨色，不過設有低音功能，打機或睇碟效果都好得多。&#13;<br> 牌子機同腦場砌機另一大分別，就係會跟埋原裝作業系統。Aspire3303R預載系統為WindowsXP家用版，單買要成千幾蚊，用家唔使用翻版Windows之餘，亦可慳番千幾蚊。</fontstyle></spanclass></p><p><b> 記者意見</b> &#13;<br> 抵讚：以牌子機及配件嚟計，價錢亦算抵玩，大部分升級優惠頗吸引。&#13;<br> 要彈：機價唔包芒，若想升級15"LCD，要成二千幾蚊。</p></body></html>