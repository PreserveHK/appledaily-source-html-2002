<html><header><meta charset="utf-8"><title>為配合《乾柴烈火》形象突變？<br>千嬅忽然低胸嚇親古仔</title></header><body><h1>為配合《乾柴烈火》形象突變？<br>千嬅忽然低胸嚇親古仔</h1><p>楊千嬅、古天樂前晚到會展出席電影《乾柴烈火》首映，身為女主角的千嬅首次穿着低胸透視長裙配鬆糕鞋亮相，連男主角古天樂都坦言被她突如其來的性感嚇一跳。</p><p>楊千嬅、古天樂及任港秀前晚往灣仔會展出席新戲《乾柴烈火》慈善首映。&#13;<br> 千嬅本來穿着一件牛仔外套出現，記者要求她除去外套拍照，她似早有準備地馬上除衫，千嬅甫除去外套即惹來全場嘩然，旁邊一名阿伯還大叫：「嘩，好低呀！」原來她內裏穿了一件MiuMiu低胸連身裙，配一對五吋高黑色鬆糕鞋。<br> &#13;<br> <spanclass>自認打底王 &#13;<br> 千嬅穿着低胸透視長裙，除了露出她心口的大痣外，還透出內裏一條大碼四角熱褲。問千嬅為甚麼今次大益街坊，她說：「冇呀，我之前換季買咗十幾萬衫，公司叫我今日要着隆重啲，要着裙，唔係好性感啫，我上次喺《新紮師妹》大露背重性感啦。」&#13;<br> 千嬅續說：「我係打底王，打好晒底冇問題。我唔擔心走光，反而擔心對腳，對鞋咁高扭親就麻煩。」&#13;<br> 而男主角古天樂亦坦言被千嬅突如其來的性感嚇一跳，他說：「佢着得咁大膽，我都嚇親啦，我覺得佢呢個look啱佢唱片形象多啲。」<br> &#13;<br> <spanclass>只係錫塊面 &#13;<br> 古仔與千嬅在戲中有一幕親熱戲，講述飲醉酒的古仔誤以為千嬅是陳慧珊，故想與對方親吻，但最終古仔只錫了千嬅臉頰。古仔透露他正忙於拍電影《絕世好B》，稍後又會與梁詠琪合拍馬楚成導演的一套愛情片。而《乾柴烈火》前晚首映共籌得二十萬元，全數撥捐香港醫學博物館。&#13;<br> 採訪：何永寧　攝影：黃文成</spanclass></spanclass></p></body></html>