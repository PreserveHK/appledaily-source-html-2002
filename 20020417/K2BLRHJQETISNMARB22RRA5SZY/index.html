<html><header><meta charset="utf-8"><title>模擬生意劈磚玩大富翁自救課程闖錢途</title></header><body><h1>模擬生意劈磚玩大富翁自救課程闖錢途</h1><p>近年香港經濟環境欠佳，裁員減薪風潮一浪接一浪，的確困擾不少港人，有些人更因經濟困局而自尋短見。其實為錢自殺着實不智，想解決問題，最緊要解開個人心結，發揮個人潛能。除了找家人朋友傾訴外，原來也可選擇參加一些自救課程，幫助自己走出谷底之餘，甚或尋找商機。&#13;<br>記者：朱文俊&#13;<br>攝影：伍慶泉、陳穎</p><p><spanclass><fontstyle>心理學MBA訓練營活用致富策略  &#13;<br> 環顧近日發生的慘劇，不少與當事人的經濟環境出現問題有關，這個結合心理學及MBA(商業管理碩士)的「心理學MBA」，便有助學員衝破心理關口，發揮做生意潛能。此課程由心理學博士顧修全主持，他主張理論與實踐並重，包括堂上用錢做生意，以及學功夫劈磚。&#13;<br> &#13;<br> <spanclass><fontstyle>香港人輸心態  &#13;<br> 顧博士表示：「我覺得𠵱家香港人輸嘅係心態，今日驚輸畀深圳，聽日驚輸畀上海，但我哋無諗到，其實我哋依然好掂，淨係拎個中環出去，就已經冇乜地方夠香港玩。香港人近年成日講增值，但大部分人所用方法有偏差，就咁讀一個Course，就算係MBA都無用，因為讀完之後，亦冇得用番出嚟，冇人擔保你會發達，係咪？所以我搞呢個課程，教人點樣活用MBA理論，點樣提升自己能力。」</fontstyle></spanclass></fontstyle></spanclass></p><p><spanclass><fontstyle>課程重點：劈磚學做生意  &#13;<br> 課程着重技巧、動力及策略，顧修全續稱：「學員第一日入營會被分成若干組，當成不同公司。每日都有一個做生意模擬比賽，每個學生一人拎一百元出來，大家運用每日學到的知識，與其他公司比賽，贏出公司可獨得獎金，透過呢個訓練，令學員更深入了解技巧運用，因每個學員每日都贏緊或者輸緊錢。&#13;<br> 「除照顧心理，課程重會照顧埋生理，學員每日接受跆拳道訓練，如劈木板、甚至劈磚，講給學員聽，做呢件事有一定危險，等於做生意會有一定風險，做唔做由佢自己衡量，但係大部分學員，就算係女仔，上完呢個課程都可以一掌劈開塊磚。」&#13;<br> &#13;<br> <b> 心理學MBA</b> &#13;<br> 收費：$16,800&#13;<br> 開班日期：2002年6月14至18日；7月27及28日；8月25日&#13;<br> 八日七夜課程包括：&#13;<br> 　～MBA課程筆記&#13;<br> 　～自己編制「企劃書」及「市場推廣書」&#13;<br> 　～不同商業智能測驗&#13;<br> 　～教導學員用催眠方法改變自己&#13;<br> 　～專人教授跆拳道及田徑運動&#13;<br> 　～供應所有膳食，在父親節期間安排燒烤&#13;<br> 上課地點：烏溪沙青年新村&#13;<br> 查詢電話：25042733</fontstyle></spanclass></p><p><spanclass><fontstyle>學員感受  &#13;<br> <spanclass><fontstyle>Stanley：擴闊人際網絡　勁賺三百萬  &#13;<br> 「讀完書就做記者，有人叫我去做公關，我又走去試吓，後來同老闆意見不合，公司登報同我劃清界線，當時覺得好大件事。後來上咗堂，學到好多做生意技巧外，最大得益係認識自己不足，同得到好大Database（資料庫），因同學來自不同層面，對日後發展得益好大，首年利潤已有三百萬元，總算同自己有個交代。我重學咗『膽識』，全世界話個市靜，我唔信，九九年去上海開拓大陸市場，我唔喺香港，生意係少咗，但我喺上面寫咗三本關於上海營商嘅書，後來有唔少公司搵我做上海投資顧問，最後就知我係賺咗。」</fontstyle></spanclass></fontstyle></spanclass></p><p><spanclass><fontstyle>Connie：阻力變助力　創業賺二百萬  &#13;<br> 「我以前做健康產品管理，公司大約有二十人，但十九個人都同我唔妥，我做事出嚟結果係啱都無人服，重有意無意阻撓我，當時點諗都唔明，上咗堂至發覺原來自己所用嘅方法幾令人討厭，後來我改變同人溝通方法，再轉工賣電腦，不久發覺有能力發圍，就開間專賣CPU公司，第一年純利已超過二百萬。我之前完全未做過電腦生意，我能夠成功係我學識利用關係，明白點樣將阻力變做助力。坦白講，好似我以前咁嘅脾氣，得罪人多稱呼人少，點會有生意？」</fontstyle></spanclass></p><p><spanclass><fontstyle>體驗式訓練學習理財之道  &#13;<br> 除一般打工仔面對失業問題外，許多高薪一族專業人士，亦備受減薪裁員威脅，如何理財去度過失業難關，或安排日後退休生活，驟成重要課題。一間在國內及本港均有辦事處的控股公司，便請從事體驗式訓練的Josephine，替員工進行一個管理財務訓練。&#13;<br> &#13;<br> <spanclass><fontstyle>課程重點：走出老鼠籠實現夢想  &#13;<br> Josephine所使用教材是來自暢銷理財書籍《富爸爸、窮爸爸》的「CashFlow」遊戲。參加者二人一組，各自用不犯規方法，最快買下自己夢想為之贏。比賽過程是一個商業活動的縮影，參加者需計算自己資產，再根據能力儲到一定金額，走出老鼠籠，再回到自己夢想格子，買下夢想便勝出。每次均以所擲骰子點數作為前進步伐，遊戲方法與「大富翁」有點相似。</fontstyle></spanclass></fontstyle></spanclass></p><p><spanclass><fontstyle>合作才會贏  &#13;<br> 過程中，每個人都全力以赴，甚至有人為了不想其他人贏出，寧願犧牲自己，一拍兩散，被阻礙者亦不會發怒而沉着應戰，最後大家都明白，如果不合作，根本不可能有人贏出，大家才開始互相融資，令其中一個走出老鼠籠，再回頭幫其他參加者，整個遊戲方能完結。&#13;<br> &#13;<br> <b> 管理財務訓練</b> &#13;<br> 收費：每學員每小時$100&#13;<br> 課程內容：CashFlow等遊戲，或可度身訂做遊戲內容&#13;<br> 查詢電話：26911511（只接受個別團體申請）</fontstyle></spanclass></p><p><spanclass><fontstyle>學員感受  &#13;<br> <spanclass><fontstyle>Terence：另一角度學習理財  &#13;<br> 該控股公司行政總裁Terence表示：「我哋公司一直都注重員工培訓，之前亦都參加過其他課程，覺得今次遊戲，可以令我用另一個角度去睇自己理財方法，覺得有借鏡地方。」</fontstyle></spanclass></fontstyle></spanclass></p><p><spanclass><fontstyle>Edwin：遊戲夠真實  &#13;<br> 同場參與遊戲的上市公司主席Edwin，覺得遊戲非常切合實際商業社會，「在整個過程裏面，冇人話你知你呢個決定係啱定錯，全部都係你自己去決定，後果亦都係自己承受，好真實。」</fontstyle></spanclass></p><p><spanclass><fontstyle>心湯妙法鍛煉情緒控制  &#13;<br> 不少宗教團體、非牟利機構或個別團體均有舉辦一些平價自救課程，例如從事心靈學研究的專業導師Betty，推出「心誠信實」減壓課程，旨在強化人與人之間聯繫及發展心靈智商。&#13;<br> &#13;<br> <b> 心誠信實</b> &#13;<br> 收費：$80（會員）；$100（非會員）；$60（學生）&#13;<br> 日期：4月22日&#13;<br> 課程內容：互動遊戲包括活力愛心圈、跳出新天地、紓緩空間大傾訴等&#13;<br> 地點：中環致發大廈　查詢電話：25736198</fontstyle></spanclass></p></body></html>