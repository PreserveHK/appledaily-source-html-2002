<html><header><meta charset="utf-8"><title>新車速報：<br>全新A4Cabriolet極速抵埗</title></header><body><h1>新車速報：<br>全新A4Cabriolet極速抵埗</h1><p>繼A4Avant旅行車正式抵港後，餘下車系最後一款嘅A4開篷跑車，先前代理亦運嚟左軚Demo車作預展及招徠。近年德國奧迪汽車漸為車迷認同之餘，銷量亦見穩步上升，而呢部至新款嘅A4開篷跑車，既保留有一貫A4車系嘅優雅美感外，一個不經人手全自動上落嘅軟篷頂組合，更帶出這車嘅兩面睇。鍾情A4嘅Fans，若然想喺年中成為新車車主的話，就要快人一步落訂喇！&#13;<br>記者：陳偉林&#13;<br>攝影：陳偉強</p><p><spanclass><fontstyle>銀白框邊多High-tech  &#13;<br> 呢款全新嘅A4開篷跑車，沿用車系嘅一貫設計，予人有優美流暢感之餘，設計師不經意地將擋風玻璃窗框鍍上銀白配襯，更給人有High-tech感同趨時嘅味道呢！而四輪大口徑跑車合金軨，及雙出式尾喉組合，重帶出多一分跑意來！而整個電動篷頂上落需時不過25秒內，操作既簡單又方便，就連嬌柔嘅女士們亦能操控自如㗎。</fontstyle></spanclass></p><p><spanclass><fontstyle>Multitronic半自動波好用  &#13;<br> 全新A4開篷跑車，分別有2.4公升同3.0公升V6偈配備，而且重附有一套6前速Multitronic半自動波箱組合，起步加速表現凌厲有勁外，A4車系出眾嘅底盤同懸掛設計，更予人信心十足；加埋多套電子裝備，諸如ESP，以及ABS連EBD裝置，令行車倍見循迹力強外，制動反應亦見收放自如㖭！難得行車起來亦見寧靜順滑，能予人有一個更舒適嘅乘車環境呢！</fontstyle></spanclass></p><p><spanclass><fontstyle>車廂鋪排有獨特美  &#13;<br> 由於大家眼前呢部A4Cabriolet3.0屬Demo車，故有部分配備會與抵港型號有所分別；當中三幅式軚環會改為四幅式多功能軚環、中控台上嘅導航系統會改為一套高級音響組合及原廠恒溫冷氣等等。而前後兩排共四個座位，空間充裕乘坐愜意。另外，新車更備有電窗、電鏡及中央門鎖等設備，使用方便外，當然唔少得重有四個安全氣袋，以確保車上乘客嘅安全啦！</fontstyle></spanclass></p><p><spanclass><fontstyle>記者試後簡評  &#13;<br> 優點：造型優雅流暢，車廂鋪排盡見豪華一面；而一台3.0公升V6引擎，性能表現亦見強勁。&#13;<br> 缺點：賣相離不開原有A4車系，稍欠一分獨特感。</fontstyle></spanclass></p><p><spanclass><fontstyle>奧迪A4Cabriolet3.0規格  &#13;<br> 引擎：2976ccV6DOHC&#13;<br> 馬力：220ps/6300rpm&#13;<br> 扭力：30.6kgm/3200rpm&#13;<br> 傳動：6前速Multitronic半自動波，前輪驅動&#13;<br> 懸掛：	（前）四連桿&#13;<br> 	（後）多連桿&#13;<br> 制動：	（前）透氣碟&#13;<br> 	（後）碟式（ABS）&#13;<br> 輪胎：235/45R17&#13;<br> 尺碼：4573×1777×1391mm&#13;<br> 軸距：2654mm&#13;<br> 車重：1620kg&#13;<br> 平均耗油：9.8L/100km&#13;<br> 0-100公里：7.8秒&#13;<br> 極速：234km/h&#13;<br> 新車售價：$489,000&#13;<br> 車輛提供：合迪汽車（25281862）</fontstyle></spanclass></p></body></html>