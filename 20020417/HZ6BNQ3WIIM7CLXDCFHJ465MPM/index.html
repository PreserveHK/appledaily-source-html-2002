<html><header><meta charset="utf-8"><title>一味窩輪：9030望多兩眼</title></header><body><h1>一味窩輪：9030望多兩眼</h1><p>個市好番啲，恒指有60點進帳，比較差嘅係期指低水。總成交54.7億元，好奀。成交唔大，可能「做嘢」會方便啲，已有迹象，搵中移動（941）撐住大局，收23.50元，升40仙。&#13;<br> 有心人用大隻嘢支撐個市，除中移動外，另1隻係滙豐（005），可以對滙豐Call輪望多兩眼。&#13;<br> 滙豐收88.25元，升25仙。滙豐熱門Call輪9030收76仙，升1仙。8月到期，溢價3.1%，槓桿率11.6倍。呢隻交投經常喺三甲之內，啱炒上落，滙豐變動1至1.5元，炒9030可以執1分錢利潤。&#13;<br> 9030係價內輪，另1隻9216則係價外輪，9月到期，現價24.1仙，溢價10.9%，槓桿率36.6倍。個市唔多明朗，或正股郁得唔夠嘅話，揸價外輪唔着數，容易輸溢價，賭滙豐Call輪點都只有9030最啱。<br> &#13;<br> <spanclass>16仙邊邊買9045 &#13;<br> 唔想揀個別股票Call輪，又想買升，自然可以揀恒指Call輪埋手。&#13;<br> 恒指Call輪最旺場嘅係9045，昨收16.7仙，冇因恒指升60點而得益，理由係期指低水。16仙邊邊，買些少玩吓無妨。　章盛</spanclass></p></body></html>