<html><header><meta charset="utf-8"><title>飲食人誌：<br>大牌檔孖寶日日爆棚唔憂做</title></header><body><h1>飲食人誌：<br>大牌檔孖寶日日爆棚唔憂做</h1><p>一間變五間，逆市生意依然不減，沒有豪華的裝修，更瑟縮在北角街市內的大牌檔，但來者有明星、富豪、街坊甚至日本遊客，不論平日或假期，晚市黃金時間閒閒哋都要等成個鐘頭先有位，蜚聲國際，連日本雜誌也常介紹，成功之道，全賴兩位孖寶肯求變。	&#13;<br>&#13;<br>記者：陸伊琳　攝影：陳穎	</p><p>不要看小大牌檔的規模，東寶有「發言人」來應付傳媒，他就是其中一個愛說話又有型的老闆露比。一眾股東出身自不同的五星級酒店，而大廚更來自海鮮畫舫，這樣組合來開大牌檔，令人嘖嘖稱奇！&#13;<br> &#13;<br> <spanclass><fontstyle>「起初晚晚拍烏蠅」  &#13;<br> 很多人都認得露比，外形獨特打扮前衞，原來他參與陳果多套電影的幕前工作，如《去年煙花特別多》及《細路祥》，雖有一副明星相，但他還是愛留在污煙瘴氣的飲食行業。&#13;<br> 東寶幾個老闆曾先後經營意大利及法國食店，但生意都未如理想，機緣巧合下，頂了渣華道街市一個大牌檔來做。露比回想當初：「我哋都係中菜初哥，完全摸唔清呢個市場，開檔頭幾個月，隔籬檔晚晚客似雲來，我哋就拍烏蠅！」</fontstyle></spanclass></p><p><spanclass><fontstyle>蝕頭九個月賺足九年  &#13;<br> 這班年輕老闆本着青春無敵的精神，決不放棄，「我哋勝在年輕，無理由因此放棄，只要肯學肯做，必定可以摸到食客嘅口味同心態。」經過九個月不斷的失敗及改進，終有成果，他們以品質及創意為招徠，九年間晚晚坐無虛席，平日夜晚訂枱數目達二十多張，假日更需早一兩日來訂枱，露比還有一個宗旨：「客人一入到東寶，就要留客，唔好畀佢哋走咗去。」&#13;<br> &#13;<br> <spanclass><fontstyle>鬥平留唔到客  &#13;<br> 有酒店西餐的底子，自然要運用這天賦條件，東寶不時混合中西菜各不同的優點創製新菜。&#13;<br> 好像芝士西蘭花，他們選用意大利三種不同貴價芝士來製造。「其他西餐廳只會用平價芝士，甚至係超級市場買到嘅片裝芝士。」至於健力士黑雞腳，就用了黑啤來煮雞腳，還有英芥辣鮮魷……露比再三表示：「心思同質素都好重要，只係鬥價錢平，係留唔到客嘅，我敢講要是客人唔滿意碟菜，如果真係有問題，一定無條件換過另一碟；但如果佢哋故意刁難，事實碟餸真係冇問題，當然會堅決唔換。」</fontstyle></spanclass></fontstyle></spanclass></p><p><spanclass><fontstyle>田師傅獨創炒齋翅冬瓜底  &#13;<br> 由日本運來的齋翅，無論味道及外形都與幾千蚊斤真翅無異，是田師傅獨門菜式。更用上正統煮翅的湯底來炮製，材料十足有花膠、火腿、芽菜及冬瓜，簡直化腐朽為神奇，平平哋就食到五星級菜式！</fontstyle></spanclass></p><p><spanclass><fontstyle>英芥辣鮮魷$55比Wasabi更勁  &#13;<br> 最初先推出熱盤但反應不理想，後改為冷盤，味道更好，英國芥辣比日本芥辣味更濃，而且鮮魷夠爽，很討好。</fontstyle></spanclass></p><p><spanclass><fontstyle>羊靴$88  &#13;<br> 不講不知烹調羊靴最講技巧，其表皮有很多毛，去毛需時又繁複，但由於肉質最滑，仍堅持用這部份材料。更用了秘製方式，使羊肉全沒羶味。</fontstyle></spanclass></p><p><spanclass><fontstyle>荷葉花雕蒸竹絲雞(糯米底)$98當歸紅棗落足料  &#13;<br> 只憑氣味，已知道其有滋補之效，材料有當歸、紅棗、杞子、圓肉等，加上花雕酒香，以及烏雞，最受女性歡迎。</fontstyle></spanclass></p><p><spanclass><fontstyle>麻辣牛尾$65  &#13;<br> 正宗麻辣，其麻香辣味達十級，最適合冬天食用，是時令菜式。</fontstyle></spanclass></p><p><b> 東寶小廚</b> &#13;<br> 電話:28809399&#13;<br> 地址：北角渣華道市政大廈2樓&#13;<br> 營業時間：5:30pm-12:30am</p></body></html>