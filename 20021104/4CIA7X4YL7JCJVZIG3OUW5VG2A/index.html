<html><header><meta charset="utf-8"><title>潮流Express：<br>Levi's內戰最新日版Type1打沉歐洲版</title></header><body><h1>潮流Express：<br>Levi's內戰最新日版Type1打沉歐洲版</h1><p>不認不認還須認，日版Levi's的確比歐美更認真。歐美版Levi's高檔貨僅只有Red（Crossover另計！），然而㗎仔就巴巴閉！打正旗號向Red宣戰有CircleR、Redloop、還有一系列數唔清的人手加工矜貴版。03年正值Levi's成立150周年紀念，東洋亦火速宣布一系列慶祝/搵錢計劃，打頭陣有擺明剃Red眼眉的Type1TMJeans，還有史上最忠於原著的復刻老古董計劃，㗎仔誓要牛迷們起勢咁跌錢！&#13;<br>&#13;<br>記者：陳嘉文　攝影：陳穎&#13;<br>模特兒：BrianfromElite</p><p><spanclass><fontstyle>日版平過歐洲版六百幾蚊  &#13;<br> 東洋響應Levi's150周年第一炮，推出名為Type1TMJeans的系列。齋睇賣相100%激似定價$1,950的歐洲Levi'sRed，同樣是粗線設計、玩Non-wash低腰款，但日版食腦作Type1就$1,300可以埋單！&#13;<br> 與歐洲Levi'sRed款式與設計同出一轍的日版Type1901及902，賣平$600有多，試問又點會唔打沉歐洲版？</fontstyle></spanclass></p><p><spanclass><fontstyle>牛迷：「54年版501ZXX100%忠於原著！」  &#13;<br> 阿Man鍾情Levi's超過十年，佢話從前的Denim物料同家陣的復刻料始終有分別，特別係古董着舊咗會緊貼體形，感覺好TailorMade！對於東洋的501ZXX，佢話絕對值得收藏，原因係當時（1954年）501ZXX生產期短（僅1年），故數量極少；加上係首條拉鏈版501及二手叫價嚇人（東洋嗌價過$30,000），所以就算定價$3,600，阿Man都話抵！</fontstyle></spanclass></p><p><spanclass><fontstyle>成哥：「日版靚過美版多多聲！」  &#13;<br> 成哥話兩個月前才動用$1,505買入1933年美版501，但當睇見日版隨即大嗌冇癮！原來成哥話美版拍馬都追唔上日版，講手工、布料、Details等，美版輸足九條街！</fontstyle></spanclass></p><p>售賣點：JeanHouse（23921958）&#13;<br> 旺角洗衣街81號1樓</p></body></html>