<html><header><meta charset="utf-8"><title>Apple姐日記：<br>吳婉芳帶蝙蝠女同人迫</title></header><body><h1>Apple姐日記：<br>吳婉芳帶蝙蝠女同人迫</h1><p>我Apple姐愛錫自己就最叻，要我做賢妻良母就真係考起嘞。講番前幾日嘅萬聖節，蘭桂坊多人又多鬼，而ChristianDior總設計師JohnGalliano嗰晚喺KeeClub開派對，我一心諗住一睹名師風采先去嗰度同人迫。<br> &#13;<br> <spanclass>拖男帶女 &#13;<br> 嗰晚八點幾我落到蘭桂坊，喺路口見到吳婉芳，佢不施脂粉，一身便裝拖住兩個仔，同行嘅菲傭就抱住細女，成班婦孺去啲咁多人嘅地方，都咪話唔牙煙。&#13;<br> 睇真啲吳婉芳個細女嘅蝙蝠俠打扮，幾咁得意，我都忍唔住埋去同佢哋打招呼。吳婉芳話個女好想出嚟玩，佢咪陪佢嚟行個圈囉！認真係廿四孝媽咪。</spanclass></p></body></html>