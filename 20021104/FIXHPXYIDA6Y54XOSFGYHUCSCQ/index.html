<html><header><meta charset="utf-8"><title>激光祼女一出舞池插針唔入</title></header><body><h1>激光祼女一出舞池插針唔入</h1><p>Disco內的激光屏幕並非甚麼新搞作，但最新的三級Laser動畫就異常出位！動畫一出，索女小心，因為所有雄性動物會統統變身「𠝹女王」，Disco經理WinWin話：「呢套Laser動畫新播一星期左右，好有殺傷力，一播，男嘅就第一時間飛身落舞池，懶理豬扒定西冷，見女就𠝹。」為免𠝹傷，速逃為妙；若等俾人𠝹，就千祈咪走開喇！&#13;<br>&#13;<br>記者：陳漢榮　攝影：林栢鈞&#13;<br>模特兒：Jackie、BoBo</p><p>晚上十時半，眾蒲友陸續進場，紛紛霸定好位，自斟自飲培養情緒；這時，舞池只得小貓三四隻；十一時半，駐場DJ見氣氛不夠熱烈，出絕招，大喊：「落嚟跳舞啦喂！」說罷放下激光屏幕，勁播三級Laser動畫；十二時，原本冷清清的舞池，迫得連針也插不入，厲害！&#13;<br> 三級Laser圖案，真係咁掂？身邊的DJ哥哥話：「我覺得啲圖案無乜嘢啫，不過Laser一出舞池必爆，呢樣就珍珠都無咁真。」一旁的WinWin又插嘴：「就好似課鐘聲咁，Laser一出，代表𠝹女時間到！」</p><p><spanclass><fontstyle>4分鐘營造𠝹女氣氛  &#13;<br> DJ哥哥口中的「無乜嘢」Laser動畫其實都「幾有嘢」，全長4分鐘，雖然線條簡單，但意識大膽，圖案有扭動蛇腰的比堅尼女郎、擺AV女優Pose的裸女、露兩點的黑超索女、自摸雙乳大特寫、臀部玫瑰紋身Closeup等等，其中自剝光豬一幕，動作流暢，最令人想入非非。&#13;<br> 「學樂隊MP4話齋，真係豬扒都可以變女神！」WinWin下結論：「講真，落D唔係你𠝹我就我𠝹你㗎啦，係咪意識不良？唔該自己定奪！但呢套動畫男女都咁鍾意，因可以好成功咁營造到𠝹女氣氛，唔理好醜，男嘅奉旨𠝹女，女嘅奉旨俾人𠝹，呢啲咪DiscoFeel囉！」</fontstyle></spanclass></p><p><spanclass><fontstyle>𠝹女至啃Cocktail  &#13;<br> 咪孤寒，請埋靚女飲Cocktail，皆因除笨有精，以下4款Cocktail皆含151Rum酒，酒精濃度高（75度！），極啃兼搶喉，靚女飲完保證Naturalhigh，𠝹女，最緊要對方夠High啫！有相為證㗎，模特兒試飲完，耍手擰頭嗌怕怕。</fontstyle></spanclass></p><p><b> 1.萬毒歸心（$180）</b> &#13;<br> 成份：GoldTequila（左小杯）+辣椒Vodka（右小杯）+Kahlua咖啡酒+Sambuca草藥酒+151Rum酒（中大杯）&#13;<br> 飲法：玩火龍，點着中間大杯，然後同時倒入左右兩小杯，混合後倒入冰杯，用吸管一吮而盡。&#13;<br> Jackie飲後感：「望到都驚，飲完重驚！雖然甜甜哋，但好搶喉，飲完唔夠5秒，已經面紅耳赤。」</p><p><b> 2.151炸彈（$80）</b> &#13;<br> 成份：151Rum酒+Tequila+Kahula咖啡酒+忌廉&#13;<br> 飲法：飲管要放到落杯底，由底開始吮起，要一啖氣飲晒。&#13;<br> BoBo飲後感：「我諗係因為嗰隻乜鬼151成份最重，所以超啃，炸爆喉嚨呀。」</p><p><b> 3.熱辣椒（$80）</b> &#13;<br> 成份：Maraschino櫻桃酒+PepperVodka+151Rum酒&#13;<br> 飲法：瞌埋眼數一二三，乾杯！&#13;<br> BoBo飲後感：「見佢無乜顏色以為殺傷力有限，飲完先知大鑊，感覺就好似灌天拿水入肚。」</p><p><b> 4.毒氣室（$150）</b> &#13;<br> 成份：綠薄荷+AbsoluteVodka（綠杯）+151Rum酒+DarkRum（啡杯）&#13;<br> 飲法：啡杯撞入綠杯，先玩火龍，用白蘭地杯蓋着釋放出來的酒氣，然後用吸管一吮而盡，最後索白蘭地杯內的酒氣，名副其實「毒氣室」。</p><p><spanclass><fontstyle>「𠝹女王」現身  &#13;<br> 看畢三級Laser動畫，又請完靚女飲𠝹女Cocktail，還有甚麼好節目？話說今晚凌晨余文樂與EO2做卡拉OK表演嘉賓兼評判。「𠝹女王」的真身你又有無興趣昅昅？&#13;<br> &#13;<br> 店名：348Disco&#13;<br> 營業時間：10:00pm至11:00am&#13;<br> 入場費：男$150，女$80，各包一杯FreeDrink&#13;<br> 節目：348勁歌熱舞開心騷&#13;<br> 日期：11月5日（1:00am至2:30am）&#13;<br> 有乜好玩：聽歌睇表演，之前10場卡拉OK比賽的冠軍人馬爭奪總冠軍，獎品現金$8,000大元、玩卡拉OK拍子機遊戲&#13;<br> 表演嘉賓兼評判：余文樂、EO2&#13;<br> 查詢：23328369</fontstyle></spanclass></p></body></html>