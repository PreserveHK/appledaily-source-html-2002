<html><header><meta charset="utf-8"><title>佐敦打跛腳唔使憂</title></header><body><h1>佐敦打跛腳唔使憂</h1><p>英國模特兒佐敦（Jordan）最近又搭上咗一個二十歲嘅超級有錢仔，呢個男仔嘅老竇擁有十七間企業，聽講佢哋喺朋友介紹下認識，已經拍咗拖三個星期。不過與此同時，佐敦以前嘅音樂經理人話佐敦欠佢萬五英鎊（約十八萬港元）唔肯還，所以會出一張細碟賺番啲錢。隻碟除咗收錄佐敦唱嘅歌之外，重有一段佢私下鬧前男友約基（DwightYorke）同Victoria嘅說話㖭。</p></body></html>