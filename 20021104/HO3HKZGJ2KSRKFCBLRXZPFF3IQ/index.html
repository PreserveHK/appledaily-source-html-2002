<html><header><meta charset="utf-8"><title>「飛髮」地盤無本生利</title></header><body><h1>「飛髮」地盤無本生利</h1><p>地點：將軍澳彩明苑對開地盤&#13;<br>時間：4:10pm&#13;<br>人物：做阿伯生意的「理髮阿伯」&#13;<br>道具：一張不穩陣的摺櫈、一個內藏各式剪刀的殘破工具箱、一塊小鏡&#13;<br>萬事俱備，可以開工，只見阿伯手執剃刀，悉心修剪人客的兩邊髮鬢，忍不住上前打擾。&#13;<br>&#13;<br>記者、攝影：陳漢榮</p><p>記者：阿伯你幾歲？點稱呼？&#13;<br> 阿伯：你話我幾歲咪幾歲囉！叫我「阿伯」得喇！&#13;<br> 記者：洗剪恤收幾錢？多唔多人幫襯？&#13;<br> 阿伯：呢度無水無得洗，無風筒無得恤，淨剪收$25……幫襯我嘅多數係阿伯，久唔久都有學生哥嘅！&#13;<br> 記者：無本生利喎，一日做到幾多錢生意？&#13;<br> 阿伯：五六個頭啦，有手有腳實搵到兩餐，餓唔死人嘅……喂喂喂，你問咁多嘢做乜？你係咪記者？&#13;<br> 之後阿伯就──十問十唔應。&#13;<br> 阿伯在甚麼都沒有的地盤裏「創業」，無本生利，果然食腦！醒過唔少後生仔。</p></body></html>