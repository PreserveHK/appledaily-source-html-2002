<html><header><meta charset="utf-8"><title>新車速報：<br>SUV界新寵　新版豐田LandCruiserPrado</title></header><body><h1>新車速報：<br>SUV界新寵　新版豐田LandCruiserPrado</h1><p>豐田車廠近期一連推出三款全新SUV，可見潮流大勢所趨；繼早前LandCruiser之後，最近又有獨立車行引入東瀛本土版嘅五門Prado型號，佢唔止用上一台至Top嘅3.4公升V6偈，另外重有跟LandCruiser相若嘅電子避震同車高調節，還加入取材自英國LandRover嘅DAC電子下坡操控，絕對會係時下一款至In嘅全天候SUV㗎！&#13;<br>&#13;<br>記者、攝影：陳偉林</p><p><spanclass><fontstyle>記者點睇Prado性能  &#13;<br> 呢部至新至頂級嘅四驅SUV，既豪華之餘又以一台3.4公升V6偈，匹配有高扭力四驅選擇及四前速自動波外，重有電子液氣壓避震跟車高調節，完全切合On-road同Off-road嘅需要；另外，佢重新加入咗DAC（DownHillAssistControl）電子按鍵，響鬆軟嘅泥路落斜，既安全又無難度，可稱得上係一款全天候CitySUV呢！</fontstyle></spanclass></p><p><spanclass><fontstyle>用家Winnie點睇新舊版Prado  &#13;<br> 個子的骰嘅Winnie話駕馭高頭大馬嘅Prado，好有一份自豪感外，睇位重比一般私家車容易，響車身前後加埋自己喜歡嘅RV配件，重突出到自己嘅個性㖭！對比起新款Prado，就覺得新車正在追趕潮流，圓渾線條來得無咁Man之餘，一副哨牙仔模樣嘅鬼面罩亦稍欠個性；惟車廂鋪排豪華設備多，絕能媲美高級轎車，給人有想擁有嘅衝動。</fontstyle></spanclass></p><p><spanclass><fontstyle>On-road版趨時又吸引  &#13;<br> 驟眼看來，新舊版Prado尺碼相若，惟外形包裝明顯新版Prado要來得圓渾流暢，較着重一份時代感；當中一對富立體感嘅頭燈，跟全新直立式尾燈設計至為突出，惟新款鬼面罩卻見東洋味濃，未必為香港車迷所完全受落。其次，新款Prado分有五門八座位及五座位版本外，重有On-road同Off-road型號，而率先抵港嘅PradoTZ未有車尾外掛後備輪胎，屬On-roadSUV嘅新一代。</fontstyle></spanclass></p><p><spanclass><fontstyle>車廂講究媲美高級轎車  &#13;<br> 舊有Prado以實用性為主，而新一代車款卻見豪邁實用兼備，全車三排八座位以高級真皮包裝之餘，重有電鍍同桃木裝飾，令氣氛跟高級轎車相若外，三排座椅重見靈活多變，好有一份實用感；再者，四門電窗、門邊電鏡及電天窗外，另外重有前後獨立恒溫冷氣同高級音響，難得除前置雙安全氣袋外，兩旁窗框重備有充氣簾幕㖭！</fontstyle></spanclass></p><p><br> &#13;<br> <spanclass><fontstyle>多重電子裝置可靠安全  &#13;<br> 新款Prado分有3.4公升V6同2.7公升直4電油偈，而抵港屬前者頂級型號，並附有4前速自動波同高扭力四驅選擇，惟新車重加入有跟LandCruiser相若嘅電子避震及車高調控，令新Prado更能切合On-road同Off-road嘅需要外，高速走彎時亦見平穩暢順得多；再者，廠方亦不忘Prado嘅越野強項，並加入咗取材自英國LandRover嘅電子DAC下坡操控，就算響鬆軟嘅泥路下亦能駕駛自如。而基本嘅VSC、LSD、ABS連EBD裝置亦一應俱全，令新車要變得更見安全可靠㖭！</fontstyle></spanclass></p><p><CENTER> ■中控台下方除有電熱座墊及12V電插座外，另外重有中央差速器開關。</CENTER> </p><p><spanclass><fontstyle>豐田LandCruiserPradoTZ規格  &#13;<br> 引擎：3378ccV6DOHC&#13;<br> 馬力：185ps/4800rpm&#13;<br> 扭力：30.0kgm/3600rpm&#13;<br> 傳動：4前速自動波，恒式四驅&#13;<br> 懸掛：（前）雙搖臂（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：265/65R17BridgestoneDuelerH/T&#13;<br> 尺碼：4715×1875×1855mm&#13;<br> 軸距：2790mm&#13;<br> 車重：1990kg&#13;<br> 平均耗油：8.1km/L&#13;<br> 新車售價：$437,500&#13;<br> 車輛提供：富利堡汽車（23330747）</fontstyle></spanclass></p><p><center> <spanclass><fontstyle>Prado易容變樣多面睇  </fontstyle></spanclass></center> </p></body></html>