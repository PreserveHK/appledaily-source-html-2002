<html><header><meta charset="utf-8"><title>　　湯家驊唱披頭四名曲 - 李八方</title></header><body><h1>　　湯家驊唱披頭四名曲 - 李八方</h1><p>噚晚皇仁一百四十年校慶，好多有頭有面嘅QC仔都有攜眷捧場，鄺其志就一支公出現，記者問佢太太做咩唔嚟，鄺神童都幾幽默話：「我太太唔係讀皇仁。」&#13;<br> 至於立法會秘書長馮載祥就同老婆坐喺主家席，鬼咁開心，首位皇仁女校長張林麗琼梗係最唔得閒，因為校友嶺南大學校長陳坤耀、港大校長徐立之都有嚟祝賀。&#13;<br> 而馮載祥就同前大律師公會主席湯家驊、歌手吳國敬三位校友一齊夾Band，獻唱披頭四名曲Mr.Postman、NowhereMan、Iwanttoholdyourhand及RollingStones嘅JumpingJackFlash等名曲。但係就冇得Encore，因為只練咗四隻歌。&#13;<br> （圖）湯家驊大律師（左）難得同師弟吳國敬夾Band。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>