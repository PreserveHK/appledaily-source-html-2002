<html><header><meta charset="utf-8"><title>$1000樓下平價手機<br>靚仔ERICSSONR600最多人捧場</title></header><body><h1>$1000樓下平價手機<br>靚仔ERICSSONR600最多人捧場</h1><p>如果彩芒、和弦等新機並非你的追捧目標，動輒二、三千蚊的售價又未免太貴唔啱Budget，得金牛一隻，買機又會唔會無乜選擇？可以聽MP3的諾記機啱唔啱？前後殼可更換的西門子2118又點睇？倒不如揀部機身細細的摩記T190，要靚仔就可以揀愛記的R600，連街坊都話佢夠靚仔個個都話要揀佢，一隻金牛所換來的當然並非只得一部陳年舊機！&#13;<br>記者：招佩珊&#13;<br>攝影：楊錦文</p><p><spanclass><fontstyle>行貨精選  &#13;<br> <spanclass><fontstyle>ERICSSONR600街坊勁捧靚仔機  &#13;<br> 才應市約莫4個月，在眾多平機中絕對稱得上是新簇簇，銀藍色令面機身望落又確實夠型仔，難怪成為大部份街坊的心水選擇，功能亦相當齊備，有WAP、GPRS及遊戲，加上有紅、綠及橙3色屏幕背光燈任揀，內外同樣吸引。&#13;<br> 功能：WAP、GPRS、EMS、自編鈴聲及遊戲&#13;<br> &#13;<br> $990中文行貨（a）&#13;<br> 另有英文水貨$830（c）</fontstyle></spanclass></fontstyle></spanclass></p><p><spanclass><fontstyle>MotorolaT190/191機身細女士首選  &#13;<br> 兩者外形相似，最大分別是T191有得WAP．而T190就無得上WAP兼少了3款遊戲，所以T190的售價亦相對T191較平。但無論WAP唔WAP，兩部機都相當輕巧，手仔細細的女士們就最啱。&#13;<br> 功能：圖像訊息、自編鈴聲、遊戲&#13;<br> &#13;<br> T190$660&#13;<br> T191$788&#13;<br> </fontstyle></spanclass></p><p><spanclass><fontstyle>Nokia3315自動鎖機加繩扣位  &#13;<br> 同樣擁有3系機的大身形，但較同系機優勝的地方是3315首次加入自動鎖機功能及繩扣位，用家可選擇自動上鎖及自動上鎖的時間，加上繩扣位就啱晒年輕口味可以隨時換上心水手繩。&#13;<br> 功能：自編鈴聲及圖像、遊戲、聲控撥號及群組短訊&#13;<br> &#13;<br> $850（c）</fontstyle></spanclass></p><p><spanclass><fontstyle>PhilipsFisio620家族首部換殼機  &#13;<br> 秉承Philips手機的優點，有聲控撥號、聲控指令及語音備忘呢3個強項，而620更是家族中首部換殼型號，前後殼均可拆出更換，另外，屏幕背光燈亦有紅、綠，以及5種由不同程度的紅加綠所組成的顏色可以揀。&#13;<br> 功能：WAP、GPRS、接發電郵、下載鈴聲及圖像&#13;<br> &#13;<br> $950（b）</fontstyle></spanclass></p><p><spanclass><fontstyle>水貨精選  &#13;<br> <spanclass><fontstyle>Nokia5510加鍵盤聽MP3  &#13;<br> 外形夠獨特，橫向機身，數字及字母自己佔一個按鍵，寫短訊及玩遊戲時就更順手，亦可播放MP3及AAC音樂檔，利用機內的數碼錄音器，更可直接從外置音響系統錄音及下載音樂，屬手機界的聽歌專機。&#13;<br> 功能：WAP、FM收音機、遊戲&#13;<br> &#13;<br> $760（b）</fontstyle></spanclass></fontstyle></spanclass></p><p><spanclass><fontstyle>ERICSSONA3618專門店無得賣  &#13;<br> 在眾多$1,000以下的選擇中屬款式最舊的一部，上市逾年，連WAP都無，但勝在夠平，以$520的價錢成為最平之選，而且家陣連專門店都無得賣，的確「矜貴」，白配銀紫呢個顏色組合是近個多月才有的新版本。&#13;<br> 功能：4色背光燈、遊戲&#13;<br> &#13;<br> $520（c）</fontstyle></spanclass></p><p><spanclass><fontstyle>其他推介  &#13;<br> <spanclass><fontstyle>AlcatelOT310  &#13;<br> 功能：換面板、EMS、免提通話&#13;<br> 售價：$698（b）</fontstyle></spanclass></fontstyle></spanclass></p><p><spanclass><fontstyle>SIEMENS2118  &#13;<br> 功能：換底面殼、WAP、EMS、遊戲&#13;<br> 售價：$880（b）</fontstyle></spanclass></p><p><spanclass><fontstyle>MotorolaC289  &#13;<br> 功能：自錄鈴聲、7色背光燈、遊戲、免提通話&#13;<br> 售價：$760（c）</fontstyle></spanclass></p><p><b> 售賣點</b> &#13;<br> （a）愛立信專門店&#13;<br> 客戶服務熱線：82038863&#13;<br> &#13;<br> （b）科域電訊&#13;<br> 地址：深水埗鴨寮街212號地下&#13;<br> 電話：23614018&#13;<br> &#13;<br> （c）通訊無限&#13;<br> 地址：旺角先達廣場地下G62號舖&#13;<br> 電話：23936789&#13;<br> &#13;<br> &#13;<br> &#13;<br> <center> <spanclass><fontstyle>街坊首選靚仔機  </fontstyle></spanclass></center> </p><p>&#13;<br> &#13;<br> &#13;<br> &#13;<br> <spanclass><fontstyle>記者意見：買行機有原廠保養  &#13;<br> 計埋其他不願上鏡的街坊，十個有六個都揀ERICSSONR600，原因亦只得一個：夠靚仔。小記覺得外觀固然重要，不過買行貨機就最好，皆因有原廠保養，有乜問題都可以拎去維修。</fontstyle></spanclass></p></body></html>