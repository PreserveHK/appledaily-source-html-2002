<html><header><meta charset="utf-8"><title>一味窩輪：38件窩輪升逾4成</title></header><body><h1>一味窩輪：38件窩輪升逾4成</h1><p>恒指急升370點，出乎意料之外。盈富基金沽清，空倉友見勢色唔對補貨，令大市火上加油。總成交上到80億，大市有機會升多1啲，恒指收9336，短期上試9500至9600。&#13;<br> 升幅超過40%嘅窩輪，竟然有38件。揸Call輪者先一排輸到雞毛鴨血，一朝報仇。&#13;<br> 滙豐（005）升2.5元，百分率計細過好多大藍籌，不過相關Call輪好幾隻槓桿率極高，所以Call輪龍虎榜上，滙豐Call輪最多，排頭位嘅係9168，收18.1仙，升93%。唔係乾升，有9球易手。隻輪已屆末日，剩番兩個禮拜買賣，溢價3.6%，槓桿率46.7倍，行使價85.75元，正股仍然低過行使價1.25元，隻輪有1半以上機會玩完。賭滙豐Call輪，最好揀長期啲同溢價比較低嗰批。<br> &#13;<br> <spanclass>和黃Call輪未升得夠 &#13;<br> 和黃（013）升3%即係7.2%，啲相關Call輪升得未夠，未跟貼，短炒可以諗吓9518，其次9516。&#13;<br> 大市重有啲水位，博個市繼續去，買升，亦可以諗吓恒指Call輪，9552同9553最啱短炒，想更加刺激，則揀9406，溢價14.5%，槓桿率67.7倍，不過呢件行使價10550，距離比較遠，如果睇錯市，會輸得較傷。&#13;<br> 章盛</spanclass></p></body></html>