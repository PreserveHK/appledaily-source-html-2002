<html><header><meta charset="utf-8"><title>19號帶埋PowerBook去威</title></header><body><h1>19號帶埋PowerBook去威</h1><p>上次提過Macintosh用戶組織Macitizen將聯同灣仔eTECHCentre聯合舉辦活動，今次就為大家介紹吓。&#13;<br> 活動名為「『智德』歡心Macitizen周年慶」，除了慶祝Macitizen一周年外，重希望廣大Mac迷可以互相交流，及令到更多人接觸到Mac的好處。活動日期係10月19日（星期六），時間是下午2:30至5:30，地點當然係灣仔軒尼詩道396-416號智德中心（eTECHCentre）。當日活動主要分為四類：講座、問答比賽、PowerBook大合照及最精采嘅蘋果電腦歷史展覽。&#13;<br> 講座題目係介紹蘋果i系列七個「數碼生活中樞」軟件的協調應用，由蘋果電腦的資深系統工程師及Macitizen的資深講員講解；問答比賽就考吓大家對Mac的認識，台下觀眾都參加得；PowerBook大合照可能係全港最有紀念性的活動，PB及iBook機主記得帶埋愛機出席影相；蘋果電腦展覽，唔係睇相，係真係有好多歷史性機種實物畀你睇，絕對罕見。另外重有可以即場加入Macitizen，享用各種會員服務及商戶優惠。&#13;<br> 如果你唔係Mac友，我都推薦你嚟睇吓，好多PC友以前都用過AppleII，家陣香港要搵部見都幾難㗎。快快上網報名（<ahref http:> http://www.macitizen.com/  ），希望到時見到你啦。&#13;<br> 文：麥朗（<ahref>maron@mac.com ）&#13;<br> &#13;<br> 時間　　　內容&#13;<br> 2:30pm　講座：蘋果i世代&#13;<br> 3:45pm　終極Mac迷問答比賽&#13;<br> 5:00pm　PowerBook大合照</ahref></ahref></p></body></html>