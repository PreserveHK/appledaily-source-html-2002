<html><header><meta charset="utf-8"><title>北上雜誌：<br>$16蚊蝕本深圳團淨食午餐都有賺</title></header><body><h1>北上雜誌：<br>$16蚊蝕本深圳團淨食午餐都有賺</h1><p>$16蚊可以做啲乜？食碗雲吞麵，去麥記歎個餐，或買份周刊及報紙嚟八卦一下。最近有旅行社推出$16超級優惠團，由香港坐大巴出發，慳番一程火車費，前往「東方夏威夷」大梅沙海灘，歎海鮮午膳及海味購物，全程免收小費，$16玩一日絕對嚇人！為防有詐，小記一於北上隨團直擊。&#13;<br>&#13;<br>記者：梁煒　攝影：SamChan&#13;<br>鳴謝：香島旅遊</p><p><spanclass><fontstyle>行程直擊  </fontstyle></spanclass></p><p><spanclass><fontstyle>東方夏威夷大梅沙  &#13;<br> 深圳有兩個著名海灘，小梅沙及大梅沙，而大梅沙就有「東方夏威夷」美譽。70年代當記者的60多歲吳先生，10年前與朋友曾來大梅沙，雖然有一個無敵天然大海景，但當時給他的印象卻是野草叢生、垃圾滿布的海灘。退休後重臨舊地，難免感慨一番。「記得大梅沙之前乜都冇，家陣配套設施樣樣俱備，淨係個更衣室，就靚過香港淺水灣海灘，何況重有咁多娛樂設施，如空中降傘、水上電單車及快艇等，真係年輕人嘅樂園。深圳有個咁正斗嘅海灘，真係全靠深圳政府大力推行旅遊業嘅功勞。」</fontstyle></spanclass></p><p><b> 團友反應</b> &#13;<br> 「我喜歡旅行，但就不大喜歡在國內購物，但如遇上服務態度佳的舖頭，都會考慮買來送禮。」</p><p><spanclass><fontstyle>8餸1湯白飯任裝  &#13;<br> 儘管每人只收$16，但午膳一啲都唔馬虎，前往福田「蓮花島」海鮮酒家享用，8餸1湯白飯任裝。8餸包括：豉椒炒花甲、美極蝦、魚香茄子煲、七絲炒鴨絲、蒜茸時蔬、南瓜扣腩肉及冬菜蒸鮮魚等。據該店樓面主任廖小姐稱：「為保持餸菜水準，旅行社與本酒樓早達成協議，最平的菜式不能低於每位?30，而這張菜單更不止這個收費數目。」&#13;<br> &#13;<br> <b> Shopping悉隨尊便</b> &#13;<br> 港人跟團北上玩樂，少不免接載往一些當地的旅遊購物區，如這團便往玉器市場、蘆薈種植園、鹿野仙蹤及冬蟲草培植工場等地，但不少團員仍樂意買點手信返港。</fontstyle></spanclass></p><p><spanclass><fontstyle>北上小貼士  &#13;<br> 大梅沙紅樹林海鮮美食一日遊&#13;<br> 接團地點：可選擇紅磡火車站（7:30a.m）、沙田大會堂側小巴站（7:45a.m）或上水火車站（8:10a.m.）&#13;<br> 行程：指定關口集合→奇蔬世界→蘆薈種植園→福田吉祥物店→大梅沙→海鮮午餐→鹿野仙蹤→人工冬蟲草培植工場→紅樹林風景區→羅湖火車站散團&#13;<br> 團費：每位＄16（包括領隊、導遊、司機、午膳及巴士等費用）&#13;<br> 名額：只限5團，每團44人&#13;<br> 查詢：23013318/21520282（香島旅遊）&#13;<br> 網址：<ahref http:> http://www.hktours.com.hk  </ahref></fontstyle></spanclass></p></body></html>