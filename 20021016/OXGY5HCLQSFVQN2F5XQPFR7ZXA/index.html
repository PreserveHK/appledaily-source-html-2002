<html><header><meta charset="utf-8"><title>觀月亞里沙下年嫁得出</title></header><body><h1>觀月亞里沙下年嫁得出</h1><p>呢幾日真係多女星話結婚，繼內田有紀同hitomi之後，噚日又有傳二十五歲嘅觀月亞里沙嚟緊新年會同日本J-League嘅球員永井秀樹拉埋天窗喎。&#13;<br> 以我羅拉記憶所及，觀月入咗行咁多年，傳過緋聞嘅男星就真係少之又少，呢個永井聽講同佢秘密拍咗三年拖，上年十二月重一齊去旅行㖭！</p></body></html>