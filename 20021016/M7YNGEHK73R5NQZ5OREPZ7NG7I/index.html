<html><header><meta charset="utf-8"><title>海外試車：<br>福士Touareg攀山涉水周圍去</title></header><body><h1>海外試車：<br>福士Touareg攀山涉水周圍去</h1><p>車壇興起一股SUV嘅旋風，就連德國福士汽車，亦乘勢推出全新一代Touareg多用途SUV，並於上月假西班牙巴塞隆拿，舉行全球發布會及試車活動。我哋嘅特派記者亦有幸參與其中，雖然時間並不充裕，未能完全測試到呢款嶄新SUV嘅真我一面，惟新車快者都要明年中方有機會正式輸港，大家不妨趁此機會先睹為快喇！&#13;<br>&#13;<br>特約記者、攝影：郭耀明	&#13;<br>部份相片由福士汽車提供</p><p><spanclass><fontstyle>粗豪造型有份量  &#13;<br> 眾所周知，福士Touareg跟保時捷Cayenne可有一定血緣關係，因而兩者同樣備受車迷注目。惟今趟福士率先替Touareg，舉行全球新車發布大會，一時間令Touareg成為眾矢之的。然而，新車亦可有一份獨特性，圓渾粗豪嘅造型，予人份量十足，就連一對Bi-Xenon頭燈亦帶出一份魅力來；當中，另一個引人注目嘅地方，會係兩邊電動門鏡下，置有大型方向指揮燈號，給人遠看下有容易識別嘅安全性。</fontstyle></spanclass></p><p><spanclass><fontstyle>車廂講究豪邁有型  &#13;<br> 講到車廂鋪排，新款福士Touareg仍舊用上雙排五座位設計，空間既闊落又見舒適，兼且車尾重有一個好寬敞嘅尾廂組合㖭！雖然新車屬SUV類型，惟車廂陳設跟一般豪華轎車無異，既有高貴桃木裝飾，又有High-tech味濃嘅電鍍配襯。其中，特大中控台除內置有多功能行車電腦顯示、電子導航儀及免提電話系統外，當然唔少得重有原廠高級音響同恒溫冷氣配搭啦。</fontstyle></spanclass></p><p><spanclass><fontstyle>4×Motion跟氣墊避震突出  &#13;<br> 然而，新車系至受矚目會係一系列引擎組合；歐洲會率先響今年11月，推出5.0公升V10柴油偈型號，而香港所屬嘅亞洲區，則會以一台3.2公升V6電油偈作主打，快者可望於明年中抵港都唔定。據知，遲吓重會有4.2公升V8偈（馬力310匹）可供選擇；此外，新加入嘅6前速Tiptronic半自動波箱，連帶Formula1模式嘅軚盤轉檔功能，重有一套新設嘅4×Motion恒式四驅系統，亦備受好評。</fontstyle></spanclass></p><p>另外，一套電子氣墊式懸掛裝置，除備有Comfort、Sport同Auto選擇外，更可因應需要，由原來215mm離地距，調升至240mm（40km/h自動降低），甚至乎300mm（20km/h自動降低）；日常行車於Highway上，離地距更會自動下調至190mm，車速180km/h以上更降至180mm呢！惟據知香港代理，會以標準化嘅機械式懸掛作組合，實屬可惜。至於波棍後方，另備有高扭力四驅選擇鍵，遇有需要時動力會完全傳至前輪或後輪去，又或者同時間鎖上中央及後軸嘅差速鎖呢！</p><p><spanclass><fontstyle>記者試後簡評  &#13;<br> 今趟響西班牙實地測試嘅時間較為短促，惟當中嘅3.2公升V6型號，造型予人有一份新鮮感外，一套電子氣壓懸掛亦好突出，遺憾屬Option配備，未必會輸入香港；6前速半自動波匹配新款4×Motion恒式四驅，轉檔順滑見緊湊，並有不俗嘅Off-road演繹。再者，車廂鋪排豪華又舒適，兼且被動式安全設施充裕。</fontstyle></spanclass></p><p><b> 福士TouaregV6規格</b> &#13;<br> 引擎：3189ccV6DOHC&#13;<br> 馬力：220ps/6400rpm&#13;<br> 扭力：31.1kgm/3200rpm&#13;<br> 傳動：6前速半自動波，恒式四驅&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：235/65R17BridgestoneTuranza&#13;<br> 尺碼：4754×1928×1726mm&#13;<br> 軸距：2855mm&#13;<br> 車重：2229kg&#13;<br> 0-100公里：9.9秒&#13;<br> 極速：203km/h&#13;<br> 平均耗油：13.8L/100km&#13;<br> 新車售價：約港幣40萬起&#13;<br> 查詢：合泰汽車（28828938）</p><p><spanclass><fontstyle>同級對手比較  &#13;<br> <b> 保時捷CayenneS</b> &#13;<br> 引擎：4511ccV8DOHC&#13;<br> 馬力：340ps/6000rpm&#13;<br> 扭力：42.9kgm/2500-5500rpm&#13;<br> 尺碼：4782×1928×1699mm&#13;<br> 軸距：2855mm；車重：2245kg&#13;<br> 0-100公里：7.2秒；極速：242km/h&#13;<br> 新車售價：約港幣100萬起&#13;<br> 查詢：保時捷中心（29262911）&#13;<br> 短評：暫時香港代理未有安排傳媒往外地作實地測試，惟CayenneS可算係福士Touareg嘅高性能姊妹版，較着重On-road嘅速度及操控性，重有至Top嘅CayenneTurbo（馬力450匹）版本蓄勢待發。</fontstyle></spanclass></p><p><b> 富豪XC90T5</b> &#13;<br> 引擎：2922cc直6TwinTurbo&#13;<br> 馬力：272ps/5100rpm&#13;<br> 扭力：38.8kgm/1800-5000rpm&#13;<br> 尺碼：4800×1900×1740mm&#13;<br> 軸距：2860mm；車重：2046kg&#13;<br> 0-100公里：9.3秒；極速：210km/h&#13;<br> 新車售價：約港幣45萬起&#13;<br> 查詢：太古汽車（29238080）&#13;<br> 短評：新車快者可望年底前抵埗，較同級突出會係佢有嘅三排七座位設計，布局亦媲美轎車格局；新車以針對On-road為主，既富安全感，又見低轉加速有力。</p></body></html>