<html><header><meta charset="utf-8"><title>為食至愛油炸茄子晚晚勁做SitUp</title></header><body><h1>為食至愛油炸茄子晚晚勁做SitUp</h1><p>由Model轉職至電視藝員的駱樂，一副貌似韓君婷的樣子，報告天氣時叫觀眾印象難忘。在鏡頭的背後，駱樂原來極愛煮番兩味，最拿手炮製她最愛吃的茄子，在貪吃的背後，往往換來一團肥膏，每日要進行地獄式運動，將肥肉減走。&#13;<br>&#13;<br>記者：區佩嫦&#13;<br>攝影：楊錦文&#13;<br>髮型：YoshiByHeadquarters</p><p><b> 駱樂個人檔案</b> &#13;<br> 藝名：駱樂&#13;<br> 年齡：20歲&#13;<br> 入行：兩年多&#13;<br> 現參與節目：亞洲電視天氣女郎、慧珊時尚坊主持&#13;<br> 嗜好：唱歌、作歌、瞓覺、煮幾味</p><p><spanclass><fontstyle>油炸茄子三文治  &#13;<br> 古靈精怪的駱樂，介紹這味同樣古怪的炸茄子三文治。這款菜式其實是駱樂參考不同的烹飪書創作而成，三文治內有齊她最愛吃的茄子、芝士、鯪魚肉，而紫蘇葉則用來吊味。&#13;<br> &#13;<br> 試味報告：溶化了的芝士滲入鯪魚肉內，味道夠晒香濃，爽口的魚肉與軟腍腍的茄子，兩者的口感成強烈的對比，效果的確不錯。</fontstyle></spanclass></p><p><b> 材料：</b> &#13;<br> 茄子　2條&#13;<br> 鯪魚肉　$5&#13;<br> 芝士　3片&#13;<br> 紫蘇葉　10片&#13;<br> &#13;<br> <b> 150下SitUp保苗條</b> &#13;<br> 駱樂自8、9歲開始已愛上烹飪，經常在廚房內跟媽咪偷師，記憶所及，第一味親自下廚的菜式便是荷包蛋。今次介紹的油炸茄子三文治是她最愛吃的餸菜，可惜卻是油膩的菜式，每次食完都要勁做150下SitUp，以挽救潛在的「暴肥」危機。&#13;<br> &#13;<br> <b> 做法：</b> </p><p><spanclass><fontstyle>牛油焗鮮菇  &#13;<br> 除茄子外，菇類亦是駱樂的至愛，平日駱樂最愛炮製這味焗時菇，最大原因是製法簡單。只要將所有材料撈勻，放入焗爐就得。雖然話菇類唔肥，夠晒健康，但小記眼見駱樂差不多放咗半嚿牛油，難怪現在的駱樂較初入行時更見珠圓玉潤。&#13;<br> &#13;<br> 試味報告：駱樂親手炮製的牛油焗鮮菇，勝在原汁原味，爽滑帶韌度的鮮菇，極富口感，小記覺得若加塊芝士焗，效果會更佳。&#13;<br> &#13;<br> <b> 材料：</b> &#13;<br> 金菇　1包&#13;<br> 秀珍菇　1包&#13;<br> 靈芝菇　1包&#13;<br> 蘑菇　1包&#13;<br> 罐頭草菇(可用新鮮代替)　1罐&#13;<br> 粟米粒　1罐&#13;<br> 牛油　適量&#13;<br> &#13;<br> <b> 做法：</b> </fontstyle></spanclass></p><p><spanclass><fontstyle>樂富街市  &#13;<br> 平日駱樂多數喺藍田嘅德田街市買餸，咁啱今晚要返亞視做天氣女郎，廚癮大發，結果趁錄影前嘅小空檔，搭車去廣播道附近嘅樂富街市買餸，跟住放工先攞啲餸返屋企玩煮飯仔。</fontstyle></spanclass></p><p><b> 第一站：輕身茄子至靚</b> &#13;<br> 入到街市，駱樂二話不說就行勻全個街市嘅菜檔，駱樂話呢檔嘅茄子睇落幾靚，所以就幫襯呢檔。駱樂同檔主都話，茄子外表唔爛、有光澤，拎上手輕身，就算係靚茄子！</p><p><b> 第二站：菇類外表新鮮</b> &#13;<br> 買餸當日好多菜檔都無菇賣，行勻全個場終於見到有檔有齊金菇、靈芝菇、秀珍菇賣，老闆見駱樂咁靚女，重醒佢買菇貼士：「最緊要個樣新鮮，唔霉就得啦！」</p><p><b> 第三站：現成鯪魚肉夠方便</b> &#13;<br> 最後一站就係去魚檔買現成嘅鯪魚肉，一般賣淡水魚嘅魚檔都會有已攪碎的鯪魚肉賣，駱樂就貪呢啲鯪魚肉夠晒方便，老闆話不妨加啲葱花同臘肉粒，咁樣鯪魚肉先夠香。</p></body></html>