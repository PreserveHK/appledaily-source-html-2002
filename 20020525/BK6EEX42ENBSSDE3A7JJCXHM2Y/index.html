<html><header><meta charset="utf-8"><title>掃平貨：<br>OFFSPIN搬遷特賣$200潮流拖任你掃</title></header><body><h1>掃平貨：<br>OFFSPIN搬遷特賣$200潮流拖任你掃</h1><p>雖然滿街店舖均以減價促銷作招徠，但抵唔抵買始終視乎個人心水，不過今次介紹的OFFSPIN特賣場，相信年輕OL都會話抵。由於銅鑼灣OFFSPIN分店搬遷的關係，場內全部貨品均以筍價發售，當中最吸引莫如夏季的拖鞋涼鞋款式，大部份以$200的低價益街坊，相信各位女士掃到正貨之餘，荷包都可以慳唔少。&#13;<br>記者：區佩嫦&#13;<br>攝影：林栢鈞&#13;<br>ImageGirl：Celina</p><p><spanclass><fontstyle>女人味通花皮拖  &#13;<br> 這對來自美國NM70的平底拖鞋，鞋面用了柔軟兼通花的皮製成，配上黑色的綁繩，極具女性味道。此外，鞋頭較為闊身，雙腳不會覺得太緊迫，最啱行街Shopping時穿着。除了粉紅色外，還有黑色及紅色選擇。&#13;<br> 尺碼：6-9號&#13;<br> 貨量：約30對&#13;<br> 原價：$690&#13;<br> 特賣價：$200&#13;<br> </fontstyle></spanclass></p><p><spanclass><fontstyle>Cutie波波最吸引  &#13;<br> 講到款式過癮Cutie，小記就推介這款來自西班牙的BISOUBISOU拖鞋，整對鞋均以波波為圖案，以令身人造皮製成，鞋面更有不同顏色的波波點綴，簡單中見心思，備有黑白兩色任君選擇。&#13;<br> 尺碼：37-39號&#13;<br> 貨量：約100對&#13;<br> 原價：$490&#13;<br> 特賣價：$120</fontstyle></spanclass></p><p><spanclass><fontstyle>沙灘拖$50一對  &#13;<br> 講到價錢吸引，小記必定介紹這對NM70的沙灘拖，全對沙灘拖用人造皮製造，鞋底有少許的凹凸坑紋，顏色有粉紅色、綠色同黃色，夠晒Colourful，售價只係$50一對，價錢的確超值，不過貨量就有限，各位不妨早啲到場掃！&#13;<br> 尺碼：7-9號&#13;<br> 貨量：約11對&#13;<br> 原價：$290&#13;<br> 特賣價：$50</fontstyle></spanclass></p><p><spanclass><fontstyle>草原風味麻繩拖  &#13;<br> 經常穿T恤牛仔褲的小記，反而愛一些感覺中性的拖鞋鞋款，就好似呢對BISOUBISOU拖鞋，大圓頭設計着上腳夠晒舒服。不過最特別是鞋墊位用麻繩織製而成，再配埋鞋面上的雀仔圖案，帶點原始的味道。&#13;<br> 尺碼：35-39號&#13;<br> 貨量：約60對&#13;<br> 原價：$390&#13;<br> 特賣價：$120</fontstyle></spanclass></p><p><spanclass><fontstyle>高踭拖設計簡約  &#13;<br> 這對高踭拖最啱女性化的你穿着，全對鞋用了杏色的仿皮製造，質地舒服，鞋面只有簡單的幾何圖案點綴，設計較為簡單，加上約2吋的鞋踭，襯返工衫或牛仔褲一樣給人高䠷的感覺。&#13;<br> 尺碼：35-39號&#13;<br> 貨量：約30對&#13;<br> 原價：$790&#13;<br> 特賣價：$190</fontstyle></spanclass></p><p><spanclass><fontstyle>輕巧厚底夠舒適  &#13;<br> 今年厚底拖又回歸，呢對啡色的厚底鞋就啱晒今年潮流。這對拖鞋來自美國的BCBG，其厚底部份用了水松木製成，又輕又舒服，鞋面的不規則通窿設計，帶點我行我素的不羈味道，襯番條爛牛仔褲就入型入格。&#13;<br> 尺碼：36至38號&#13;<br> 貨量：約35對&#13;<br> 原價：$490&#13;<br> 特賣價：$150</fontstyle></spanclass></p><p><spanclass><fontstyle>大熱牛仔人字拖  &#13;<br> 每年夏天，人字拖的款式都會大熱，好似呢款西班牙RAS人字拖，人字位用了深淺不一的牛仔布製成，配埋金鞋墊及大紅鞋邊，成熟之中又帶點潮流味道，簡簡單單襯條牛仔褲簡直一流。&#13;<br> 尺碼：37-39號&#13;<br> 貨量：約20對&#13;<br> 原價：$490&#13;<br> 特賣價：$200&#13;<br> </fontstyle></spanclass></p><p><spanclass><fontstyle>牛仔布OL鞋  &#13;<br> 想買返工鞋的話，相信呢對牛仔布製的平底鞋就啱晒各位心水啦！這對鞋來自西班牙的RAS，深色牛仔布配襯閃粉紅布綑邊及蝴蝶結，極之女性化，而平頭設計着上腳又夠晒舒服。&#13;<br> 尺碼：36-38號&#13;<br> 貨量：約30對&#13;<br> 原價：$650&#13;<br> 特賣價：$200</fontstyle></spanclass></p><p><b> OFFSPIN特賣場</b> &#13;<br> 特賣日期：即日起至6月5日&#13;<br> 營業時間：11:00am-9:30pm（星期一至五）；11:00am-10:00pm（星期六、日）&#13;<br> 地址：銅鑼灣記利佐治街19號名店廊地下11號舖&#13;<br> 查詢電話：28954498</p></body></html>