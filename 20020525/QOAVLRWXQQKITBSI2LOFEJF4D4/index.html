<html><header><meta charset="utf-8"><title>新車速報：<br>新版褔士Polo慳油實用小車子</title></header><body><h1>新車速報：<br>新版褔士Polo慳油實用小車子</h1><p>響歐洲大行其道嘅新一代福士Polo，終於運抵香港開售喇！咪睇佢只屬一部城市代步小車，皆因佢有大車嘅高剛性車體設計之餘，佢重有高性能房跑車嘅電子限滑差速（EDL）同牽引系統（ASR），令駕駛倍見樂趣及安全外，極低嘅耗油量同小巧車身結構，絕對係現今城市人至佳嘅代步工具嚟㗎！&#13;<br>&#13;<br>記者：陳偉林攝影：陳偉強&#13;<br>ImageGirl：Marcella</p><p><spanclass><fontstyle>小車市場備受重視  &#13;<br> 響歐洲地區一直備受重視嘅小車市場，向來各大車廠都不敢掉以輕心，兼且重會用上高規格設計車款，務求響呢個龐大嘅市場上站穩陣腳嘛！而素來響本土及歐洲市場上有頗高評價嘅福士Polo；為要配合時代步伐，早前更推出全新車系，四圓大燈配合小巧車身設計，加上四輪大尺碼15吋合金胎軨組合，更使人留有深刻印象㗎！</fontstyle></spanclass></p><p><spanclass><fontstyle>超卓電子裝置富安全感  &#13;<br> 新打入香港市場嘅Polo，以一台1.4公升直4DOHC偈為主打，雖然性能輸出唔算突出，但就勝在低轉有高扭力同慳油特性，好啱作日常代步之用外，四輪高規格嘅碟式制動，加上ABS連EBD裝置，還有可跟高性能房跑車相比嘅ASR同EDL裝置，遇事煞車可有收放自如之感外，重有出眾嘅循迹同穩定性呢！</fontstyle></spanclass></p><p><spanclass><fontstyle>空間闊落設備齊  &#13;<br> 鑽進車廂嗰份闊落感，令你唔敢相信呢部Polo只係小車級別；而行車時出色嘅隔音效果，原來係來自給強化多33%嘅車體結構所帶來嘅體驗。至於設備方面，佢除咗有四門電窗、門邊電鏡及電天窗外，重有原廠高級音響及冷氣設備，當然唔少得重有四個安全氣袋嘅組合㖭！</fontstyle></spanclass></p><p><spanclass><fontstyle>記者試後簡評  &#13;<br> 優點：造型突出有別於一般小車風格，設備媲美高級轎車級別。&#13;<br> 缺點：性能只屬一般，車廂陳設略嫌膠感較重。&#13;<br> &#13;<br> <b> 福士Polo1.4規格</b> &#13;<br> 引擎：1390cc直4DOHC&#13;<br> 馬力：77ps/5000rpm&#13;<br> 扭力：12.9kgm/3800rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：195/50R15BridgestoneTuranzaRE30&#13;<br> 尺碼：3897×1650×1465mm&#13;<br> 軸距：2460mm；車重：1183kg&#13;<br> 0-100公里：15.3秒&#13;<br> 極速：168km/h&#13;<br> 平均耗油：7.6L/100km&#13;<br> 新車售價：$129,000&#13;<br> 車輛提供：合泰汽車（28828938）</fontstyle></spanclass></p></body></html>