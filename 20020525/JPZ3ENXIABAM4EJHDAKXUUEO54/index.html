<html><header><meta charset="utf-8"><title>寫劇本頭都大埋<br>張國榮認情緒不穩</title></header><body><h1>寫劇本頭都大埋<br>張國榮認情緒不穩</h1><p>張國榮近日被指染上怪病致精神異常，前晚他出席新款手提電話發布會時，卻顯得精神奕奕，還不時說笑搞氣氛，哥哥表示近日因編寫劇本致情緒不穩。</p><p>張國榮（哥哥）、李嘉欣、張天愛及設計師鄭兆良等，前晚往灣仔會展出席諾基亞（Nokia）新款手提電話發布會。近日不斷有報道指哥哥染上怪病，以致精神異常，前晚西裝筆挺的哥哥精神奕奕地現身，他拿着新款手提電話時，還不時搞笑地自稱不懂用高科技產品。<br> &#13;<br> <spanclass>工作太多 &#13;<br> 哥哥在台上與主持閒聊時，透露近日他正為編寫新戲劇本而頭痛，才會導致精神及情緒有點不穩定。&#13;<br> 哥哥說：「我最近寫緊劇本，搞到頭都大埋，有少少精神唔穩定，做導演同演員唔同。我又啱啱錄完唱片，好多工作做緊，精神上有少少辛苦囉。」&#13;<br> 而嘉欣談到哥哥的身體狀況時，她說：「我喺後台有同佢傾偈，佢冇乜事呀，重好靚，佢好精神、好健康。」至於有謂哥哥染上怪病，嘉欣笑說：「唔應該問咁蠢嘅問題，佢唔似有任何病。」&#13;<br> 哥哥、李嘉欣、張天愛及鄭兆良四人，前晚更獲大會送贈新款Nokia8910鈦金屬手提電話一部，巿值約五千三百八十元。<br> &#13;<br> <spanclass>獲贈星星 &#13;<br> 此外，大會更向美國StarFoundation公司購買星星，以哥哥等名字命名後，送贈給他們，每顆星約值三百港元。哥哥說：「好開心有粒星叫Leslie（哥哥洋名），如果我要送粒星畀人，我會送畀一路支持我嘅廣大fans。」&#13;<br> 嘉欣則說：「我由細到大都好鍾意星，有機會我都要送粒畀媽咪。」	&#13;<br> 採訪：魯萍、梁錦雯&#13;<br> 攝影：黃文成、仇志德</spanclass></spanclass></p></body></html>