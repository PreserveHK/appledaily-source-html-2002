<html><header><meta charset="utf-8"><title>　　高志森難忘新藝城激勵對聯 - 李八方</title></header><body><h1>　　高志森難忘新藝城激勵對聯 - 李八方</h1><p>噚日嘅創意工業研討會，八方覺得導演高志森嘅發言最有啟發性。佢講番八十年代初出道，加入當時由麥嘉、黃百鳴等成立嘅新藝城做小編劇，一入到間專門用嚟度橋嘅「奮鬥房」就嚇咗一跳，因為牆上掛住一幅對聯「長江後浪冚前浪，一代新人葬舊人」，比起原本嘅「推前浪」同「勝舊人」激好多。&#13;<br> 高大導演由此悟出，創意唔係請客食飯，唔使同人客氣。八方都記得當年由高志森導演嘅《開心鬼》票房勁收，唔知係唔係因為睇咗呢副對聯。&#13;<br> 高志森又提出「創意元素論」中，所謂創意其實係將不同元素重新組合。&#13;<br> 講得好似好玄，高志森一舉實例大家就明晒：傳真機即係電話加影印機，許氏兄弟嘅《最佳拍檔》，原來係由西片《占士邦００７》加《午夜狂奔》，再加莎士比亞名劇《馴悍記》，佩服！佩服！&#13;<br> 當年新藝城「奮鬥房」有一幅對聯嚇親高志森：&#13;<br> 　　一代新人葬舊人&#13;<br> 　　長江後浪冚前浪&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>