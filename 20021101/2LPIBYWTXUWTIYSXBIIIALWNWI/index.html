<html><header><meta charset="utf-8"><title>大笪地由俾人鬧到旺場　日賣2,000碟海鮮</title></header><body><h1>大笪地由俾人鬧到旺場　日賣2,000碟海鮮</h1><p>大笪地三百多個攤檔，以懷舊作招徠，怎知未開張問題就一籮籮，小檔主為求自保，紛紛度計，$1筍貨一檔接一檔，免費試飲試食試玩，甚至示範食彎腰雪條……結果整個場真的弄得熱烘烘，食腦嘅果然成功上位。&#13;<br>&#13;<br>記者：李玉蘭　攝影：陳陶鈞　ImagePeople：Gigi&amp;KevinFromImagineLtd</p><p>這攤檔「現成」的麥芽餅每件$4，看見懷舊有市，另一店舖又跟着買來大桶麥芽糖，還要即做即賣，每件$3兩件$5，果然其門如市！做生意講變通、講噱頭，即使一個小小檔口都要費盡心思，如果你看見有人條脷可以伸到好長好長、個攤檔成日有人大排長龍……你會行埋去睇睇嗎？</p><p><center> <spanclass><fontstyle>吃  </fontstyle></spanclass></center> </p><p><spanclass><fontstyle>滿枱生猛海鮮一晚掃清  &#13;<br> 有乜好：攤晒畀你睇有幾新鮮&#13;<br> &#13;<br> 食海鮮單靠平並不夠，六記海鮮檔就在大大張枱上，擺滿蜆、螺、瀨尿蝦等近30款每碟$25、「郁郁吓」的海鮮，任客人看清看楚才即點即烚。忙得唞不過氣的主管葉先生說：「每天賣二千多碟，每晚收工都所剩無幾！利潤唔多，但最重要是有生意！」</fontstyle></spanclass></p><p><spanclass><fontstyle>替雪條熱身　日賣600支  &#13;<br> 有乜好：騎騎呢呢，咬住「舌頭」&#13;<br> &#13;<br> 近日時寒時雨，檔主邱先生還是不時把這款「舔舔脷震震啫喱棒」放在嘴裏含啜，或用雙手替它「熱身」後，不斷搖來搖去！因為遠看實在太似搖動一條舌頭棒，所以引來不少人圍觀。&#13;<br> 「它面世幾個月了，但知道的人不多，見它有Point，我便日日咬住它做宣傳，真是人人行過都望多兩眼！我會一邊教客人如何替棒棒『熱身』做出搖來搖去的效果，一邊向客人的朋友Sell另一款彩虹冰條！雖然我以公價$6發售，但單是這兩款平均每日銷量達600支，每日搵過千元！」</fontstyle></spanclass></p><p><spanclass><fontstyle>小小爐頭造勢　大排長龍  &#13;<br> 有乜好：人等我又等，好食咪執輸&#13;<br> &#13;<br> 專售串燒、雞翼、鴨舌的禾之味員工不敢透露每天銷量，只謙稱因為爐頭細，才會引致大排長龍，這可能正是老闆的心意呢，但如果唔好食一樣死。不過，ModelGigi果然被這般氣勢吸引，一於跟「隊」，還對台灣鴨舌直豎拇指；而Kevin則說：「露天茶座面前是無敵海景，有海風有夜景，周圍的人都吃得興奮，給人優哉游哉的開心氣氛，單是為吃而來也值得！」</fontstyle></spanclass></p><p><center> <spanclass><fontstyle>玩  </fontstyle></spanclass></center> &#13;<br> &#13;<br> <spanclass><fontstyle>懷舊玩意懷舊價$1拋銀仔  &#13;<br> 有乜好：$1玩得起，$20人人有獎&#13;<br> &#13;<br> $1玩一次，擲中階磚的舊橋全天候「被人圍」，但說到有橋，還是廣告出身的潘先生有心思：「只要你付出$20，便可在射擊、碌波等遊戲中選兩項玩，每項有3至10次機會！即使眼界差啲，也可用幾份細獎換取一份大獎！如果遲遲未有收穫，我們都會送他紀念品，最重要皆大歡喜！」</fontstyle></spanclass></p><p><spanclass><fontstyle>新派水晶占卜每次$80  &#13;<br> 有乜好：結合《易經》中西合璧&#13;<br> &#13;<br> 吃吃喝喝三四小時，Gigi最感觸良多卻是水晶占卜，「我只是挑了兩顆水晶，王師傅便踢爆了我的感情困局，真是愈聽愈心驚！但我還是很感激他送了兩顆水晶給我，還說明年立春就會有個好人等着我！」在旺角設店的王師傅說：「這個結合《易經》的新派占卜仍未被市場消化，現在每次由$150減至$80。」</fontstyle></spanclass></p><p><center> <spanclass><fontstyle>購物  </fontstyle></spanclass></center> </p><p><spanclass><fontstyle>平價炒賣貨明益麥當勞Fans  &#13;<br> 有乜好：香港冇得賣&#13;<br> &#13;<br> 老闆原本只賣球衣，「一開檔就知不可以靠衫食胡！好彩我有不同的世姪女在外國讀書，所以我們有『老麥』台灣版的TheDog、韓國版的小熊維尼……但都不及這個一套12個歐洲版史諾比，它在網上曾被炒至三千多元，所以即使我賣$480也一樣有銷路！」</fontstyle></spanclass></p><p><spanclass><fontstyle>的骰瓷器$1有交易  &#13;<br> 有乜好：來路貨色地踎價&#13;<br> &#13;<br> 這間在中環有十多年歷史的店舖，八成貨品是由香港人手繪，主攻遊客市場。「當初說大笪地是針對遊客而設，以為這些殖民色彩的陶瓷必定形勢大好，怎知入場人士幾乎全是本地人，我們惟有推出$1個筷子座吸引人客，還有手繪燉盅二折出售！」</fontstyle></spanclass></p><p><spanclass><fontstyle>獨家手繪Tee平少少好搶手  &#13;<br> 有乜好：獨一無二有創意&#13;<br> &#13;<br> 22歲的阿Sam當了四年髮型屋，今次在家人協助下，用了三萬多元開檔賣自己畫的T恤，「起初每件賣$110至180就無人問津，但減價至每件$100至120後，在短短幾天便賣了20多件！我並不是甚麼學院出身，也不屬甚麼流派，每款只能畫出一件，我打算約滿後出市區開舖。」</fontstyle></spanclass></p><p><spanclass><fontstyle>上環大笪地（信德中心旁）  &#13;<br> 時間：周一至周五6:00pm?:00am&#13;<br> 周六、周日及公眾假期11:00am?:00am</fontstyle></spanclass></p><p><spanclass><fontstyle>有墟趁  &#13;<br> &#13;<br> <b> 假日行人坊</b> &#13;<br> 地點：上環永樂街及摩利臣街&#13;<br> 時間：周日及公眾假期12:00nn?:00pm&#13;<br> 特點：25個手工藝攤檔&#13;<br> &#13;<br> <b> 凌霄閣跳蚤市場</b> &#13;<br> 地點：山頂凌霄閣五樓觀景台&#13;<br> 地點：周日及公眾假期11:00am?:00pm&#13;<br> 特點：20檔食品、精品、手工藝&#13;<br> &#13;<br> <b> 小欖跳蚤市場</b> &#13;<br> 地點：屯門青山公路青發街59區&#13;<br> 時間：周六、周日及公眾假期10:00am?:00pm&#13;<br> 特點：200個購物攤檔、餐廳、燒烤場、釣蝦場、鐵達尼橡皮滑梯、日本彈珠機、出海睇白海豚</fontstyle></spanclass></p></body></html>