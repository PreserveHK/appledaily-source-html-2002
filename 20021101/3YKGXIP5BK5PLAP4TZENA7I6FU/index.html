<html><header><meta charset="utf-8"><title>政府拍賣會火箭式競投$1.4/個<br>14萬胸圍賣去非洲</title></header><body><h1>政府拍賣會火箭式競投$1.4/個<br>14萬胸圍賣去非洲</h1><p>「十九萬二千，成交！」政府物料供應處昨拍賣一批十四萬四千個胸圍，兩名競投者於五分鐘內激烈叫價三十七口，最後由一名胸圍廠家余先生投得，成本價約每個一元四角。余先生雖然是「皇家倉」拍賣會的常客，但這批準備轉手批發到非洲的胸圍，卻令他老貓燒鬚，較原先的預計出高了一倍價錢，每個只賺三角，整批轉手才賺得四萬三千多元。　News埋身擊專組</p><p>拍賣會早上十時半開始，四十五分鐘後輪到拍賣胸圍項目，資深拍賣師尹志強取代下屬走上拍賣台，高聲說：「胸圍喎！」博得台下近百名競投男士一陣哄笑。一批十四萬四千個胸圍，無底價開賣。第一口叫價五萬元，剎那間，已聽到有人開價八萬；一陣屏息，拍賣師立時搶口「畀多兩千啦！」穿藍色衫的余先生，與穿橙色間條衫的劉先生，即時不斷出價，競投數字如火箭急升至約十七萬元，弄得劉先生忍不住大叫：「咪住！咪住！幾多錢話？」「十七萬五，得唔得呀？」拍賣師的左手在余先生面前掃一掃，余先生像着了魔似的點點頭。拍賣師大叫十八萬！<br> &#13;<br> <spanclass>買賣對話「唔好講粗口啦！」 &#13;<br> 坐在後排的劉先生與拍賣師像念急口令般對話：「諗吓先好唔好？」「唔使諗啦！……十八萬二嘞！」「妖！」「唔好講粗口啦！」余先生出價至十九萬二千，劉先生：「唔買嘞！唔買嘞！」拍賣師一錘定音。&#13;<br> 從事胸圍生意約八年、在內地有五間合夥胸圍廠的余先生拍賣會後接受訪問說，近日有朋友想要一批平價胸圍，他閱報知悉物料供應處昨晨有大批胸圍拍賣，於是到場出價，料不到遇上推價技巧高超、猶如撩蟋蟀打的拍賣師尹志強。&#13;<br> 原欲執平貨的余先生，事後有點勞氣說：「嗰個尹志強吖，畀佢掃吓掃吓咁就出咗呢個價，本來我諗住用八、九萬買批貨，圍起五、六毫子一個胸圍，轉手一蚊兩毫都有一倍利潤賺，𠵱家畀晒拍賣行啦。」<br> &#13;<br> <spanclass>買貴一倍「自己做都得啦！」 &#13;<br> 余先生謂，用十九萬二千買該批胸圍，成本價每個幾達一元四角，要有得賺，起碼要以一元七角批發轉手，「$1.4一個我自己做都得啦，使乜嚟呢到買，所以今次拍賣對我係冇意思嘅！」余先生原來平日經常去拍賣會，「成間工廠大廈我都係咁投啦！」今次老貓燒鬚，全怪自己意氣用事。&#13;<br> 余先生稱，他在內地投資生產的胸圍數目，每年「億億聲」，主要批發轉口到非洲和印度等國家。&#13;<br> 他說近兩年經濟不景，胸圍生意利潤急跌八成，要靠薄利多銷，「出多一半貨，先可賺番夠原先嘅利潤，咁即係賺少好多啦。」</spanclass></spanclass></p></body></html>