<html><header><meta charset="utf-8"><title>　　Armani怕爆炸旗艦店開幕失色 - 李八方</title></header><body><h1>　　Armani怕爆炸旗艦店開幕失色 - 李八方</h1><p>位於中環ChaterHouse的Armani香港旗艦店今日開張。呢間三萬幾呎名店，係Armani全球第二大的ConceptStore；八方噚日去睇過，真係好正，但又特別覺得可惜。&#13;<br> 緣起於Armani好重視香港呢間店，從未嚟過香港嘅「意大利國寶」GiorgioArmani本來會親自嚟港主持開幕儀式，佢哋重訂咗添馬艦個場做舞台，準備搞一場大騷，然後開Party，請埋女歌手AngieStone專程由紐約飛來表演；當然重有無數嘉賓，肯定係國際盛事。&#13;<br> 可惜峇里爆炸後，呢位時裝界巨星決定唔嚟喇，時裝表演亦取消。開幕禮雖然如期喺噚日舉行，但已失色不少。香港平白錯失一次成為國際焦點的宣傳機會，一早收到帖嘅曾蔭權，或者要留喺屋企睇電視。&#13;<br> （圖）時裝界巨星GiorgioArmani去咗烏克蘭基輔，唔嚟香港旗艦店嘅開幕禮。	美聯社&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>