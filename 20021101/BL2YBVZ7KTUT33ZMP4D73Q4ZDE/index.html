<html><header><meta charset="utf-8"><title>新車速報：<br>福士GolfGTI25周年紀念版限量辣跑</title></header><body><h1>新車速報：<br>福士GolfGTI25周年紀念版限量辣跑</h1><p>福士Golf可稱得上係車壇長青樹，推出至今一直廣受車迷歡迎，當中尤以頂級跑版GTI型號為甚；然而，適逢GolfGTI推出25周年，故廠方特別推出GolfGTI25周年特別版，並以限量形式發售。新車不但有齊全車包圍外，跑車化車廂布局及180匹強勁馬力輸出，亦能將其一份跑車形象顯現出來。香港代理亦已將之引入，不如今日一齊嚟先睹為快，睇睇全港只得10部嘅GolfGTI25周年特別版，究竟有何吸引力啦！&#13;<br>記者：黃凱穎&#13;<br>攝影：陳偉強&#13;<br>ImageGirl：Irene</p><p><spanclass><fontstyle>全車包圍辣味十足  &#13;<br> 雖然響大家眼前呢部GolfGTI25周年特別版，外形設計依舊保留有原來GTI型號嘅三門掀背設計，但廠方就特別為其加裝上一套全車包圍，當中包括有頭尾擾流器、車身兩側裙腳，響四輪18吋BBS跑車合金胎軨、車尾定翼同埋跑車尾喉襯托下，一派高性能跑車形象完全表露無遺，當然唔少得重有GTI嘅Logo啦！</fontstyle></spanclass></p><p><spanclass><fontstyle>Recaro桶椅妥貼舒適  &#13;<br> 新車不但外形變得更富跑味之餘，就連車廂內嘅裝潢亦經過廠方精心改良；當中一雙前排座椅為Recaro跑車桶椅，乘坐妥貼舒適外，而且重有紅色GTI字樣，賣相可謂既精緻又吸引。另外，車上更鑲有刻上紅色GTI字樣嘅門檻、全新跑車腳踏、設計得活像高爾夫球嘅波棍的，同埋三幅式跑車軚環，從而可凸顯其尊貴身份。其他設備配搭亦見齊全，除車門電窗及門邊電鏡外，當然唔少得重有原廠恒溫冷氣、高級音響，以及合共四個安全氣袋，以保障車上乘客安全啦。</fontstyle></spanclass></p><p><spanclass><fontstyle>1.8Turbo偈勁力十足  &#13;<br> 機械配搭方面，新車改用一台1.8公升直4Turbo引擎，動力輸出強勁之餘，匹配一套6前速手動波箱，起步加速反應敏捷又流暢；而剛強有度嘅車架，響較原有GTI型號降低10mm嘅跑車懸掛組合及四輪高性能輪胎輔助下，行車循迹性之高予人有莫大信心。然而，四輪碟式制動，響多套電子系統如ABS、EBD等輔助下，亦予人有收放自如之感呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>記者試完車有何評價呢？  &#13;<br> 呢部GolfGTI25周年特別版不但極富跑味，就連車內前排一雙Recaro桶形跑車座椅，亦見有十足承托力；加上一台1.8公升直4Turbo偈所迸發出嘅180匹馬力，匹配6前速手波及跑車懸掛組合，行車表現真係好有跑車Feel，加上全港限量只得10部，真係夠晒矜貴。不過，只得雙門款式供車迷選擇，或未能迎合部份用家要求。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>福士GolfGTI25周年特別版規格  &#13;<br> 引擎：1781cc直4DOHCTurbo&#13;<br> 馬力：180ps/5500rpm&#13;<br> 扭力：24.0kgm/1950-5000rpm&#13;<br> 傳動：6前速手動波箱&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）透氣碟（ABS）&#13;<br> 輪胎：225/40R18MichelinPilotSport&#13;<br> 尺碼：4149×1735×1444mm&#13;<br> 軸距：2511mm；車重：1279kg&#13;<br> 0-100公里：7.9秒；極速：222km/h&#13;<br> 平均耗油：8.4L/100km&#13;<br> 新車售價：$280,000&#13;<br> 車輛提供：合泰汽車（28828938）</fontstyle></spanclass></p></body></html>