<html><header><meta charset="utf-8"><title>電腦新產品：<br>吳彥祖力推Canon最新數碼相機</title></header><body><h1>電腦新產品：<br>吳彥祖力推Canon最新數碼相機</h1><p>臨近暑假黃金檔期，各大牌子生產商開始密鑼緊鼓，為旗下產品造勢。Canon在昨天記者發布會中，不單止一口氣展示三部新款數碼相機、四部打印機，重搵嚟人氣型男吳彥祖，幫手推廣旗下七大新產品。&#13;<br>記者、攝影：徐影龍</p><p><spanclass><fontstyle>IXUS孖寶細有細玩  &#13;<br> 三部數碼相機，黑金剛G2之前已介紹過，今次集中介紹兩部IXUS新機330同V2。基本上IXUS330同V2規格上大同小異，同樣繼承IXUS纖巧機身特色，至啱周街影SnapShot，感光元件同樣採用200萬像素CCD，儲存介面依舊為CompactFlash。新機首度加入支援Canon嘅DirectPrint技術，可直駁Printer印相，完全毋須經電腦處理。兩者最大分別在於330配備三倍光學變焦鏡頭，V2則只有兩倍光學變焦，體積上亦因此有別，V2較330約莫細20%，重量亦較輕，用家可選擇適合自己嘅機款。</fontstyle></spanclass></p><p><spanclass><fontstyle>新機冇腦印相  &#13;<br> Canon新加嘅DirectPrint技術，令數碼相機毋須依賴電腦，直駁打印機Print相，揀相、預覽等均由數碼相機負責，呢種技術已加入全線Canon新型號打印機中，發布會展示三款具DirectPrint新型號噴墨打印機，當中最受注目算係S820D。呢部Printer額外加入PCMCIA插槽，讓用家抄入各式記憶卡儲存之數碼相片，再即時列印出嚟。透過PCMCIA印相時，可利用機身右邊嘅黑白屏幕，作相片、解像度及無邊打印等選擇，若接駁另購之彩色LCD顯示屏(型號CV-100，$988)，則可先行預覽相片才決定列印。&#13;<br> 另一部新機為S900($2,988)，基本上跟S820D差不多，同樣具有DirectPrint、2,400dpi、4微微升墨點及無邊打印等優點，不過就欠缺PCMCIA插槽同LCD，取而代之係更快嘅打印速度，一張A4尺寸相片只需一分鐘便列印完成。最後一部S9000則為S900之進化版，除冇邊打印技術及DirectPrint，列印尺寸更達到A3+，速度亦比一般A3機種高，賣價$3,988。</fontstyle></spanclass></p><p><spanclass><fontstyle>心愛靚相周街印  &#13;<br> 流動相片打印一向都不乏支持者，除因攜帶方便、即影即印外，呢類機種都係採用熱昇華打印技術，做到打印成品「零」墨點，色彩及細緻度非常高，算係最接近傳統相片嘅打印技術。Canon呢部流動PrinterCP-100，新增支援多種尺寸打印相紙，包括4R、3R、卡片尺寸同貼紙相，另外亦由只對應濕電，增加支援專用充電池，成為真正流動Printer，不過因此機身體積比舊型號為大。CP-100支援Canon全線數碼相機，透過DirectPrint技術，可做到免電腦打印。&#13;<br> &#13;<br> CP-100規格表：&#13;<br> 打印技術：熱昇華&#13;<br> 重量：970g&#13;<br> 相片解像度：300dpi&#13;<br> 列印紙張：4R、3R、卡片尺寸及貼紙相。&#13;<br> 體積：172（W）×178（H）×60（D）mm</fontstyle></spanclass></p><p>IXUS規格表：IXUS330/IXUSV2&#13;<br> 感光元件：200萬像素CCD&#13;<br> 快門：15至1/1,500秒&#13;<br> 光學變焦：3×光學加2.5×數碼/2×光學加2.5×數碼&#13;<br> ISO：50/100/200/400&#13;<br> 重量：245g/180g&#13;<br> 體積（W/H/D）：94.8×62.5×31.5mm/87×57×26.7mm</p></body></html>