<html><header><meta charset="utf-8"><title>購物焦點：<br>新季運動涼鞋　靚色爭出位</title></header><body><h1>購物焦點：<br>新季運動涼鞋　靚色爭出位</h1><p>當各位開始活躍於戶外活動之時，各大牌子亦推出了很多新季的運動涼鞋。以往運動涼鞋多以實用功能為主打，款式十年如一日，顏色不離啡色、黑色、灰色，又深又沉非常納悶。不過今年有些品牌來個大革新，在講究功能之外，都追求色彩鮮豔、設計新穎，實行講款追潮流，以色突破傳統框框！&#13;<br>&#13;<br>記者：許穗齡　攝影：林栢鈞　Model：AmyfromIMAGINE</p><p><spanclass><fontstyle>搶眼橙色丁字款  &#13;<br> 嫌自己腳趾唔靚，唔想暴露於人前的話，今季一樣有合適的靚款給你選擇。好似呢款密頭露踭的adidas運動涼鞋，鞋面採用新款的丁字形設計，既可確保透氣度又唔使露趾，鞋面內層以透氣網面製，外面再加上橙色人造纖維以固定鞋形，再加上深橙色尼龍帶作點綴，成對鞋既新款又搶眼，硬炭膠的鞋底，抓地力強而且襟着。&#13;<br> &#13;<br> 尺碼：US4-10&#13;<br> 售價：$550&#13;<br> （adidas）</fontstyle></spanclass></p><p><spanclass><fontstyle>有型粉藍人字拖  &#13;<br> 今季嘅運動涼鞋款式選擇特別多，好似呢款由FILA出品嘅人字拖就係一個好例子，運動涼鞋選用人字拖設計夠特別，鞋身以深藍色為主，Logo及包邊則伴以粉藍色，充滿夏日色彩。其鞋頭位稍為向上彎，緊貼齊排腳趾，防止行山時腳趾踢到石頭，以魔術貼包緊後踭，以防甩「拖」，鞋底選用耐磨橡膠，時款又舒適，不論戶外活動或出街穿着都一樣咁有型。&#13;<br> &#13;<br> 尺碼：US5-9&#13;<br> 售價：$279&#13;<br> （FILA）</fontstyle></spanclass></p><p><spanclass><fontstyle>磨砂纖維雙重魔術貼  &#13;<br> 驟眼睇以為FILA呢款應季運動涼鞋無乜特別，睇真啲才發現特別之處在於其雙重魔術貼的鞋帶設計，以反傳統磨砂橙色纖維做外層，內層則以軟身尼龍製，內外鞋帶均附有獨立魔術貼，雙重保護腳掌，一定唔會出現脫鞋現象，橡膠鞋底同樣耐磨及抓地力強。&#13;<br> &#13;<br> 尺碼：US7-11&#13;<br> 售價：$299&#13;<br> （FILA）</fontstyle></spanclass></p><p><spanclass><fontstyle>一帶式調校靈活  &#13;<br> 傳統涼鞋的鞋身通常較鬆身，好處是易着易除，壞處是進行劇烈活動時會出現鬆脫或刮腳等現象。呢款由THENORTHFACE出品嘅新款涼鞋，鞋底以防滑橡膠製，鞋面則以一條尼龍帶設計，優點是可調校搭帶選擇適合自己的鬆緊度。講款式雖然唔算好特別，但粉紫色的搭帶卻非常搶眼，搭帶上還有一行黑色車線作點綴，襯粉色或白色運動服都咁好睇！&#13;<br> &#13;<br> 尺碼：5-9&#13;<br> 售價：$425&#13;<br> （THENORTHFACE）</fontstyle></spanclass></p><p><spanclass><fontstyle>傳統鞋款  </fontstyle></spanclass></p><p><spanclass><fontstyle>夾棉尼龍　護腳舒適  &#13;<br> 進行劇烈運動，腳部難免同鞋身有摩擦，所以小記買運動涼鞋時必定留意貼腳位置的質料。好似呢款TIMBERLAND嘅涼鞋，鞋面以淺啡色真皮製，內裏則用上一層夾棉尼龍，可承受腳部活動時的衝力，令腳部更舒適。&#13;<br> &#13;<br> 尺碼：US5-9&#13;<br> 售價：$450&#13;<br> （TIMBERLAND）</fontstyle></spanclass></p><p><spanclass><fontstyle>專業之選　水陸兩用  &#13;<br> 鍾意攀山涉水嘅好動人士，對於普通運動涼鞋功能未夠滿意的話，相信呢對TIMBERLAND水陸兩用嘅涼鞋就啱晒你需求。鞋底選用纖維加橡膠外底，就算出入水面或陸地都唔怕跣腳，加埋鞋面的透氣耐用皮革網料，就算濕水都唔怕焗腳，絕對係專業之選。&#13;<br> &#13;<br> 尺碼：US7-11&#13;<br> 售價：$590&#13;<br> （TIMBERLAND）</fontstyle></spanclass></p><p><spanclass><fontstyle>壓力轉移　行得輕鬆  &#13;<br> 每日步行對腳所造成的壓力絕對非同小可，呢款TIMBERLAND嘅真皮涼鞋，就正是根據人體步行時腳掌所產生的壓力，而設計出BSFP的橡膠鞋底刻紋，特點是將壓力分散，減低腳掌因步行太久而產生的痠痛情況，最適合長時間穿着。&#13;<br> &#13;<br> 尺碼：7-13&#13;<br> 售價：$650&#13;<br> （TIMBERLAND）</fontstyle></spanclass></p><p><spanclass><fontstyle>搶閘靚拖  </fontstyle></spanclass></p><p><spanclass><fontstyle>漸變透明　沙灘拖  &#13;<br> 喜歡到海邊進行水上活動嘅朋友，當然唔少得一對沙灘拖，今季FILA推出一款雙色嘅沙灘拖，以鮮色透明膠作賣點，透明鞋面襯同色漸變鞋底，夠晒夏日感覺，最適合各位沙灘小子穿着。&#13;<br> &#13;<br> 尺碼：US4-12&#13;<br> 售價：$149&#13;<br> （FILA）</fontstyle></spanclass></p><p><spanclass><fontstyle>ACG透氣人字拖  &#13;<br> 今期NIKEACG嘅人字拖夠晒特別，以有細孔的人造纖維製造，令透氣度倍增，再加埋以紫色襯黑色膠底，夠晒時款，另外重備有橙色及黃色等鮮色以供選擇。&#13;<br> &#13;<br> 尺碼：US5-12&#13;<br> 售價：$179&#13;<br> （NIKE）</fontstyle></spanclass></p><p><spanclass><fontstyle>店舖資料：  &#13;<br> &#13;<br> adidas（27306685）&#13;<br> 九龍尖沙嘴海港城2202店&#13;<br> &#13;<br> FILA（25250051）&#13;<br> 九龍塘又一城LG226號舖&#13;<br> &#13;<br> TIMBERLAND（28950516）&#13;<br> 銅鑼灣世貿中心G001-G002號舖&#13;<br> &#13;<br> NIKE（23779660）&#13;<br> 尖沙嘴栢麗大道地下33-34號舖&#13;<br> &#13;<br> THENORTHFACE&#13;<br> 查詢電話：27309009</fontstyle></spanclass></p></body></html>