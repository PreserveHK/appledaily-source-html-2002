<html><header><meta charset="utf-8"><title>總統套房內爭做Online麻雀王　</title></header><body><h1>總統套房內爭做Online麻雀王　</h1><p>OnlineGame「戲谷麻將館」近日頻頻爆線，原來高手新手都為月尾舉行的「總統套房決賽」努力。因為由即日至12月19日打得最多場數的八強，可到紅磡海逸酒店總統套房參加12月28日舉行的通宵爭霸戰。而這間四千呎、日租三萬蚊、有無敵海景嘅「麻雀房」更是中國國家主席江澤民入住過！每打兩小時還有15分鐘休息，你可享用房內按摩浴池、桑拿等設施！&#13;<br>&#13;<br>記者：李玉蘭　攝影：陳穎</p><p><spanclass><fontstyle>陌生人對戰唔使就住&#13;<br> 哈姆　20多歲　護士  &#13;<br> 「以前我好鍾意一路打牌，一路同Friend傾偈，所以一出糧就打，但贏朋友錢又令我唔好意思！但玩Online就勝在可以同陌生人打，狂數佢都唔使就住就住，雖然玩假錢，但一樣有好大滿足感，搞到我愈打愈大癮！」</fontstyle></spanclass></p><p><spanclass><fontstyle>大肚打牌唔使四圍騰&#13;<br> 羊羊　20幾歲　孕婦  &#13;<br> 「我最近搬咗屋，好難約齊腳打牌，加上𠵱家有BB，唔可以四圍去，所以打OnlineGame最好。唔怕輸錢影響情緒，亦唔怕傷神，因為佢會提你上牌、食牌。有時打到攰想飲杯水，都可以由電腦代打！但個Game好抵死，有時整蠱你，令你食唔出！」</fontstyle></spanclass></p><p><spanclass><fontstyle>站長邊打邊傾偈&#13;<br> 靚靚太　30幾歲　牙醫助護  &#13;<br> 「呢兩個月，我打咗過百場！成績？負分！我知一定入唔到圍，但我都好Enjoy，又識到幾個好朋友！但有時我掛住打字傾偈，被其他網友笑我站長！」</fontstyle></spanclass></p><p><spanclass><fontstyle>食過大三元排第三&#13;<br> 森虛　20幾歲　電腦  &#13;<br> 「雖然我只打咗六十幾場，但食過大三元同大四喜，所以成功上榜，由新手打到排第三！我𠵱家打真牌，都會有少少斬獲！」&#13;<br> &#13;<br> 查詢網址：<ahref http:> http://www.mjonline.com.hk  </ahref></fontstyle></spanclass></p></body></html>