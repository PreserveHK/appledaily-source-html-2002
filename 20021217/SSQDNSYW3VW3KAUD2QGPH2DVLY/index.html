<html><header><meta charset="utf-8"><title>潮流Express：<br>12月NB大晒！Fans𢱑爆頭：究竟買邊對好？</title></header><body><h1>潮流Express：<br>12月NB大晒！Fans𢱑爆頭：究竟買邊對好？</h1><p>12月，Nike、adidas統統讓路！12月，NB（NewBalance）真係大晒！&#13;<br>12月22日，波鞋迷大日子，買NB要Booking！MT580第4代將於上午11時在東洋開始發售，而買呢對勁鞋更手續多多！首先要在15號去預約、而到21號重要等抽籤，抽中你先有得買，巴閉！22號之前，MT580第4代還未推出，日版NB先作預演——NB850「東京」限量版搶出閘！&#13;<br>12月，香港行貨英美版NB賣斷市，水貨佬即時接棒，英美皮版576齊齊上場。12月，NB真係「潮」！&#13;<br>記者：陳嘉文&#13;<br>攝影：阿權</p><p><spanclass><fontstyle>850Tokyo打尖出閘！  &#13;<br> 㗎仔玩NB真有一手！喺12月22日之前火速推出850「東京」版，實行買到你窮！其實佢又係㗎仔復刻NB舊型號的噱頭作，命名「東京」限量版就是全世界只得東京有得賣。講古時間：首對NB850於1985年面世，早於91年更推出全皮復刻版，比皮版576更早玩呢科！</fontstyle></spanclass></p><p><spanclass><fontstyle>記者推介：還是576&#13;<br> 最襟睇！  &#13;<br> MT580、850「東京」版貴得驚人，就算酷愛NB的小弟都未必捨得買，要我揀最愛NB，都係576，最經典最襟睇最實際！唔少鞋迷話買唔到早輪行貨發售的英、美版576，不過閣下若然肯畀多幾嚿水，水貨市場不乏正斗全皮版576。&#13;<br> &#13;<br> <spanclass><fontstyle>市面至型576！  </fontstyle></spanclass></fontstyle></spanclass></p><p><spanclass><fontstyle>996更高級  &#13;<br> 純論定價，996比576更貴！NB一向以No.來分別每對鞋的級數，而996所採用的是比C-CAP更優良的EN-CAP避震鞋底。&#13;<br> &#13;<br> 行貨賣斷市！美製996黑白雙煞各$1,280（b）</fontstyle></spanclass></p><p><spanclass><fontstyle>NB神話576大起底！  &#13;<br> 1987年，型號555、565及575相繼停產；1988年，NB經典576問世。&#13;<br> &#13;<br> 1988年，首對由美國製造的576，全深藍色、麖皮混上尼龍物料，夠輕盈夠舒服。</fontstyle></spanclass></p><p>1990年，㗎仔睇中576有市場，即時推出限量別注啡紅色576。93至94年期間，英國進行復刻NB576計劃，可惜顏色配搭九唔搭八，部份更夠膽死玩螢光色，Sharp到有點在發姣！</p><p>還是㗎仔眼光最準繩，95至96年期間，推出史上最靚最型的全麖皮及啡油皮576，不過價位就相當嚇人，當年海鮮價炒至$2,000！</p><p><spanclass><fontstyle>MT580第4代現身！&#13;<br>   &#13;<br> （日本定價18,800日圓）&#13;<br> 4代的全名曰MT580TN，藍杏搭綠顏色，襯色都幾靚！但對鞋竟沒有像前3代般講明係同HECTIC及MITA玩Crossover，而合作對象只係一個叫沼澤尚氏的鼓佬，「潮味」似乎稍弱！</fontstyle></spanclass></p><p><spanclass><fontstyle>MT580有幾勁？  &#13;<br> 又是名牌主義作祟，至潮的東洋品牌HECTIC+至潮的東洋波鞋舖MITA，呢條Formula，NB的MT580又點會唔紅？言歸正傳，要喺市面搵到第1、2代的NB×HECTIC×MITA580基本上冇可能（就連日本都冇貨！）！反之推出已大半年，且被鞋迷喻為最靚色的3代，最近出現喺波鞋水貨舖！</fontstyle></spanclass></p><p>&#13;<br> &#13;<br> &#13;<br> <center> <spanclass><fontstyle>波鞋街坊買邊對？  </fontstyle></spanclass></center> </p><p><spanclass><fontstyle>NB度身訂做！  &#13;<br> NB除EN-CAP及C-CAP夠舒服夠出位外（舒服過AIR！），其鞋櫳設計亦比一般波鞋緊貼腳形，故在美國買NB，可因應自己腳形選擇合適闊度尺碼，不過香港則冇此體貼服務！</fontstyle></spanclass></p><p>售賣點：&#13;<br> （a）TheBest（27707444）&#13;<br> 旺角兆萬中心103號舖&#13;<br> &#13;<br> （b）George'sTownSports（23323026）&#13;<br> 旺角瓊華中心3樓320舖</p></body></html>