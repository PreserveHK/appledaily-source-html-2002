<html><header><meta charset="utf-8"><title>馮仁昭四圍超：新紮花旦被比較<br>楊思琦：我冇眼紅佘詩曼</title></header><body><h1>馮仁昭四圍超：新紮花旦被比較<br>楊思琦：我冇眼紅佘詩曼</h1><p>楊思琦、薛家燕、鄧萃雯、吳啟華、鍾景輝同鄭嘉穎，噚日喺電視城齊齊以一身白衫造型，幫無綫新劇《LovingYouII》拍攝宣傳片。&#13;<br> 近日有人將佘詩曼同楊思琦比較，楊思琦話自己一啲都冇唔開心，佢話：「我睇到啲相都覺得幾似，我都希望自己嘅演技，都好似佢咁進步得咁快。」<br> &#13;<br> <spanclass>六叔送Benz &#13;<br> 問到楊思琦會唔會眼紅阿佘買咗架Benz，佢即刻反問記者話：「我冇眼紅佢呀！點解要用眼紅嘅字眼去講啫？反而我會戥佢高興。」&#13;<br> 另外，噚日拍攝時現場重專登播咗啲音樂，導演叫家燕姐去幻想自己嘅初戀，家燕姐即講笑話：「叫我諗初戀，真係諗唔到呀！所以我一直去諗幾個仔女。」&#13;<br> 而佘詩曼噚日喺尖沙嘴出席電影《情緣汽水機》開鏡禮，對於俾人話架新車係富豪送，佢話：「夾硬講都可以嘅，因為六叔係TVB老闆，我打佢工，我賺佢公司錢，咁佢係富豪，都算佢送啩！」<br> &#13;<br> <spanclass>無綫否認雪藏任港秀 &#13;<br> 有傳任港秀會俾無綫雪藏至約滿，無綫方面噚日即刻否認，重聲明話仍未對任港秀有任何行動，任港秀依然係無綫嘅合約藝員，如果有適合佢演角色嘅話，都會起用任港秀。不過任港秀由歐洲返港後真係不愁冇嘢做，日前佢重拍咗個芬蘭浴廣告㖭！</spanclass></spanclass></p><p><spanclass>VRF唔認追Mango &#13;<br> 有消息指王秀琳（Mango）同VRF其中一個成員拍拖，噚晚VRF一行四人去睇謝霆鋒個唱，記者問番佢哋呢件事，佢哋一聽到之後就你推我讓唔肯認。記者叫佢哋指出個嫌疑犯出嚟，三個成員就指住阿Raul（梁世豪），事後VRF解釋只係玩吓，佢哋同Mango只係朋友。<br> &#13;<br> <spanclass>張鳳妮再添一女 &#13;<br> 嫁咗去大馬幾年嘅張鳳妮，久不久就返嚟香港探吓朋友，馮仁昭知道嚟緊佢又會返香港探親。鳳妮嫁咗個大馬商人，又生咗個女，過緊少奶奶生活，原來佢又啱啱做咗第二任母親，又生多個女。兩個女對鳳妮嚟講梗係未夠數，因為佢理想係生番個仔。<br> &#13;<br> <spanclass>《遊園驚夢》戲服成珍藏 &#13;<br> 楊凡導演前晚將佢執導嘅電影《遊園驚夢》入面百幾套戲服、道具，同埋電影嘅中、日版錄影帶送去香港電影資料館珍藏。佢話自己一直都有送同電影有關嘅嘢畀資料館，包括林青霞第一次試鏡嘅錄影帶，佢話唔會唔捨得，因為佢覺得資料館會好好保存佢呢批咁有價值嘅物件。<br> &#13;<br> <spanclass>黃泆潼旺角被搶電話 &#13;<br> 馮仁昭早排喺旺角潮流特區行街，咁啱撞到黃泆潼，佢同馮仁昭講話差啲俾人搶電話。嗰日黃泆潼將個電話擺咗喺衫袋，電話繩就突咗出嚟，行行吓佢覺得有人掹佢條電話繩，佢即刻喝住，咁先保住個電話。𠵱家搶偷都。</spanclass></spanclass></spanclass></spanclass></p></body></html>