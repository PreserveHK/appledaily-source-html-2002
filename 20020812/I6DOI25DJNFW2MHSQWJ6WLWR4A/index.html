<html><header><meta charset="utf-8"><title>星級教室：向海嵐教整簡易沙冰</title></header><body><h1>星級教室：向海嵐教整簡易沙冰</h1><p>大家好，我係向海嵐，大家可能以為我好怕食肥膩嘢同甜嘢，事實上，我係一個甜品怪，無論係芝麻糊定係芝士蛋糕，各樣中西式甜品我都好鍾意食，記得有次我重一次過食四樣唔同嘅甜品㖭！不過除咗識食之外，我重識得整，由今日開始一連五日，喺「星級教室」跟我學嘢啦。&#13;<br> 今日我先教大家整杧果沙冰，做法非常簡單，十幾分鐘就有得食，正所謂「芒果沙冰透心涼，大家不妨嘗一嘗。」&#13;<br> 材料：芒果、糖水、冰塊&#13;<br> 製法：首先將芒果切粒，然後連冰塊同適量嘅糖水，一齊放入攪拌機度，攪碎之後就可以倒出嚟慢慢歎。（五之一）&#13;<br> 口述：向海嵐&#13;<br> 筆錄：戴彩煥&#13;<br> 攝影：仇志中　&#13;<br> 化妝：Artemis&#13;<br> 髮型：MattfromHeadquarters&#13;<br> 服裝：Kookai&#13;<br> 場地提供：甜源居</p></body></html>