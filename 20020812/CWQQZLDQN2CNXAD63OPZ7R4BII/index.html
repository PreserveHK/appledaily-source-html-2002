<html><header><meta charset="utf-8"><title>　　BB舒服爸爸辛苦 - 李八方</title></header><body><h1>　　BB舒服爸爸辛苦 - 李八方</h1><p>幾十個大男人抱住啲BB搞邊科？唔係鬥快換尿片，而係七十個二十四孝嘅爸爸，齊齊為佢哋嘅寶貝仔女按摩。&#13;<br> 其實到場參加今次「第二屆Johnson’sBaby嬰兒按摩群’嬰’會」嘅爸爸，好多都係初為人父，但都學過點同BB按摩，七十個爸爸用佢哋揩滿潤膚油嘅雙手，一吓一吓咁溫柔地為BB按摩全身，好多BB按摩完之後都舒服到即刻瞓着咗，雖然啲爸爸個個滿頭大汗，但係眼神之間流露嘅慈父feel，就令到八方鬼咁感動。有兒科醫生重話，幫BB按摩十五分鐘，可以增進親子關係，加強BB嘅信心同安全感㖭。&#13;<br> 成啟聰攝&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>