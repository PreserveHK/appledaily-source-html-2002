<html><header><meta charset="utf-8"><title>數碼影音：<br>富士數碼相機三雄　新記憶卡體積細容量大</title></header><body><h1>數碼影音：<br>富士數碼相機三雄　新記憶卡體積細容量大</h1><p>數碼相機技術愈出愈厲害，感光元件解像度與日俱增，令到相片容量亦隨即增大，一般記憶卡在數碼相機高速發展下將會漸有不足，富士就宣布推出一款全新嘅記憶卡制式，體積大幅縮減之餘，預計最高容量更達8GB！富士更乘勢宣布推出三款對應新卡嘅機種，準備喺九月發動大攻勢。	&#13;<br>&#13;<br>記者：徐影龍&#13;<br>富士相關網址：&#13;<br><ahref>www.fujifilm.co.jp/digicame.html</ahref></p><p><spanclass><fontstyle>全新xD卡發展潛力驚人  &#13;<br> 新記憶卡名為xD-PictureCard（簡稱xD卡），含有eXtremeDigital尖端數碼科技嘅意思，由富士及Olympus共同開發，東芝協助生產，可算集三大廠商精華而成。xD卡體積為20×25×1.7mm，比最細嘅SD卡重要小1/3，容量卻相當驚人，據官方稱在2004年便會推出8GB容量嘅xD卡，相等於62.5倍128MB記憶卡，亦可收錄兩小時接近DVD質素嘅VGA影像（640×480，30fps），足以應付未來所需，甚至將會有對應嘅數碼攝錄機，取代傳統DV帶，又或為數碼相機加入高質素嘅動畫拍攝功能，總之發展潛力非常之大。&#13;<br> xD卡預計秋天喺日本推出，同期會有16、32、64、128MB版本，陸續更會推出256、512MB及1GB容量，雖然價錢未定，不過由於xD卡不含控制晶片，故此賣價不會偏高，應接近目前SmartMedia售價。</fontstyle></spanclass></p><p>FinePixA202至型入門機種&#13;<br> 全新記憶卡自然要配合全新相機，A202基本上由機身設計到機能都同舊型號A201差不多，只是加入一個半圓握手位，觀感即時搶眼不少，輕巧易用，適合戶外影SnapShot或旅行之用。採用200萬像素CCD作感光元件，相片最高解像度為1,600×1,200，打印3R尺寸相片已經足夠。兩粒3A電可連續拍攝6,500張相片，動畫拍攝最多可一口氣錄80秒(160×120，10fps)，可惜仍然唔可以錄現場音。A202除加入對應xD卡外，官方賣價重比舊型號平8,000日圓。&#13;<br> &#13;<br> <spanclass><fontstyle>FinePixA202規格表：  &#13;<br> CCD：200萬像素&#13;<br> 變焦：1.25至2.5倍數碼&#13;<br> 體積：98.5×64.5×40.5mm&#13;<br> 重量：約132g&#13;<br> 發售日：9月15日&#13;<br> 31,000日圓（約港幣$2,000）</fontstyle></spanclass></p><p><spanclass><fontstyle>FinePixA303光學變焦終極細機  &#13;<br> 雖然呢部A303跟A202同樣主打普通用家，不過在機能上更上一層，首先係感光元件提升至324萬像素CCD，相片最高解像度達2,048×1,536，最特別係加入一組具三倍光學變焦鏡頭系統，配合機內數碼變焦功能，最高可作9.6倍變焦效果，令A303在富士FinePix家族中取代2600Z位置，成為體積最細嘅光學變焦機種。兩粒3A電可拍攝4,400張相片，同樣對應xD卡，跟機附送一張16MBxD卡。&#13;<br> &#13;<br> <spanclass><fontstyle>FinePixA303規格表：  &#13;<br> CCD：324萬像素&#13;<br> 變焦：三倍光學&#13;<br> 體積：97.0×63.9×34.3mm&#13;<br> 重量：約145g&#13;<br> 發售日：9月8日&#13;<br> 50,000日圓（約港幣$3,250）</fontstyle></spanclass></fontstyle></spanclass></p><p><spanclass><fontstyle>FinePixS304中級機王平價版  &#13;<br> S602嘅後繼機種，不過並非升級版，相反係減少某部份功能而降低成本，可算係S602嘅平價版本。S304擁有S602大部份優點，包括六倍光學變焦鏡頭系統，配合數碼可達19.2倍變焦效果。感光元件方面雖然同樣為324萬像素，不過就並非採用SuperCCD般獨特排列，幸好保留大口徑鏡頭，令集光率比其他機種更好，相片質素更為細緻自然。&#13;<br> 其他機能有三段光圈調校、10cm微距攝影、3秒至1/1,500自動快門、可收錄現場音之動畫拍攝功能等，以賣價計算幾抵玩。&#13;<br> &#13;<br> <spanclass><fontstyle>FinePixA303規格表：  &#13;<br> CCD：324萬像素&#13;<br> 變焦：六倍光學&#13;<br> 體積：99.7×77.3×69.3mm&#13;<br> 重量：約295g&#13;<br> 發售日：暫定9月&#13;<br> 63,000日圓（約港幣$4,100）</fontstyle></spanclass></fontstyle></spanclass></p></body></html>