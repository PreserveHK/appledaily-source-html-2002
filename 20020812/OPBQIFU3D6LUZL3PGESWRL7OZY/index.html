<html><header><meta charset="utf-8"><title>全城熱話<br>華仔：冇人能代替霆鋒</title></header><body><h1>全城熱話<br>華仔：冇人能代替霆鋒</h1><p>謝霆鋒舉行記者會，宣布下月初暫別樂壇，霆鋒將在小休期間到外地旅行。對於霆鋒小休，圈中人包括劉德華及盧巧音等均表示支持。&#13;<br> &#13;<br> <b> 劉德華：</b> 佢經過深思熟慮嘅決定，大家唔應該畀意見。霆鋒咁大個仔，自己知做緊乜嘢。我覺得佢小休時間好快過，亦都冇人可以代替佢。&#13;<br> &#13;<br> <b> 盧巧音：</b> 佢小休，心靈同身體都可以唞吓，佢做咗咁耐，或者小休後作品會更好，作為朋友係應該支持。我哋平時通電話好少講呢啲嘢，應該畀多啲空間佢，做朋友心照咪得囉。&#13;<br> &#13;<br> <b> 譚詠麟：</b> 一早就要，對大家都好。&#13;<br> &#13;<br> <b> 陳冠希：</b> 如果佢小休期間喺香港，我都會約佢出嚟玩，我唔知佢係唔係同王菲去旅行，都唔關我事。我希望霆鋒小休時候可以作多啲好歌同進修，而且乜都順順利利。</p></body></html>