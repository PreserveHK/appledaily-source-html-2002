<html><header><meta charset="utf-8"><title>汽車專題：<br>熱門日本MPV大搜查</title></header><body><h1>汽車專題：<br>熱門日本MPV大搜查</h1><p>近年，本港車壇興起嘅一股MPV熱潮，至今仍未有減退迹象，新車款亦愈出愈多，尤以日本各大車廠為甚；有見及此，今日我哋特別挑選咗，其中幾款頗受用家歡迎嘅日本MPV為大家作個介紹，務求讓大家喺買車前可有一個參考。	&#13;<br>&#13;<br>記者：黃凱穎</p><p>時尚年輕型</p><p><spanclass><fontstyle>豐田ToyotaPicnic  &#13;<br> 新車售價：$188,000（標準版）&#13;<br> 豐田Picnic雖然造型較成熟，但勝在車廂闊落設備齊，就連一台2.0公升引擎亦能為其提供充裕嘅動力輸出，可惜略嫌欠缺一份爆炸力；若然你想將享受程度提升，大可多付$14,700加裝多項豪華配備，如真皮座椅、合金胎軨、尾翼、門邊雨擋及泊車感應器㗎。&#13;<br> &#13;<br> 引擎：1998cc直4DOHC	扭力：19.6kgm/4000rpm&#13;<br> 馬力：150ps/6000rpm	尺碼：4650×1760×1675mm</fontstyle></spanclass></p><p><spanclass><fontstyle>本田HondaStream2.0  &#13;<br> 新車售價：$179,000（標準版）&#13;<br> 一推出就成為車迷追捧目標嘅本田Stream2.0，最近代理更推出優惠，只需多付$2,000便可加裝全車包圍、意大利高級皮椅及大面板音響；一台2.0公升i-VTEC偈亦有慳油好力嘅特點，但略嫌獨立冷氣送風設計，未能顧及後排乘客需要。&#13;<br> &#13;<br> 引擎：1998cc直4DOHC	扭力：19.4kgm/4000rpm&#13;<br> 馬力：156ps/6500rpm	尺碼：4550×1695×1590mm</fontstyle></spanclass></p><p><spanclass><fontstyle>日產NissanPrairie  &#13;<br> 新車售價：$181,800(HighwayStar連電趟門）&#13;<br> 至於日產Prairie，代理早前亦為其增添一款HighwayStar型號，佢不但裝有全車包圍、真皮座椅及雙天窗等豪華配備外，中排雙趟門重追加有左邊遙控電趟門組合，令乘客上落車時變得更方便。不過，較軟嘅吸震筒於走彎時或會令車子有較大嘅傾側，一台2.0公升偈配CVT波箱，亦稍嫌欠缺一份爆炸力。&#13;<br> &#13;<br> 引擎：1998cc直4DOHC	扭力：20.2kgm/4000rpm&#13;<br> 馬力：147ps/6000rpm	尺碼：4575×1695×1630mm</fontstyle></spanclass></p><p><spanclass><fontstyle>萬事得MazdaPremacy2.0  &#13;<br> 新車售價：$129,900&#13;<br> 曾風靡萬千車迷嘅萬事得Premacy，早前改換一台2.0公升直4引擎後，動力輸出較前變得充裕，車廂全新色調及用料配襯，乘坐貼身又舒適，設備配搭亦見齊全，用落重好方便㖭；可惜車廂空間仍較細小，後排予人有一份壓迫感之餘，只有前排送風口配備，滿載乘客時後排或會感到較為悶熱。&#13;<br> &#13;<br> 引擎：1991cc直4DOHC	扭力：17.4kgm/4500rpm&#13;<br> 馬力：135ps/6000rpm	尺碼：4315×1705×1600mm</fontstyle></spanclass></p><p><spanclass><fontstyle>三菱MitsubishiDionTurbo  &#13;<br> 新車售價：$169,800&#13;<br> 最近才在港推出嘅三菱DionTurbo，造型雖與原有Dion一樣以方匣子造型出現，但就裝有全新鬼面罩、大燈組合及尾翼，車廂更備有桃木裝飾，較前來得更具貴氣；改配一台1.8公升直4GDITurbo引擎，馬力輸出充裕，起跑加速亦見有一份剛勁度。但懸掛側重舒適性，高速走彎時會有較大傾側感。&#13;<br> &#13;<br> 引擎：1834cc直4GDITurbo	扭力：22.4kgm/3500rpm&#13;<br> 馬力：165ps/5500rpm	尺碼：4460×1695×1650mm</fontstyle></spanclass></p><p>家庭實用型</p><p><spanclass><fontstyle>日產NissanSerena2.5  &#13;<br> 新車售價：$219,800&#13;<br> 為迎合用家需要，早前日產代理就引進咗配用2.5公升引擎嘅Serena2.5型號，新車不但動力較前充沛，Xenon頭燈又有高透射率，遙控左邊電趟門重為乘客上落車時，帶來不少方便；惟2.5公升型號只有七座位版本，欠缺選擇之餘，絲絨座椅配搭亦稍嫌缺少一份貴氣。&#13;<br> &#13;<br> 引擎：2488cc直4DOHC	扭力：24.5kgm/4000rpm&#13;<br> 馬力：160ps/5600rpm	尺碼：4595×1695×1885mm</fontstyle></spanclass></p><p><spanclass><fontstyle>萬事得MazdaMPVKarakuri2.5  &#13;<br> 新車售價：$239,990&#13;<br> 萬事得MPVKarakuri2.5除座椅採用2+2+3嘅編排，及備有左右雙趟門配搭，方便乘客進出車廂之餘，齊全嘅設備及多變車廂布局，亦為乘客帶來不少方便；一台2.5公升V6偈運轉寧靜暢順，出色懸掛配搭可為車子提供充裕嘅路面循迹性。若然能改配真皮座椅的話，相信能增強其號召力。&#13;<br> &#13;<br> 引擎：2498ccV6DOHC	扭力：22.7kgm/4250rpm&#13;<br> 馬力：173ps/6250rpm	尺碼：4750×1830×1745mm</fontstyle></spanclass></p><p><spanclass><fontstyle>三菱MitsubishiSpaceWagon2.4GDI  &#13;<br> 新車售價：$229,800（雙天窗版）&#13;<br> 推出已有一段時間嘅三菱SpaceWagon，去年底代理為其推出升級版，除外形略有改動外，車內更備有敞大嘅雙天窗、前後獨立冷氣、高級多聲道音響、前排乘客椅背扶手等等，一台2.4公升GDI引擎更經過改良，並加有VVT技術，輸出較前來得平均；不過引擎噪音稍高，稍欠一份寧靜感。&#13;<br> &#13;<br> 引擎：2350cc直4DOHC	扭力：23.5kgm/3500rpm&#13;<br> 馬力：165ps/5500rpm	尺碼：4585×1775×1690mm</fontstyle></spanclass></p><p>豪華型</p><p><spanclass><fontstyle>本田HondaOdyssey3.0V6  &#13;<br> 新車售價：$318,000&#13;<br> 於較早前推出Facelifted新版嘅本田Odyssey，當中一部3.0V6型號就最能吸引用家，車廂布局豪華之餘，空間又見充裕；而一台3.0公升V6偈配5前速半自動波箱，性能表現突出兼可予人有駕駛手波車嘅快感，低重心設計亦能令行車更穩定。不過較成熟嘅造型，或未能迎合部份用家口味。&#13;<br> &#13;<br> 引擎：2997ccV6SOHC	扭力：27.5kgm/5000rpm&#13;<br> 馬力：210ps/5800rpm	尺碼：4835×1795×1630mm</fontstyle></spanclass></p><p><spanclass><fontstyle>豐田ToyotaPrevia  &#13;<br> 新車售價：$285,000（7座位）&#13;<br> 造型前衞嘅豐田Previa，車廂空間闊落兼設備齊全，另外重備有半皮半桃木軚環、桃木車廂裝飾及雙天窗等豪華配備，因而令享受程度進一步提升；左右雙趟門配搭，能為乘客上落車時帶來不少方便，兼且重備有七座位或八座位版本供選擇㖭。但只有一台2.4公升直4VVT-i引擎配搭，或未能切合部份用家需要。&#13;<br> &#13;<br> 引擎：2362cc直4DOHC	扭力：22.9kgm/4000rpm&#13;<br> 馬力：156ps/5600rpm	尺碼：4750×1790×1765mm</fontstyle></spanclass></p><p><spanclass><fontstyle>豐田ToyotaAlphard  &#13;<br> 新車售價：$369,000（3.0V6GolfEdition）&#13;<br> 新近在港登場嘅豪華MPV豐田Alphard，秉承有原來Granvia嘅豪華氣派，造型時尚富氣派不特止，闊落及極盡豪華嘅車廂布局亦係賣點之一；另外重備有2.4或3.0公升型號供用家選擇，以切合不同需要。不過車身稍高，進入部份舊式室內停車場時或會帶來不便。&#13;<br> &#13;<br> 引擎：2994ccV6DOHC	扭力：31.0kgm/4400rpm&#13;<br> 馬力：220ps/5800rpm	尺碼：4845×1830×1935mm</fontstyle></spanclass></p><p><spanclass><fontstyle>查詢：  &#13;<br> 豐田Picnic/Previa：皇冠汽車（27440110）&#13;<br> 本田Stream/Odyssey：合群汽車（23802231）&#13;<br> 日產Prairie/Serena：合誠汽車（28035333）&#13;<br> 三菱DionTurbo/SpaceWagon：環宇汽車（27211111）&#13;<br> 萬事得Premacy/MPVKarakuri：萬事得汽車（28931112）&#13;<br> 豐田Alphard：富利堡汽車（28776700）</fontstyle></spanclass></p></body></html>