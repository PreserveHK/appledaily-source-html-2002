<html><header><meta charset="utf-8"><title>最新小巧望遠鏡　觀英仙座流星雨</title></header><body><h1>最新小巧望遠鏡　觀英仙座流星雨</h1><p>8月13日凌晨係睇英仙座流星雨的最佳時間，相信你都試過睇星嘅時候，望住一望無際嘅夜空，完全摸不着頭腦。有咗呢個日本最新出嘅小型望遠鏡，要睇邊粒星都全由你話事。皆因佢已內置1,471個天體資料，只要利用遙控器輸入你想觀察嘅星體，望遠鏡便會自動搜尋，並由摩打推動至最佳位置，任你觀賞。無論係木星、12星座，英仙座，定係美麗嘅仙女座星雲都已記錄在案，功能直迫十幾萬嘅天文望遠鏡。&#13;<br>&#13;<br>記者：張穎倫　攝影：周旭文</p><p>型號：MeadeETX-70AT&#13;<br> 主鏡口徑：70mm&#13;<br> 焦長對比：350mmf/5&#13;<br> 景深：5.2m&#13;<br> 最大放大倍率：240X&#13;<br> 鏡筒尺寸：3.6吋口徑×12吋長&#13;<br> 電源：6粒AA電&#13;<br> 體積：15吋×7.3吋×8.5吋&#13;<br> 售價：$4,680</p><p><spanclass><fontstyle>缺點：日文遙控器  &#13;<br> 利用呢個遙控器，你就可以輸入任何星體以作觀察，幾千蚊級數嘅望遠鏡只有佢做得到。但缺點係遙控器只得日文，需要對住中文說明書逐個指令核對，比較麻煩！</fontstyle></spanclass></p><p><spanclass><fontstyle>電視接駁器  &#13;<br> 為咗方便一般家庭用戶，呢個望遠鏡更設有電視接駁器，畀你利用視頻線接駁電視機、錄影機，以至電腦，方便全家一齊研究，甚至錄起佢，或者擺上網同其他天文愛好者討論，絕對唔係玩玩吓。&#13;<br> &#13;<br> 型號：MeadeElectronicEyepiece&#13;<br> 電源：9V電池&#13;<br> 售價：$980</fontstyle></spanclass></p><p><spanclass><fontstyle>英仙座流星雨　每小時70顆  &#13;<br> 英仙座流星雨雖然唔似獅子座流星雨33年周期咁大型，但就勝在每年嘅流量都極之平均。再加上英仙座流星雨今年係極大期，國際流星協會預計8月13日凌晨至日出前，每小時會約有70顆流星出現，特別在4時15分更係最佳時間。想睇流星雨的話，不妨到石壁水塘、萬宜水庫、東平洲等地碰碰運氣，而且英仙座流星雨會去到15號先正式完結。</fontstyle></spanclass></p><p><spanclass><fontstyle>售賣點：  &#13;<br> JCShop（31015033）&#13;<br> 尖沙嘴海洋中心3樓347號舖</fontstyle></spanclass></p></body></html>