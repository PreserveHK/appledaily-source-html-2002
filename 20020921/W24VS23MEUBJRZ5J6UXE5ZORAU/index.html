<html><header><meta charset="utf-8"><title>《.Hack2》行貨炒唔起</title></header><body><h1>《.Hack2》行貨炒唔起</h1><p>第一集炒到成$480嘅《.Hack》今集似乎炒味不再，行貨版雖然早過日版兩日推出，但係都係賣到$280左右，反而水貨版就賣成$450左右，重要都賣得幾好，皆因日版本身除咗送隻日本區碼DVD之外，好多舖頭重送埋特典半身人像，咁自然係日版正過行版好多啦，如果想買嘅朋友就要多多留意喇！&#13;<br>&#13;<br>文：打機鐵人</p><p><spanclass><fontstyle>GBA《MarioAdvance3》水貨率先殺到  &#13;<br> 一向GBA行貨Game，都會比水貨Game早兩三日喺香港有得賣，尤其是任天堂招牌遊戲，由於有代理，更加會早多幾日推出嚟打擊水貨，不過本來9月20日先推出嘅《MarioAdvance3》，唔知係咪日本有GameShow，所以早咗派貨，竟然水貨比行貨早兩日到港，現市價約$260-$280左右。</fontstyle></spanclass></p><p><spanclass><fontstyle>GC《StarFoxAdventure》美版日版同時抵港  &#13;<br> 等咗成年嘅GC《StarFoxAdventure》，由於美國會早過日本版一個星期推出，所以造成今次美國版與日本版同日到港，相信星期二左右就會見街，據批發透露，售價約$380-$420左右，有GC不妨留意。</fontstyle></spanclass></p><p><spanclass><fontstyle>PS2《WINNINGELEVEN》加強版又嚟  &#13;<br> 例牌一年出四隻嘅《WINNINGELEVEN》系列，今次就唔踢世界盃轉踢J-League，大家可能會問，啲大牌球星好似中田英壽、滔本潤一等都冇喺J-League啦，咁單調搵鬼買咩？如果有玩上一集就一定知道，遊戲例牌就梗有隱藏隊啦，曼聯、帕爾馬、富咸等相信都會出場，加上《WINNINGELEVEN6FINALEDITION》要等到年尾先有，不妨考慮考慮。</fontstyle></spanclass></p><p><spanclass><fontstyle>本周新Game價  &#13;<br> <b> PS2</b> &#13;<br> WinningEleven6J-League	$380-$420&#13;<br> Hack2（行貨/日版）	$260-$280/$390-$450&#13;<br> PuzzleBobble2	$125&#13;<br> WinningPost5Maximum	$380-$390&#13;<br> &#13;<br> <b> GBA</b> &#13;<br> MarioAdvance3	$260-$280</fontstyle></spanclass></p></body></html>