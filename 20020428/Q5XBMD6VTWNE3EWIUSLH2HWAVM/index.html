<html><header><meta charset="utf-8"><title>兒童天地：<br>好玩遙控車軚盤吸引小車迷</title></header><body><h1>兒童天地：<br>好玩遙控車軚盤吸引小車迷</h1><p>小朋友嘅玩意確係多得很，搖搖之後又有陀螺，但潮流玩意未必可以長久，反而車仔喺小朋友心目中嘅地位永遠不會動搖。今次小記搵到一位鍾情玩遙控車的小車迷，佢覺得遙控車的軚盤最吸引，可以轉嚟轉去，幻想自己好似大人揸緊真車一樣。&#13;<br>&#13;<br>記者：張穎倫&#13;<br>攝影：周旭文、林栢鈞</p><p><spanclass><fontstyle>玩家檔案  &#13;<br> 姓名：Baby朱&#13;<br> 年齡：4歲半&#13;<br> 車齡：4年&#13;<br> 擁有遙控車數目：10部&#13;<br> 最愛車款：法拉利355&#13;<br> 「我屋企有10部車，有大有細，最大嘅好似爸爸隻鞋咁大，其中有架紅色法拉利好靚、好快㗎！遙控車個軚盤可以轉嚟轉去，好似巴士司機叔叔揸車咁，好好玩！」</fontstyle></spanclass></p><p><spanclass><fontstyle>iRacer新車  &#13;<br> 呢兩款iRacer共有5個頻道任選，一班小朋友玩鬥快，就唔怕撈亂頻率，遙控咗人哋架車，再加上遙控器設計成飛機一樣，小朋友拎出街實搶鏡。</fontstyle></spanclass></p><p><spanclass><fontstyle>Cooper仔楔位最快  <spanclass><fontstyle>最多Fans  &#13;<br> 要快過其他車仔，除咗叉足電之外，楔位爬頭要快手都好緊要，所以Cooper仔憑住4.5cm嘅超短車身，堪稱最細嘅迷你遙控車之一，同真車一樣最啱左穿右插，避開障礙物話咁易。如果鬥多彎賽道的話，其他車都幾難追到佢。&#13;<br> &#13;<br> 型號：iRACERRDC-700251MiniCooper&#13;<br> 電源：4粒AA電&#13;<br> 充電時間：2分鐘&#13;<br> 行走時間：10分鐘&#13;<br> 售價：$311（鴻興）</fontstyle></spanclass></fontstyle></spanclass></p><p><spanclass><fontstyle>名牌效應人見人愛  &#13;<br> 喺香港唔理3歲定80歲都一定識得平治呢個品牌，所以iRacer一口氣推出兩部平治車仔。為咗迎合小朋友口味，更放棄出名但老成嘅S500，而改推出細細部夠晒盞鬼嘅A-Class，一藍一銀比其他車款更多選擇。&#13;<br> &#13;<br> 型號：iRacerRDC-700250Mercedes&#13;<br> 電源：4粒AA電&#13;<br> 充電時間：2分鐘&#13;<br> 行走時間：10分鐘&#13;<br> 售價：每部$369（千色）</fontstyle></spanclass></p><p><spanclass><fontstyle>遙控Q版車  &#13;<br> 外形同普通Q版車一樣都係4.8cm車長，設計脹卜卜，雖然只係採用前輪不同轉速嚟控制入彎，唔夠靈活，但槍形遙控夠晒有型，令小朋友更易掌握加速快慢。&#13;<br> &#13;<br> &#13;<br> <spanclass><fontstyle>掃把佬夠可愛  <spanclass><fontstyle>小車迷至愛  &#13;<br> Baby朱一見到就話呢架掃把佬好得意，由頭到尾都唔捨得放手，就連小記都覺得架車好吸引。皆因真車ImprezaWRX七代嘅頭燈大大隻，已經有啲似金魚仔，𠵱家變成Q版，車身比例縮短，就更加可愛到暈，值得成為小朋友第一部DigiQ。&#13;<br> &#13;<br> 型號：DigiQDQS-05ImprezaWRX&#13;<br> 電源：4粒AA電&#13;<br> 充電時間：10分鐘&#13;<br> 行走時間：15分鐘&#13;<br> 售價：$329（鴻興）</fontstyle></spanclass></fontstyle></spanclass></fontstyle></spanclass></p><p><spanclass><fontstyle>70年代經典車  &#13;<br> 呢部GT-R（KPGC10）曾經係70年代創下50場冠軍嘅輝煌紀錄，絕對係爸爸年輕時嘅DreamCar之一。同小朋友一路玩一路講自己嘅往事，絕對可以增加父子之間嘅了解。&#13;<br> &#13;<br> 型號：DigiQDQS-12SKYLINEGT-R（KPGC10）&#13;<br> 電源：4粒AA電&#13;<br> 充電時間：10分鐘&#13;<br> 行走時間：15分鐘&#13;<br> 售價：$380（鴻興）</fontstyle></spanclass></p><p>售賣點：&#13;<br> 千色百貨（24768666）&#13;<br> 元朗教育路1號千色廣場3-4樓&#13;<br> &#13;<br> 鴻興玩具（28914739）&#13;<br> 灣仔太原街19號C舖</p></body></html>