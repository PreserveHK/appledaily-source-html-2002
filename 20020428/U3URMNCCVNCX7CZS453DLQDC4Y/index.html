<html><header><meta charset="utf-8"><title>弱聽女苦讀獲學位助人膺傑出義工</title></header><body><h1>弱聽女苦讀獲學位助人膺傑出義工</h1><p>「其實聾都好㗎，瞓覺嘅時候唔使畀周圍嘈，可以瞓得好舒服；有時人哋講粗口或者難聽嘅說話時，我又可以聽唔到，都幾開心吖！」性格樂觀的林向玲娓娓道來。二十四歲的向玲因為兩歲半時發高燒導致深度弱聽，需戴助聽器。然而，她憑着個人的毅力及信心，去年成功完成大學電腦學位課程，現職電腦程式員。</p><p>向玲幼年喪父，由母親獨力撫養她及妹妹。隨着母親年紀漸長，體弱多病，現已再沒工作，一家三口的生活開支，全靠任職電腦程式員的向玲負擔。&#13;<br> 回想在校園的日子，向玲最感艱辛是讀大學的三年歲月，因為老師全以英語教授，書本亦以英文為主，對於向來以母語學習的向玲來說，無疑是一項極大挑戰。<br> &#13;<br> <spanclass>付出精神及時間 &#13;<br> 「上堂嘅時候完全聽唔明老師講乜，好彩有同學幫我寫筆記，然後講解畀我聽；又試過同同學一齊做project，開會嘅時候，佢哋講得好快，我都聽唔到，不過我會主動叫佢哋講慢啲或者寫出嚟，如果再唔明白，我都會用icq問功課。」表情豐富的向玲，恐防記者不明白她所說，不時會用一些動作及笑容向記者表達。&#13;<br> 向玲這個電腦學位得來不易，因為無論在精神及時間上，她都要比一般同學付出更大的努力。雖然向玲曾想過放棄，但每想到能夠有機會升讀大學，她便忘記所有辛酸，繼續向前。向玲認真地說：「我想學多啲嘢，搵份好工，見好多同學畢業之後都係做文員，我想嘗試搵其他嘅工作，擴闊自己將來路向。」</spanclass></p><p><spanclass>課餘探訪老人院 &#13;<br> 性格外向的向玲，課餘時會與同學一起做義工探訪老人院，與公公婆婆聊天，更獲社署選為傑出義工。&#13;<br> 認識向玲已有七年多的學校社工蔡姑娘說：「向玲嘅性格好開朗，好開放自己，畢業之後佢都會主動返嚟學校同師妹補習功課，或者將自己嘅經歷同師妹分享。佢唔會因為自己聽覺嘅問題阻礙佢學習或者同朋友嘅相處，就算佢講嘢唔清楚，但都會好有信心同埋好主動咁同人交往。」<br> &#13;<br> <spanclass>後記 &#13;<br> 在訪問林向玲前，記者已草擬了有關的問題，蔡姑娘更提醒記者與向玲交談時，要慢慢說話。&#13;<br> 皮膚黝黑的林向玲甫見記者，即以親切的笑容與記者打開話題，交談過程與一般的訪問無異。談到不明白的地方，向玲會慢慢地再表達一、兩次，絕不會輕易放棄。她表示，希望將來可以繼續進修，吸取更多方面的知識。&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>