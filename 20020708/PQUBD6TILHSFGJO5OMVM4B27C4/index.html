<html><header><meta charset="utf-8"><title>一味窩輪：藍籌Call輪巴巴閉閉</title></header><body><h1>一味窩輪：藍籌Call輪巴巴閉閉</h1><p>上禮拜五美股半日市咁癲法，今朝港股點走都唔使多講。領導藍籌如長實（001）、滙豐（005）、中移動（941）、和黃（013）、新地（016）等，都必然生生猛猛。佢哋嘅Call輪，亦都必然巴巴閉閉。重有啲恒指Call輪，亦會發揮槓桿效應，標標青青。&#13;<br> 若然升得唔係太多，長實Call輪可以揀9252同9293埋手；滙豐Call輪揀9030同9198；中移動Call輪揀9044同9029；和黃Call輪揀9245同9291；新地Call輪揀9115同9371；恒指Call輪揀9045。&#13;<br> 藍籌Call輪以外，有啲紅籌Call輪，非常抵買，只不過交投麻麻，為人忽略。上實Call輪9092同中信Call輪9160就係呢類靚嘢。&#13;<br> 中信Call輪9160現價0.30元，槓桿率5.8倍，同啲飛沙走石藍籌Call輪相比，雖然唔算大，但勝在溢價得0.4倍，9月下旬至夠鐘時間唔算短，而且正股有基金力捧，上到40仙以上冇乜走雞。<br> &#13;<br> <spanclass>9092平水槓桿率9倍 &#13;<br> 上實Call輪9092下月杪到期，現價17仙，溢價得0.3%，槓桿率8.9倍。正股（363）假設只係升5%，唔算太多，但隻輪則可升42%。上實Call輪有隻9303其實更靚，不過交投太少。&#13;<br> 章　盛</spanclass></p></body></html>