<html><header><meta charset="utf-8"><title>　　Linux軟件贈學界作招徠 - 李八方</title></header><body><h1>　　Linux軟件贈學界作招徠 - 李八方</h1><p>Linux軟件在內地開始廣泛被應用，威脅Window地位，八方同軟件界朋友傾開，佢話香港方面仍少人用，部份原因係擔心呢套新軟件同電腦目前使用嘅微軟軟件不能兼容，又或者怕新軟件太艱深，不合一般人用。曾經因打敗微軟而獲得內地官方採用為指定軟件嘅「中文2000」公司總經理陳忠誠同八方講，為咗加強普羅大眾對Linux的認識，佢哋決定將中文2000教育版ev1.0免費供應畀全港師生使用。不過，唔使錢送軟件，呢間公司點樣收回成本呢？陳忠誠話，呢招叫「拋磚引玉」，希望可以吸引更多人買佢哋另一套教育版升級版，每套百幾蚊，咁咪可以帶來實質生意囉！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>