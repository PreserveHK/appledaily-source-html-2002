<html><header><meta charset="utf-8"><title>新車速報：<br>豐田AlphardMSLimited裝備齊全流動豪宅</title></header><body><h1>新車速報：<br>豐田AlphardMSLimited裝備齊全流動豪宅</h1><p>剛面世不久嘅豐田Alphard豪華MPV，瞬即成為車迷追捧嘅對象，繼早前豪華版登陸香港後，最近又有車行引入特別版嘅MSLimited型號。全車不僅有大包圍裝飾，倍添活力之餘，四輪電子液氣壓式避震，還有享受至高嘅電子按摩椅組合，又豈是一般豪華MPV可媲美呢！&#13;<br>&#13;<br>記者、攝影：陳偉林</p><p><spanclass><fontstyle>賣相見活力又豪邁  &#13;<br> 呢一代全新Alphard車系，之所以咁受車迷歡迎，皆因豐田車廠早已替其度身訂做有多個不同類型，以迎合不同車迷嘅需要。繼早前Deluxe版後，最近Alphard又引入有MSLimited特別版本，不僅裝有全車大包圍，另外重有電鍍門邊電鏡、電鍍尾喉，同埋四輪17吋電鍍合金胎軨組合，可謂既豪邁又富活力感㗎！&#13;<br> &#13;<br> <spanclass><fontstyle>MSLimited特別版有唔同  </fontstyle></spanclass></fontstyle></spanclass></p><p><spanclass><fontstyle>電動按摩椅享受至高  &#13;<br> 講到車廂鋪排，三排七座位設計全屬獨立組合，雙色真皮透氣椅乘坐貼身舒適之餘，中排重附有電動按摩結構，除帶來有愜意感外，重可以組合放平成卧鋪，又或者將尾排收摺起，令尾廂空間倍增。除四門電窗、門邊電鏡同雙天窗外，重有高級音響連前後獨立恒溫冷氣，加埋獨立照明裝置，以及多個雜物匣同杯座組合，配套設施可謂一應俱全㗎！</fontstyle></spanclass></p><p><spanclass><fontstyle>3.0公升V6偈柔韌有力  &#13;<br> 新車沿用一台3.0公升V6偈，匹配4前速半自動波組合，加上前輪驅動，車廂得以有低重心結構，令行車倍見平穩之餘，四輪電子液氣壓避震，更可因應車速及路面情況而調校避震軟硬度，重有電子VSC及TRC循迹穩定裝置，令置身其中嘅乘客，可享受有悠然自得嘅乘坐感㖭！</fontstyle></spanclass></p><p>&#13;<br> <spanclass><fontstyle>記者試後簡評  &#13;<br> <b> 優點：</b> 新車造型倍添有一份活力同跑意，而四輪電子避震，重帶來有出眾嘅操控力。&#13;<br> &#13;<br> <b> 缺點：</b> 刪減咗倒車視像裝置同遙控尾門上落，稍嫌美中不足。</fontstyle></spanclass></p><p><spanclass><fontstyle>豐田AlphardMSLimited規格  &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速半自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：215/45ZR17PirelliP7000&#13;<br> 尺碼：4845×1830×1935mm&#13;<br> 軸距：2900mm&#13;<br> 車重：1850kg&#13;<br> 平均耗油：8.9km/L&#13;<br> 新車售價：$409,000&#13;<br> 車輛提供：富利堡汽車（28776700）</fontstyle></spanclass></p></body></html>