<html><header><meta charset="utf-8"><title>SoulReaver2人工智能超強一玩上癮</title></header><body><h1>SoulReaver2人工智能超強一玩上癮</h1><p>絕大部分PCGame推出續集，都會帶畀玩家煥然一新嘅感覺，近期隻《LegacyofKain:SoulReaver2》亦唔例外。遊戲畫面靚咗固然係指定動作，玩法方面都經過一輪強化，重引入唔少新魔法同技能，等你有更多發揮機會。不過講到呢隻Game最厲害之處，始終都係人工智能，一玩上手想Quit都幾難！&#13;<br> 上一集《SoulReaver》最大問題係太過公式化，全程一個斬字搞掂晒，加上主角重有埋潛行技能，除非你專登唔用，否則挑戰性實在所剩無幾。睇番今集《SoulReaver2》就火爆到極，首先敵人夠晒狡猾，每每覷準機會立即施展特別攻擊，令你飲恨LoadGame。想玩偷襲？冇計，因為Sneak呢樣技能經已不再存在，想成為勇者就光明正大打過唔該。&#13;<br> &#13;<br> 文：李淮&#13;<br> &#13;<br> 發行：EidosInteractive&#13;<br> 開發：CrystalDynamics&#13;<br> 類別：PC</p></body></html>