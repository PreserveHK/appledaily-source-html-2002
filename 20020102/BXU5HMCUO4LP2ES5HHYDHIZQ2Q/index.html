<html><header><meta charset="utf-8"><title>掃平貨：<br>ICEFIRE開倉10萬件名牌貨任你掃</title></header><body><h1>掃平貨：<br>ICEFIRE開倉10萬件名牌貨任你掃</h1><p>單係ICEFIRE開倉，旗下的VAN、SCENE同BOBSON三個品牌中的各類年輕人服飾已經夠號召力，𠵱家更加埋BENETTON、DIESEL、SISLEY等共22個名牌，有齊男、女、童裝、手表、手袋等各類新、舊款衣飾，大部分以超低價發售，總貨量更達10萬件，星期六開倉之日，記住早啲到場掃貨啦！&#13;<br>記者：張穎倫　攝影：周旭文、伍慶泉&#13;<br>Model：吳鎧彤</p><p><spanclass><fontstyle>$150BOBSON布褲  &#13;<br> 女裝褲勝在顏色可以多變，着去玩就梗係要Colourful，莊重點就着番黑色。今次開倉全場有300條BOBSON棉質布褲，有齊紅、綠、黑、粉紅、湖水藍等多色任選，款式有齊直腳、喇叭、貼身等。買晒咁多款襯衫都所費無幾。&#13;<br> &#13;<br> 尺碼：24-27&#13;<br> 貨量：300條&#13;<br> 原價：$449-$499&#13;<br> 開倉價：$150</fontstyle></spanclass></p><p><spanclass><fontstyle>SISLEY外套一律$450  &#13;<br> 場內最筍嘅莫如SISLEY今季的冬天大褸，任何款式均一律以$450發售。當中小記就特別推介這款格仔女裝中褸，款靚之餘，絨褸夠晒暖，着出嚟有型有格。雖然全部都係貨辦，每款只得一件，但各類尺碼有齊，又標明意大利製造，雖屬貨辦都覺得正。&#13;<br> &#13;<br> 尺碼：細、中、大碼&#13;<br> 貨量：200件&#13;<br> 原價：$1,680-$1,980&#13;<br> 開倉價：$450</fontstyle></spanclass></p><p><spanclass><fontstyle>VAN棒球褸平足$2,200  &#13;<br> 每年冬天，棒球褸喺日本同香港都會有唔少捧場客，貪佢夠暖之餘，款式Casual容易襯衫。好似呢件2000年款嘅VAN棒球褸，皮袖配以絨質衫身，衫身有紅、綠、藍三色選擇，開倉價平足$2,200，真係好抵。</fontstyle></spanclass></p><p><spanclass><fontstyle>新款CEU照樣勁減  &#13;<br> 今次開倉部分牌子都以新、舊款式各佔一半，但賣開少女服飾的CEU就以新款為主，絕對益大家。其中小記見到佢哋嘅格仔系列都幾靚，Pattern同顏色都襯得唔錯，好似呢件絨質格仔褸，簡潔之餘，又夠暖，非常抵着。&#13;<br> &#13;<br> 尺碼：中、大碼&#13;<br> 貨量：50件&#13;<br> 原價：$750&#13;<br> 開倉價：$250</fontstyle></spanclass></p><p><spanclass><fontstyle>BENETTON貨辦冷衫獨一無二  &#13;<br> BENETTON嘅冷衫以色彩鮮豔取勝。好似這件橫間粗冷冷衫，雖屬舊年款，但勝在款靚，由於屬貨辦，每個尺碼只得一件。場內還有其他貨辦冷衫，有齊男女裝，共有600件，包有機會揀到好嘢。&#13;<br> &#13;<br> 尺碼：細、中、大碼&#13;<br> 貨量：600件&#13;<br> 原價：$600&#13;<br> 開倉價：$150</fontstyle></spanclass></p><p><b> 小童精選</b> &#13;<br> <spanclass><fontstyle>童裝抓毛背心　夠醒目  &#13;<br> 雖則話近排天氣凍，但小朋友穿得太多衫的話，就難免臃腫唔舒服。所以呢類2000年冬抓毛背心就相當適合，內裏抓毛夠晒暖，更有帽蓋住耳仔擋風，無袖設計最啱小朋友活動伸展，爬上爬落都唔會阻住夠方便。&#13;<br> &#13;<br> 尺碼：110、130、150&#13;<br> 貨量：60件&#13;<br> 原價：$290&#13;<br> 開倉價：$120</fontstyle></spanclass></p><p><spanclass><fontstyle>DIESEL長袖Tee低過四折  &#13;<br> DIESEL參加今次開倉就主打呢批舊年童裝全棉長袖Tee，顏色雖然偏沉，但Design就十分型仔，底、面唔同色似足大人衫，圖案更唔幼稚。減價幅度更低於四折，小朋友都可以着名牌，抵過買冒牌數碼暴龍衫。&#13;<br> &#13;<br> 尺碼：加細、細、中碼&#13;<br> 貨量：30件&#13;<br> 原價：$250&#13;<br> 開倉價：$90</fontstyle></spanclass></p><p><b> 其他筍貨</b> &#13;<br> <spanclass><fontstyle>塗鴉手袋送禮至Fit  &#13;<br> 若果你諗住入場買份禮物送畀女朋友的話，手袋都算係唔錯選擇，這個SAC嘅塗鴉手袋個款幾靚，字體構圖又夠順眼，一般人都接受得到，質料則以人做皮製成。大、細尺碼齊備，適合不同用途。&#13;<br> &#13;<br> 尺寸：L24xH15xD6cm&#13;<br> 貨量：30個&#13;<br> 原價：$300&#13;<br> 開倉價：$120<b> (左)</b> &#13;<br> &#13;<br> 尺寸：L39xH26xD13cm&#13;<br> 貨量：30個&#13;<br> 原價：$380&#13;<br> 開倉價：$180<b> (右)</b> </fontstyle></spanclass></p><p><spanclass><fontstyle>VEEN膠帶表最新登場  &#13;<br> VEEN呢批最新膠帶表是必掃貨品之一，事關唔少舖頭啱啱到貨，𠵱家竟以半價出售。眾多顏色中，以透明表帶最為養眼，配搭長形表面，最啱OL一族。&#13;<br> &#13;<br> 貨量：100隻&#13;<br> 原價：$580&#13;<br> 開倉價：$290</fontstyle></spanclass></p><p><spanclass><fontstyle>「梗係掃BOBSON褲！」  &#13;<br> <b> Rebecca</b> &#13;<br> 自己都係着開CasualWear，所以眾多牌子之中都會主攻ICEFIRE旗下嘅品牌，特別係BOBSON嘅布褲，自已都着緊$150的確好抵！就算排兩粒鐘都頂得住。</fontstyle></spanclass></p><p><spanclass><fontstyle>「買硬SISLEY冷衫」  &#13;<br> <b> Michelle</b> &#13;<br> SISLEY同BENETTON嘅衫減得咁平確係非常心動，雖然話係貨辦衫，其實重抵過二手衫，絕對買得過。</fontstyle></spanclass></p><p><spanclass><fontstyle>ICEFIRE開倉  &#13;<br> 地址：紅磡民樂街23號駿昇中心13樓E-H室&#13;<br> 電話：23821794&#13;<br> 日期：1月5日至1月11日&#13;<br> 時間：12:00noon-7:00pm&#13;<br> *購物滿$500或以上可用EPS付帳，$1,000以上可以VISA、MASTER卡簽帳。</fontstyle></spanclass></p></body></html>