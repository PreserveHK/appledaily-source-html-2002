<html><header><meta charset="utf-8"><title>　　楊耀忠聞科大就呻 - 李八方</title></header><body><h1>　　楊耀忠聞科大就呻 - 李八方</h1><p>香島中學繼近年在天水圍成立第三間分校外，現正籌謀進軍月來不斷有新樓盤推出嘅將軍澳。聽楊校長講，位於將軍澳新開設嘅係全新概念嘅高中學校，只收中四或以上的高中生，預計二○○三年便會落成；所以話，回歸之後左校愈嚟愈有「江湖地位」。&#13;<br> 學校業務不斷蒸蒸日上，兒子楊希霖又孝順，昨日特別陪同老竇大人一齊去遠足，照理楊耀忠應該萬事足，但佢見到八方卻呻到樹葉都落晒嚟。細問之下，原來科大校長朱經武近日邀請立法會議員參觀科大，但未知係咪眾議員成日去科大飲茶食飯，無晒新鮮感，搞到報名參觀嘅人數只得小貓三兩隻，令身為教育事務委員會的楊主席好煩惱。照八方話，楊校長不如試吓用「哦字訣」對待班議員，哦到佢哋去科大為止。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>