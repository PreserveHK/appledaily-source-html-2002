<html><header><meta charset="utf-8"><title>大小玉女上海剪綵<br>嘉欣萬元皮草撼柏芝LV</title></header><body><h1>大小玉女上海剪綵<br>嘉欣萬元皮草撼柏芝LV</h1><p>李嘉欣昨日穿上YSL低胸上衣及長褲，配以十多萬Fendi皮草，跟穿上LV裙的張柏芝一同在上海剪綵，雖然柏芝行頭未及嘉欣，但現場聲勢卻比嘉欣熱烈。不過，兩位玉女同場未有交談半句。　記者盧雪琪、王光鴻上海直擊</p><p>李嘉欣與張柏芝兩位靚女，昨日一同於上海為佘山銀湖別墅開盤典禮剪綵，兩人更鬥騷行頭，嘉欣穿上過千元的YSL低胸上衣及長褲，配以十多萬元Fendi皮草出現，撼低柏芝的萬多元LV短裙，但論聲勢和現場反應，則柏芝較嘉欣受歡迎。不過兩位靚女碰面時，只是互望一眼，並沒有打招呼。<br> &#13;<br> <spanclass>惹男士垂涎 &#13;<br> 事實上，一眾出席剪綵儀式的靚女中，只有柏芝和嘉欣獲得貴賓式招待，兩人被分別安排乘坐勞斯萊斯到場，現場更奏樂以示歡迎，氣派十足。&#13;<br> 嘉欣性感的打扮，引來上海男士垂涎，欲窺望嘉欣胸前春光，嘉欣連忙以雙手掩護。&#13;<br> 柏芝唱片公司高層陳少寶日前炮轟新城，因柏芝缺席頒獎禮而不給獎項一事，柏芝對此笑說：「我冇失望，之前我部賀歲片（《福星報喜》），拖到十二月尾開工，由於電影要喺一月頭拍完，所以唱片公司喺呢段時間唔幫我接任何嘢，就連頒獎禮我都唔會出席。因為我唔出席而冇獎冇所謂，一切隨遇而安！不過，我成年成績都唔差吖，我首歌《最新形象》喺新城個榜都上過第一位啦！」<br> &#13;<br> <spanclass>懶理食白果 &#13;<br> 柏芝又說：「其實我出道以來都唔鍾意同人鬥，總之新年人人有獎大家開心咪得囉。」&#13;<br> 此外，有份剪綵的黎姿因扭傷行動不便，獲安排坐輪椅出席，而有份出席的楊恭如、張文慈和翁虹，風頭盡被嘉欣和柏芝掩蓋，猶如布景板。</spanclass></spanclass></p></body></html>