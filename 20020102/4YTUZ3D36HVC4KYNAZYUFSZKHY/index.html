<html><header><meta charset="utf-8"><title>唱世盃國語版主題曲露一手<br>黎明炫耀踢波兩度撻Q</title></header><body><h1>唱世盃國語版主題曲露一手<br>黎明炫耀踢波兩度撻Q</h1><p>黎明前晚尾場個唱，在新年倒數完畢後，其唱片公司高層上台宣布Leon代表中港台唱世界盃主題曲，之後Leon開心將足球踢到觀眾席送給歌迷，但竟兩度甩腳無法將波踢給觀眾。</p><p>黎明前晚在紅館完成十二場個唱的最後一場，為配合倒數進入2002年，個唱延至九時半才開始，快到午夜十二時前，Leon穿着新衣出場倒數迎新年，現場放煙花紙絮，氣氛熱烈，可惜Leon踏入新一年即遇到尷尬事。<br> &#13;<br> <spanclass>在足球上簽名 &#13;<br> 話說倒數完畢後，其所屬Sony唱片亞太區總裁Richard及香港區董事總經理馮健強上台宣布，Sony成為2002年世界盃的指定品牌，而Leon則代表中、港、台唱大會主題曲，並會找雷頌德作曲，其所唱的國語版本將與其他各國歌手的主題曲，一同收錄於四月推出的世界盃主題曲大碟之中，現場即席有人拿幾個足球上台讓Leon簽名，Leon興奮地簽名後，欲將波踢到觀眾席送給歌迷。</spanclass></p><p><spanclass>細個踢波好叻 &#13;<br> 誰知Leon大腳一踢，竟然甩腳，全場萬多名觀眾看着Leon所踢足球飛向台側，場面十分尷尬。Leon只好拾回足球再踢一次，但他只能將波踢落台邊，到第三次他才成功將波踢給觀眾。&#13;<br> Leon在慶功宴上說：「個波都幾西，我踢第一個時明明係正面，都西咗去側邊。我細個時好叻做後衞，因為我肯磨薑擋波，踢就唔叻，𠵱家都係做好歌手本分，踢波留畀啲真正高手踢，我做啦啦隊打氣算啦，踢波都唔係我嗰家。」<br> &#13;<br> <spanclass>巨型海報塌下 &#13;<br> 前晚Leon除踢波甩腳外，到慶功宴時一張他的巨型海報忽然塌下，正好打在高層Richard的頭上，台上眾人愕然並面露尷尬之色，Leon隨即說：「張海報係紅色嘅Leon，Leon令唱片公司老闆鴻運當頭。」前晚黎明父親及張可頤都有到紅館捧場。&#13;<br> 另外，提到早前Leon緋聞女友舒淇到紅館捧場被Leon歌迷以粗言辱罵，Leon說：「唔好同我喺新年講呢啲嘢，我幫唔到你乜嘢。」&#13;<br> 採訪：蔡如玉、梁詠怡&#13;<br> 攝影：何國豪</spanclass></spanclass></p></body></html>