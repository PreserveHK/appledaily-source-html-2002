<html><header><meta charset="utf-8"><title>黃秋生唔係屠夫係關二哥</title></header><body><h1>黃秋生唔係屠夫係關二哥</h1><p>訪問途中，遇上兩名青年興奮得指手畫腳的截着黃秋生要簽名，他們對秋生成名作《八仙飯店之人肉叉燒包》中的屠夫角色已無印象，反而大讚他在《古惑仔》系列中的「大飛」表現出色，還跟他兩條街，大聲嚷：「你拍乜嘢垃圾戲我都會捧場！」這刻，我看到爆盡粗口、詩詞、歌詞、人生哲理的秋生，笑得好得意、好欣慰……&#13;<br>記者：李玉蘭　攝影：關文慧　場地：綠家花店、怡東酒店</p><p><b> PartⅠ香港怒火</b> &#13;<br> <spanclass><fontstyle>當我偶像　即話我X樣  &#13;<br> 「呢啲咪叫支持囉！千祈唔好以為我鍾意做偶像，鍾意有Fans，我對呢兩個Terms極其反感！所謂偶像，即係一個戙喺度嘅像，好似古時嘅圖騰，即係陽具！若果你當我係偶像，講句難聽，即係當我係×樣！」&#13;<br> 秋生想想，莞爾道：「咁女仔鍾意陽具（偶像）又無乜問題，但我唔會好似嗰啲『被拜嘅人』沾沾自喜，四十歲人重扮白淨無鬚根，六十歲人重扮青春！咁好大鑊，呢種文化令香港男人幾十歲都表現到成個靚仔咁，唔知自己想點！」一句「唔知自己想點」令秋生聯想到阿董，他的火就起……</fontstyle></spanclass></p><p><spanclass><fontstyle>最𤷪中國人蝦中國人  &#13;<br> 「一時八萬五，一時話無講過！乜精英教育，咪又係共產黨龍生龍嗰套！阿伯一時話咁，一時又話咁，完全老人癡呆！我生平最怕人唔識扮識，佢搞到香港喎晒，成棚人無得撈！你知唔知男人最怕咩？係無得撈！無得撈代表無得食，無存在價值，對家庭無貢獻，係好大嘅社會問題！但我更加𤷪𤺧係大家喺呢啲大是大非事情上唔出聲，任由自己俾人蝦！&#13;<br> 「中國人有樣衰，就係俾人蝦唔出聲；搞到連中國人都鍾意蝦中國人！有咁嘅人民，就有咁嘅政府。我好佩服嗰個響屋企教仔女條友，我硬係唔信，如果全港父母咁做，政府會捉晒啲父母坐監；咁咪即係要起多一個監獄困住啲細路，咁不如起埋塊牆困住香港吖笨！……我唔會鼓勵啲人搞暴動，咁只會令賊人有機可乘！我贊成公民抗命，即係人人響自己崗位，做好自己本分，表達自己意見！</fontstyle></spanclass></p><p><spanclass><fontstyle>Youwanttrouble,Igiveyoutrouble!  &#13;<br> 「我唔會因為阿伯係特首而怕佢，你唔好忘記，我老竇係英國人，我係半個鬼佬！英國人最唔怕惹麻煩，你夠膽踩親英國人條尾，佢會麻煩到你甩褲！Youwanttrouble，Igiveyoutrouble！𠵱家阿伯基本上係我最佳娛樂，係佢話希望香港人欣賞佢任勞任怨嘅性格，我插佢，表達咗自我，我又舒服，佢又求仁得仁，何樂而不為？所以佢最好乜都唔做，淨係畀我插就夠啦！」&#13;<br> 不滿之下，秋生對香港政府有一套建議，「其實要搞好香港好容易，應該用道家無為而治嗰套！因為唔掂嘅人最忌勤力、乜都管，好似阿伯咁，只會好心做壞事！&#13;<br> 「你估我鬧得走佢咩！睇怕下屆，即使吊住鹽水，都係佢做！上天安排好奇妙，無用嘅人會好多人幫，好似溫室小花咁！但係我呢啲有實力、夠堅嘅，就好似沙漠仙人掌，乜都靠自己。攰㗎！我都攰㗎！……我都鍾意享樂嘅日子，但係如果無咗捱通宵三日唔瞓嘅辛苦，又點會㗳出茶嘅甘味？」</fontstyle></spanclass></p><p><b> PartⅡ星星之火</b> &#13;<br> <spanclass><fontstyle>小時犯規罰裸體企操場  &#13;<br> 秋生笑笑反問：「你以為罵就唔好？我記得細個我喺九龍塘學校寄宿，因為犯校規，被罰除晒衫企喺操場，重俾一個女同學見到！自此，我經常發一個喺鬧市裸體、俾成街人圍住睇嘅噩夢！&#13;<br> 「呢個問題多年來都困擾我，我睇過書，知道要喺公眾面前Nude一次，至可以Breakthrough呢個心理關口。我自問唔係『雄偉』，點可以畀人睇？&#13;<br> 「大概十年前拍《聊齋》，喺昏暗燈光、好Wide嘅鏡頭前，我選擇正面全裸出鏡！感覺成個Free晒！」</fontstyle></spanclass></p><p><b> PartⅢ中年文火</b> &#13;<br> <spanclass><fontstyle>年過三十頭耷耷  &#13;<br> 突破一道關口，要走的路仍很多，「我都唔知點解，當年自己都叫年過三十，影帝又攞咗，又多戲拍，但硬係無信心，行路頭耷耷；對住年紀細過自己嘅人，都覺得佢哋似哥哥姐姐！我當時好希望能夠成為男人，唔想咁『靚』，唔想『唔知自己想點』。&#13;<br> 「早三、四年前，因為甲狀腺大病一場，身體暴肥過二百磅，鴛鴦面、大細眼，作為一個演員，點可以咁嘅樣！嗰時惟有日日瞓喺張牀，雙眼望住個天花板，真係好易諗埋一邊，一蹶不振！好彩個圈重有朋友關照，搵我拍《野獸刑警》、《風雲》、《G4》，而《野》更加攞到獎！而朋友開解亦好重要，我有時諗唔通就會打電話同Herman(導演邱禮濤)、青雲佢哋呻！&#13;<br> &#13;<br> <spanclass><fontstyle>獎項加朋友　男仔變男人  &#13;<br> 「加上呢幾年睇咗好多心理哲學書，喺2001年憑《螳螂捕蟬》攞咗舞台劇最佳男主角呢個獎……係咁一樣嘢加一樣嘢，令我真正建立自信心！如果用電影畫面表達，係行步路都有陣風傍住，真正由男仔過渡成為男人！成個人穩重咗，有晒信心；知道自己乜嘢得，乜嘢唔得！更加欣賞自己嘅優缺點！講嘢、唱嘢更加有分寸，唔會再被情緒駕馭自己。</fontstyle></spanclass></fontstyle></spanclass></p><p><spanclass><fontstyle>黃伯活得優游　最怕醜  &#13;<br> 「所以喺2001年，我雖然唔係太多Job，只係做史力加、麥兜配音，做張艾嘉、大哥嘅戲，籌備唱片，但我都明白呢啲Job樣樣都係好嘢，唔係嗰啲拍三兩日嘅垃圾。我重會善用時間拉吓二胡、淋花、撚雀，同貓仔狗仔玩，同仔仔打Golf，同阿媽飲茶……」秋生忽然笑歎，「啲友仔笑我生活似阿伯，重叫我黃伯，我只係生活得優游啫！」&#13;<br> 令人意外的是，秋生不怕老不怕病，只怕醜。「我隻眼、胃有事，無乜大不了，人大咗，呢啲係好自然嘅事！但為咗出鏡，我好鬼貪靚，會做吓Facial，塗吓生髮水，出街之前重會箍個腰封，唔使食咁多嘢。」</fontstyle></spanclass></p><p><spanclass><fontstyle>後記：病完收火  &#13;<br> 「我𠵱家年紀大，都四十歲，又病完，唔再係後生嘅吶喊怒火，反而係黑色幽默，文火嘲諷多咗。」看他的新歌歌詞亦感到這種改變，他𤷪𤺧地續說，「我同家人早已搞好移民，隨時可以走人！但我喺香港生活四十年，我好鍾意香港嘅人、事，點解要為咗佢老董呢條友仔，離開呢度？佢根本無權搞到我『屋企』咁！所以我會繼續講，繼續唱！我覺得我嘅性格同關二哥有啲似，係義氣貫乾坤，精忠昭日月，唔啱就要劈，哈哈哈哈！」</fontstyle></spanclass></p></body></html>