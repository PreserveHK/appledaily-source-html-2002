<html><header><meta charset="utf-8"><title>　　誠哥元旦祭亡妻 - 李八方</title></header><body><h1>　　誠哥元旦祭亡妻 - 李八方</h1><p>每年元旦日，李嘉誠都會去柴灣佛教墳場拜祭亡妻莊月明。李妻九○年元旦日去世，至今整整十二年。&#13;<br> 噚日朝早九點幾，超人與澤鉅及媳婦王富信，帶備香燭，同埋百合花、康乃馨去到墳場；但就唔見澤楷同行。&#13;<br> 各人到達墳場，六個保鑣先視察周圍環境，李嘉誠隨後先到亡母莊碧琴墳前鞠躬，李母同李妻安葬同一個墳場。&#13;<br> 李嘉誠接住去到亡妻墳前，佢誠心上香，又獻上鮮花。&#13;<br> 逗留約半個鐘頭，超人就帶同兒媳離去。年年如此，風雨不改，呢位香港首富盡露懷念之情。&#13;<br> （圖）李嘉誠昨日帶同兒媳，到柴灣佛教墳場拜祭亡妻。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>