<html><header><meta charset="utf-8"><title>哈利波特 - 谷德昭</title></header><body><h1>哈利波特 - 谷德昭</h1><p>一如所料，《哈利波特》電影的票房席捲全世界，華納兄弟公司今次發達。睇完本書先去睇套戲，確實係一個奇幻嘅觀影感受。電影非常罕有地忠於原著，差不多可以講得係逐粒字、逐粒字跟住嚟拍。&#13;<br> 戲院內的反應分兩大類：之前未睇過本書嘅觀眾，當睇見大陣仗嘅場面時就齋「嘩」，但係睇過本書嘅觀眾就一路睇一路口中念念有詞：「真係咁」、「一模一樣」、「咪係咁囉」……睇嚟讀者仍對電影公司所提供的畫面覺得非常滿意、非常符合心目中老早設定的幻想，對辦過古天樂做楊過。&#13;<br> 《哈利波特》的成功因素是讓小朋友當家作主，不是說主角哈利，而是小讀者及小觀眾們。當小讀者看完這本書後，互相傳口碑，大人亦樂得讓小朋友們自發地去閱讀。當決定將之拍成電影，製片家刻意地以講故事給小朋友聽的節奏去拍成此片，小朋友們看此片時很有參與感，《哈利波特》成為了他們童年的一部分。&#13;<br> 在澳洲，某些學校已將《哈利波特》定為第八、九班的學校課本，在老師的指導下，一同去研究及剖析故事背後的隱喻，所以《哈利波特》已經不止是兒童讀物，而是文學作品。&#13;<br> 《哈利波特》的法力更大到可以將戲院變走，想話搵套中文片睇吓，但搵嚟搵去間間戲院都係做緊《哈利波特》，果然係法力無邊。</p></body></html>