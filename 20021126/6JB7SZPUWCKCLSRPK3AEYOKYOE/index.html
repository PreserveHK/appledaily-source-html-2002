<html><header><meta charset="utf-8"><title>SONIM要fans亂諗嘢</title></header><body><h1>SONIM要fans亂諗嘢</h1><p>十九歲少女SONIM自從轉走性感路線後，見報率奇高，事關佢出親大小公眾場合都會騷少少吖嘛！不過SONIM前日就偏偏玩嘢，喺涉谷出席細碟宣傳活動嗰陣着晒褸同皮褲，令在場fans大呼冇癮。不過SONIM講笑咁話下次可能只係着一件白恤衫，甚至淨係掛條領呔現身，等fans有啲遐想。</p></body></html>