<html><header><meta charset="utf-8"><title>妻夫木永瀨化身浮世繪</title></header><body><h1>妻夫木永瀨化身浮世繪</h1><p>上個月妻夫木聰同永瀨正敏一齊拍嘅日本賽馬會「出火」廣告夠晒出位，唔少人重話表現到馬迷贏錢嗰刻嘅興奮心情！廣告商自然再接再厲啦，今次重玩埋浮世繪㖭！浮世繪關賽馬乜事？其實個廣告只係想話畀大家聽，兩樣都係日本國粹喎！畫中嘅永瀨同妻夫木聰賭馬賭到七情上面，的確相當有feel！</p></body></html>