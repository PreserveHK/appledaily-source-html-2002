<html><header><meta charset="utf-8"><title>車展速報：本報記者韓國漢城車展現場直擊：<br>起亞新車多籮籮</title></header><body><h1>車展速報：本報記者韓國漢城車展現場直擊：<br>起亞新車多籮籮</h1><p>兩年一度嘅韓國漢城車展（SeoulMotorShow2002），現正於位處市中心嘅Coex舉行（日期為11月21至29日）；雖然韓國車嘅品牌，響香港仍未見完全普及，惟龐大嘅北美及歐洲汽車市場，韓國車經已跟一眾日本同歐洲車平起平坐。究竟新一代韓國車有幾正？不如各位讀者跟我哋《車天車地》嘅特派記者，親赴漢城近距離睇吓啦！&#13;<br>&#13;<br>特約記者、攝影：張以中&#13;<br>鳴謝：起亞汽車（香港）有限公司</p><p><spanclass><fontstyle>起亞KCV-Ⅱ&#13;<br> 活現SUV新面貌  &#13;<br> 呢部外形別致有Pick-upFeel嘅車尾開斗組合，匹配鷗翼式車門開關，以一台3.5公升V6偈（馬力195匹）驅動，加上恒式四驅系統，絕對有全天候嘅份量。&#13;<br> &#13;<br> 尺碼：4535×1860×1820mm&#13;<br> 軸距：2616mm</fontstyle></spanclass></p><p><spanclass><fontstyle>起亞CarnivalLimousine豪華有型  &#13;<br> 呢部豪華四座位特別版嘅Limousine，以一部2.5公升V6偈（馬力166匹）嘅七座位Carnival改裝而成，既有特高車頂，又有兩張恍如機艙商務客位嘅真皮椅配搭，難得重有一應俱全嘅DVD影音系統、商務設施同小酒吧配備㗎！&#13;<br> &#13;<br> 尺碼：5130×1895×1920mm&#13;<br> 軸距：2910mm</fontstyle></spanclass></p><p><spanclass><fontstyle>起亞Visto城市小精靈  &#13;<br> 呢款小巧嘅城市代步車，以一台798cc直4偈（馬力54匹）驅動，勝在嬌俏可人，最啱穿梭市區之用。&#13;<br> &#13;<br> 尺碼：3495×1495×1580mm&#13;<br> 軸距：2380mm</fontstyle></spanclass></p><p><spanclass><fontstyle>起亞KCV-I前衞MPV新世代  &#13;<br> 呢部造型咁獨特又High-tech嘅概念車，原來係一款有三排七座位組合嘅多用途車款，以一台1.8公升直4偈驅動，既好力又慳油。&#13;<br> &#13;<br> 尺碼：4720×1850×1580mm&#13;<br> 軸距：2850mm</fontstyle></spanclass></p><p><spanclass><fontstyle>起亞Sorento&#13;<br> 七座位四驅出位  &#13;<br> 呢部剛響本土及北美推出，便大受追捧嘅新一代SUV，賣相完全脫離一般韓國車色彩，個性硬朗出眾，備有3.5公升V6偈（馬力197匹）及2.4公升直4偈（馬力141匹）供選擇，重匹配因應重量嘅尾懸掛及恒式四驅，遲吓明年初抵港，相信亦會掀起一股搶購潮呢！&#13;<br> &#13;<br> 尺碼：4567×1863×1730mm&#13;<br> 軸距：2710mm</fontstyle></spanclass></p><p><spanclass><fontstyle>起亞Regal&#13;<br> 豪華中型轎車王  &#13;<br> 咪以為起亞只得MPV同SUV作主打噃，查實呢款四門豪華轎車，亦頗受當地用家歡迎，以一台2.5公升V6偈（馬力170匹）為骨幹，勝在舒適設備多。&#13;<br> &#13;<br> 尺碼：4745×1820×1420mm&#13;<br> 軸距：2700mm</fontstyle></spanclass></p><p><spanclass><fontstyle>現代TuscaniAero&#13;<br> 跑格鮮明  &#13;<br> 自1992年起，現代汽車曾推出Scoupe-Turbo、1995年又有Tiburon同1997年嘅Turbulence概念車款，而今趟屬第4彈嘅TussaniAero，以一台2.7公升V6偈（馬力175匹）作標準規格，而前衞又有型嘅包裝，跟日本車設計可謂不遑多讓。&#13;<br> &#13;<br> 尺碼：4395×1760×1330mm&#13;<br> 軸距：2530mm</fontstyle></spanclass></p><p><spanclass><fontstyle>現代HCD-7&#13;<br> 豪華轎車新焦點  &#13;<br> 以同廠Equus及Centennial底盤為基礎嘅新車款，造型極具歐陸汽車風範，兼且車廂鋪排簡約吸引，以一台4.5公升V8偈（馬力270匹）驅動，或許會係凌志LS430嘅新對手呢！&#13;<br> &#13;<br> 尺碼：4960×1848×1432mm&#13;<br> 軸距：2830mm</fontstyle></spanclass></p><p><spanclass><fontstyle>現代HIC&#13;<br> 跑車新世代  &#13;<br> 呢部渾圓流暢嘅概念跑車，不僅擁有一台3.5公升V6偈（馬力194匹），重有全玻璃車頂及超新嘅操控設計，從而為下世紀跑車帶來一番新氣象。&#13;<br> &#13;<br> 尺碼：4750×1995×1360mm&#13;<br> 軸距：2750mm</fontstyle></spanclass></p><p><spanclass><fontstyle>現代Getz&#13;<br> 活潑小車好矚目  &#13;<br> 呢部全新製作加入歐洲小車元素嘅小車系，本土版以Click為名；以一台1.3公升直4偈（馬力82匹）及1.5公升直4偈（馬力100匹）為骨幹，有望明年跟香港車迷見面呢！&#13;<br> &#13;<br> 尺碼：3860×1665×1495mm&#13;<br> 軸距：2455mm</fontstyle></spanclass></p><p><spanclass><fontstyle>現代SantaFeMountaineer&#13;<br> 硬銷個性  &#13;<br> 呢部取材自四驅SUV嘅SantaFe新品種，唔係以CyberLook取悅車迷，而係內裏一份獨特剛強個性；大幅鬼面罩匹配直立式頭燈，重有透氣式門邊鏡等等，都係好吸引㗎！而佢則以一台2.0公升柴油偈（馬力115匹）驅動，或許有望響歐洲露面噃！&#13;<br> &#13;<br> 尺碼：4500×1845×1740mm&#13;<br> 軸距：2620mm</fontstyle></spanclass></p><p><spanclass><fontstyle>現代StarexLimousine&#13;<br> 豪得有份量  &#13;<br> 備有全地域GPS及特高車頂，兼帶有美國車色彩嘅九人SUV，內裏三排座椅夠豪夠舒服外，佢重有齊高級AV系統同一般起居室裝備㗎！以一台2.5公升V6偈（馬力145匹）帶動，勝在低轉高扭力嘛！&#13;<br> &#13;<br> 尺碼：5135×1905×2280mm&#13;<br> 軸距：2960mm</fontstyle></spanclass></p></body></html>