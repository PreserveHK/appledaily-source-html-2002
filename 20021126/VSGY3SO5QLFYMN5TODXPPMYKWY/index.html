<html><header><meta charset="utf-8"><title>首隻行PalmOS手表明年登場</title></header><body><h1>首隻行PalmOS手表明年登場</h1><p>手表唔單止用來睇時間、做裝飾品或者影相，遲吓會變成有埋記事功能的PDA。美國專出時款手表的FOSSIL將於明年年中，推出首隻行PalmOS的PDA手表「WRISTPDA」。呢隻手表採用PalmOS4.1及33MHz處理器、有2MBRAM、使用充電式鋰電，資料傳送可靠紅外線或USB。內置應用程式就有最基本的通訊錄、行事曆、記事本及待辦事項，用家亦可下載各種PalmOS軟件，但由於手表屏幕顯示只得160×160Pixels，一般PDA所用的軟件未必啱Size，到時候可能要改用專為細屏幕而設的Palm軟件。&#13;<br> 其實FOSSIL之前亦推出過一隻PDA手表，但只可透過紅外線連接行PalmOS的PDA，進行通訊錄、行事曆及記事本等資料下載，限於睇而不可改動，呢隻WRISTPDA就真真正正將部Palm搬上手表。&#13;<br> 記者：招佩珊&#13;<br> &#13;<br> <ahref http:>官方網址：www.fossil.com/Tech/ </ahref></p></body></html>