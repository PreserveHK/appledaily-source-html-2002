<html><header><meta charset="utf-8"><title>至豪Buffet入場送8吋蠔</title></header><body><h1>至豪Buffet入場送8吋蠔</h1><p>食Buffet，最好食極唔飽，重要食晒啲貴價嘢，咁就最抵啦！首先，一入場就先送一隻珍寶蠔，足足有8吋長，都抵番一半；加上每日都有不同款式的生蠔任叫任開，食到你唔想食都得，重有來自世界各盛產蠔的地方，有澳洲、新西蘭、美國及法國。覺得淨食太寡，可試試用Tequila、Vodka及Sambuca及兩款醬汁配搭而成的OysterShooter，又酒又蠔，幾百蚊話咁易翻本，分分鐘重有賺㖭！怕食得多生冷貴價蠔會虛不受補，連潮州蠔仔粥及炸生蠔都有，用嚟當甜品食都得。&#13;<br>&#13;<br>記者：梁佩芬</p><p><b> 富豪香港酒店</b> &#13;<br> 地址：銅鑼灣怡和街88號1樓御花園咖啡室&#13;<br> 訂座電話：28371772&#13;<br> 價錢：成人$258，小童$138（星期一至五）、成人$278，小童$158（星期六、日、公眾假期及前夕）</p></body></html>