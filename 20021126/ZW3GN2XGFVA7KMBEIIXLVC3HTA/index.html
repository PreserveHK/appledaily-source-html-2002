<html><header><meta charset="utf-8"><title>　　特首常用四金句 - 李八方</title></header><body><h1>　　特首常用四金句 - 李八方</h1><p>董特首統治我哋五年幾，政績如何有目共睹，八方無謂多講。其實老董都成日聽人意見，但又唔覺佢用到啲精闢嘅。五年以嚟，唔少人畀過意見老董，佢哋心淡之餘，竟然綜合出老董聽完意見後通常會講嘅四句金句：&#13;<br> （一）「我好重視你嘅意見。」&#13;<br> （二）「你嘅意見好好。」&#13;<br> （三）「你講嘅嘢我都知道。」&#13;<br> （四）「你畀啲時間我。」&#13;<br> 上述金句反映，老董對人都係客客氣氣，不過對唔同人佢可能有少少態度上嘅分別，之不過聽完之後有冇採納，咁就心照啦。聽講董語錄其實唔止呢四句，話唔定出本書都得。&#13;<br> （圖）董特首其實唔止得四句金句，不過有啲冇咁常用。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>