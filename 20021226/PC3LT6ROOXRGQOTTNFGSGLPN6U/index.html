<html><header><meta charset="utf-8"><title>送三千元畀未婚妻過聖誕<br>鄧永鏘教追女先等對方醉</title></header><body><h1>送三千元畀未婚妻過聖誕<br>鄧永鏘教追女先等對方醉</h1><p>鄧永鏘前晚偕同未婚妻Lucy及胞妹等，往中環dragoni狂歡度平安夜，並透露送了三千元給Lucy過聖誕。問鄧永鏘有何佳節識女仔的貼士，他笑稱先要識吟詩和不可太主動，不過最緊要是先等女方醉。</p><p>前晚平安夜不少名人往中環新蒲點dragoni狂歡，包括鄧永鏘及其未婚妻Lucy、楊受成夫婦及英皇眾星、陳加玲、孫佳君、霍啟剛與前女友呂慶欣偕兄長、陳方安生姪兒方欣漢等。&#13;<br> 一向妙語如珠、風趣幽默的鄧永鏘稱自己今年有病在身，沒有興致說笑，幸好有未婚妻Lucy贈予溫暖。佳節當前，問鄧永鏘送甚麼禮物給Lucy？他說：「我畀咗三千蚊佢過節囉。」&#13;<br> 問鄧永鏘有何識女仔的貼士，他說：「首先唔好吓吓用個『媾』字咁難聽，好冇文化。想喺聖誕識番個女仔，首先要等對方醉，第二要識吟詩作對，第三唔可以過份主動。」<br> &#13;<br> <spanclass>不敢剖開心告白 &#13;<br> 鄧永鏘隨即化身講古佬，大講愛情故事，他說：「以前有個詩人叫JohnDonne，佢臨死前吩咐人，等佢死咗之後，要劏開佢個心，裏面就有佢愛人張相。嘩！如果畀我就唔敢啦，好似大屠殺咁殘忍，而且我個心裏面實有幾萬張相，畀Lucy見到就唔掂啦。」&#13;<br> 此外，陳方安生姪兒方欣漢前晚先往四叔公方心讓在赤柱的家中參與家庭聚會，然後再往dragoni狂歡。問他前女友何穎雯將於後天（周六）出閣，屆時他會否出席婚禮？他說：「唔會啦，不過我已經買咗個佛像擺設送畀佢。」<br> &#13;<br> <spanclass>方欣漢佳節失落 &#13;<br> 前女友出閣，問方欣漢心情怎樣？他說：「我哋分手後重維持好朋友關係，不過一到過節時候，一個人過，啲失戀感覺就會返番嚟。」而霍啟剛與前女友呂慶欣前晚分別出現dragoni，呂慶欣十一時與胞兄抵達，逗留一小時左右便離開，問呂慶欣是否認識霍啟剛新女友盧恬兒，她只笑而不答。她離開後不久，霍啟剛則與兩名男性朋友出現，與舊愛緣慳一面。</spanclass></spanclass></p></body></html>