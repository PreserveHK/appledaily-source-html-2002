<html><header><meta charset="utf-8"><title>　　陳太妹妹家見北大人 - 李八方</title></header><body><h1>　　陳太妹妹家見北大人 - 李八方</h1><p>八方噚日講飛哥與陳太嘅古仔，即刻有老友打電話嚟報料，話當日飛哥安排陳太喺陳太個妹屋企同北大人會面，大家重傾得好高興；佢重話其實飛哥早前已爆過唔少料，叫八方睇吓。&#13;<br> 正如飛哥多次同八方講，陳太錯過咗做特首嘅良機，可能係指九六年嗰次，雙方喺香港見面之後冇幾耐，陳太就由倫敦直接飛去北京，正式打開與中央嘅對話之門，當時老董重未宣布參選。&#13;<br> 至於第二次飛哥中斷人大會議，由京返港問陳太突然辭職係咪想選第二任特首，四萬一聽到直截了當答：「你估我癲咗咩！」重叫飛哥轉達畀北京知，佢絕對唔會選。&#13;<br> 於是飛哥呢隻信鴿即時飛返北京滙報，叫錢其琛哋放心。&#13;<br> 陳太一舉一動深受北京關注，唔怪得佢要扮演香港良心，落台後重不斷發言，向老董開炮。&#13;<br> （圖）陳方安生&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>