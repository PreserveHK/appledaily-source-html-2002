<html><header><meta charset="utf-8"><title>約埋遊車河一見就抱抱<br>君如同Fans劏雞賀聖誕</title></header><body><h1>約埋遊車河一見就抱抱<br>君如同Fans劏雞賀聖誕</h1><p>吳君如入行近二十年，從未舉行fans聚會，日前她應本報《偶像齊齊玩》之邀，與十多名fans坐金雞巴士遊車河，君如更預備了燒火雞，跟fans大吃大喝賀聖誕。</p><p>從未試過舉行fans聚會的吳君如，日前終於進行了首個影迷聚會，日前她應本報《偶像齊齊玩》之邀，與十多名fans一同遊車河。&#13;<br> 近期君如一直忙於宣傳她主演的新片《金雞》，而電影公司亦特別租了一部旅遊巴，連布置及租車一個月的費用在內，花掉近三十萬元在金雞巴士上。<br> &#13;<br> <spanclass>親自分火雞 &#13;<br> 日前君如請fans坐金雞巴士遊車河，由尖沙嘴出發，於區內兜圈，她又一早預備了一大隻燒火雞，還有薯片及零食飲品，君如並主持「劏」雞儀式，然後親手分配給fans。&#13;<br> 眾fans今次與君如共聚，表現得非常開心，紛紛邀她簽名及拍照留念。一班少男fans更合力抱起君如，又大讚君如靚女，逗得她笑得合不攏嘴。&#13;<br> 事後君如不禁興奮地說：「其實我一路都想搞影迷會，但啲fans大部份都係學生，冇錢嘅，搞影迷會都要經費㗎，後尾商台肯畀錢同我搞，我諗農曆年後應該搞得成。今次同班fans遊車河，係我第一次搞聚會，但係啲fans個個鬼咁怕醜。不過佢哋有啲都口花花㗎，話我靚喎。<br> &#13;<br> <spanclass>Fans教𠝹女 &#13;<br> 「講真吖，我老佢哋一大截，啲𡃁仔講嘢，話你like唔like呀，又同我講話𠝹女係介女至啱，意思係話介紹個女仔，佢哋啲年輕人文化都幾好笑。」君如對今次聚會大感滿意，不過她希望下次再搞聚會時，大家能舒舒服服坐下來，好好聊天。&#13;<br> 採訪：朱芷瑩、羅慧敏&#13;<br> 攝影：陳志嵐</spanclass></spanclass></p></body></html>