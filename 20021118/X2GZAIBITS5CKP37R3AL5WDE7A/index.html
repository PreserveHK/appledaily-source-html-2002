<html><header><meta charset="utf-8"><title>新車速報：<br>現代CoupeFX2.0好玩到極</title></header><body><h1>新車速報：<br>現代CoupeFX2.0好玩到極</h1><p>過往，被視為二線車款嘅韓國汽車，近年科技及設計突飛猛進，尤其響北美及歐洲汽車市場上更奠定有一席位置。當中，現代一款全新CoupeFX轎跑車，不論造型、設備及性能演繹皆有不錯嘅口碑；最近，代理重引入埋2.0公升新版，售價較前便宜吸引之餘，重新增有尾定翼同時款16吋跑車合金胎軨，亦見有一定吸引性㗎！&#13;<br>&#13;<br>記者、攝影：陳偉林</p><p><spanclass><fontstyle>造型獨特跑格鮮明  &#13;<br> 全新現代CoupeFX造型可謂突破傳統，雙圓聚焦大燈匹配凸面鏡殼設計，重有原廠霧燈組合；而富有立體感及安全性嘅尾燈裝置，匹配上新增尾定翼，賣相突出又見有號召力㗎！</fontstyle></spanclass></p><p><spanclass><fontstyle>格調高又見設備出眾  &#13;<br> 兩排四座位獨立座艙鋪排，以上乘真皮鑲嵌，予人高格調品味外，前排仿桶形結構，重予人承托力十足，又見有靠貼感。而左右尾排重可以獨立收摺，令尾廂容量得以倍增，更覺有實用一面。除電窗、門邊電鏡及電天窗外，唔少得重有原廠音響及冷氣裝置，以及雙安全氣袋配搭啦！</fontstyle></spanclass></p><p><spanclass><fontstyle>底盤穩紮有高循迹力  &#13;<br> 繼早前2.7公升V6偈型號之後，代理新近引入嘅2.0公升直4DOHC偈配搭，亦見有不錯演繹，惟卻稍欠跑車應有嘅爆炸力。尚幸歐式穩紮嘅四輪懸掛，匹配電子TCS、ABS連EBD裝置，有出眾走彎循迹性，同收放自如感㗎！</fontstyle></spanclass></p><p><spanclass><fontstyle>現代CoupeFX2.0規格  &#13;<br> 引擎：1975cc直4DOHC&#13;<br> 馬力：138ps/6000rpm；扭力：18.5kgm/4500rpm&#13;<br> 傳動：4前速Shiftronix半自動波，前輪驅動&#13;<br> 懸掛：（前）麥花臣支柱（後）雙連桿&#13;<br> 制動：（前）透氣碟（後）碟式（ABS）&#13;<br> 輪胎：205/55R16MichelinPilotPrimacy&#13;<br> 尺碼：4395×1760×1330mm；軸距：2530mm&#13;<br> 新車售價：$159,800&#13;<br> 車輛提供：太古亞洲汽車（25272777）</fontstyle></spanclass></p></body></html>