<html><header><meta charset="utf-8"><title>一味窩輪：中移動Call輪爆炸力強</title></header><body><h1>一味窩輪：中移動Call輪爆炸力強</h1><p>聯通（762）近排升得好勁，中移動（941）卒之受到拖動，上禮拜五收20.20元，升75仙，但成個禮拜計，都只係升得60仙，仍然大落後。上禮拜五轉勢，破位向上，大把水位。&#13;<br> 中移動1對熱門Call輪9526同9532，過去5日加埋，只係升得9%，升得未夠，未來爆炸力強勁，𠵱家上車，執3至4成利潤，機會好大，所需時間唔使好耐。&#13;<br> 9526現價17仙，溢價9.9%，槓桿率11.9倍。9532現價18.6仙，溢價9.7%，槓桿率10.9倍。兩隻輪都係明年3月差唔多時間夠鐘，條件分別唔大，暫時係9526靚過9532少少。<br> &#13;<br> <spanclass>9517靚過同類輪 &#13;<br> 藍籌股幾乎例牌有幾隻相關Call輪，最多人炒，長實Call輪兩隻主角係9515同9517，近日多咗隻9479。&#13;<br> 9515上禮拜五升9仙，收54仙，溢價7.5%，槓桿率10.2倍。9517升得7仙，慢少少，收51仙，溢價7.0%，槓桿率10.8倍，壽命短幾日，數據靚過9515。9479近幾日由冷變熱，現價39.5仙，較上月高位高出4.5仙，而9517則仍低4仙。9479溢價去到12.1%，槓桿率14倍，壽命則短過9517少少。9479槓桿率雖然大3成，但溢價高7成幾，所以9517又係抵過9479。&#13;<br> 章盛</spanclass></p></body></html>