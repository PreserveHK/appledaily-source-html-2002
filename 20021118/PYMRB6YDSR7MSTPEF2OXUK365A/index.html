<html><header><meta charset="utf-8"><title>　　《議事論事》新杯戾氣重 - 李八方</title></header><body><h1>　　《議事論事》新杯戾氣重 - 李八方</h1><p>港台《議事論事》做咗新一批紀念杯，送畀各議員。八方記得去年嗰個紀念杯，印上六十位議員卡通畫像，今年隻新杯一到手，第一個感覺係好似九龍皇帝曾灶財墨寶，睇真啲，原來係一首打油詩。&#13;<br> 除咗首詩，重配上立法會及《議事論事》兩位主持人李鵬飛同鄧景輝嘅漫畫人像。只見立法會屋簷下，唔同意見嘅議員怒目相向，甚至起埋飛腳。八方覺得呢個杯比起上一個嘅設計，好似多咗啲戾氣；唔通連飛哥都有預感，呢一年立法會爭拗矛盾會更多？&#13;<br> &#13;<br> （圖）&#13;<br> 　　　依家環境咁濕滯　&#13;<br> 　　　人人心噏夾閉翳&#13;<br> 　　　議員天職：議事論事　&#13;<br> 　　　市民利益放首位　&#13;<br> 　　　最好一齊諗吓計　&#13;<br> 　　　喂！齋講無謂&#13;<br> 　　　Action最實際！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>