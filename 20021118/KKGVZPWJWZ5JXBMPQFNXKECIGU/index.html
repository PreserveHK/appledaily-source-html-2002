<html><header><meta charset="utf-8"><title>　　李國章太太堅強抗癌魔 - 李八方</title></header><body><h1>　　李國章太太堅強抗癌魔 - 李八方</h1><p>禮拜日天朗氣清，開車入沙田馬會食晏，一入中菜廳，就見到長江董事趙國雄一家四口在歎茶，繼而望見李國章局長兩夫婦坐在遠處靠窗的細枱；八方早前寫過李太赴美診病，於是行過去問候一聲。&#13;<br> 局長兩夫婦都有點憔悴，但見到八方，李太仍微微笑地說:「我丈夫係醫生，有佢照顧，非常安心」。局長聞言，謂多謝大家關心，佢雖然難過，但一定陪太太應付呢一場仗，同時亦會處理好公務。八方見佢眼紅紅，一時間唔知講乜好。&#13;<br> 原來李太發現患上乳癌，情況頗為嚴重，早前急忙飛去美國，就是為了多尋求一個專業意見，現在已在港開始治療；局長話自己係行內人，信得過香港的醫療，目前最緊要係讓太太安心養病，不希望傳媒打擾，因為寧靜環境對病人情緒好重要。八方安慰咗佢兩句，然後告別，李太又再微微笑，真係堅強；希望佢哋早日打勝呢場仗。&#13;<br> （圖）李國章太太證實患乳癌，夫婦倆會堅強地去「打這場仗」。　資料圖片&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>