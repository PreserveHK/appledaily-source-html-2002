<html><header><meta charset="utf-8"><title>　　張敏儀去向年底揭曉 - 李八方</title></header><body><h1>　　張敏儀去向年底揭曉 - 李八方</h1><p>前日喺肥彭首席文膽麥奇連嘅歡送會上，八方見到張敏儀張大姐，張大姐同成班記者行家談笑風生，大家都好關心佢嘅動向。張大姐同八方講，𠵱家重諗緊未決定，佢雖然喺今年三月已離職，但現在重係放緊「退休前休假」，要到年底先放完，所以有乜新決定，都會等到年底先公布。&#13;<br> 咁又啱，一日未放完假，一日名義上都係政府嘅人。張大姐咁識做，肯定唔會做啲惹人非議嘅事，所以年底大家就知張大姐係咪會再戰江湖。&#13;<br> 反正重有好幾個月先到年底，張大姐話會好好利用時間到處遊山玩水，下個星期一會去日本跟住八月就會去美加。&#13;<br> 圖：張敏儀﹙圖左﹚重享受緊悠長假期。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>