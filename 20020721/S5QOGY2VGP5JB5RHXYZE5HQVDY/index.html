<html><header><meta charset="utf-8"><title>「我忍唔到佢嘅嗜好至離婚」<br>反擊！章小蕙哭數阿B五宗罪</title></header><body><h1>「我忍唔到佢嘅嗜好至離婚」<br>反擊！章小蕙哭數阿B五宗罪</h1><p>鍾鎮濤（阿B）在昨日出版的周刊訪問中，大爆當年欠下裕泰興債務期間，前妻章小蕙曾找陳曜旻做擔保人，並要求阿B寫欠單給對方，阿B為此十分扯火，即時堅拒簽名。章小蕙昨日隨即召開記者會反擊阿B，力數阿B的五宗罪。</p><p>鍾鎮濤（阿B）在昨日出版的周刊訪問中，透露當年自己的理財觀念很「矇」，任何文件只要前妻章小蕙要他簽名，他便會照簽如儀，而他們在欠下裕泰興二億五千萬期間，有次因為借貸到期，章小蕙便拿着一張由她手寫的欠單，對他說由於陳曜旻（Edmund）是其中一份貸款的擔保人，故此阿B需要寫下欠單給陳曜旻，那時候已知道婚姻出現第三者的阿B十分氣憤，即時堅拒在欠單上簽名。<br> &#13;<br> <spanclass>「成日要我食死貓」 &#13;<br> 對於以上指控，章小蕙昨午四時許在其時裝店門外舉行記者會，力數前夫五大罪行，包括要她執拾爛攤子、難以接受的嗜好、經常裝作可憐、買淺水灣豪宅是他的主意及與范姜先「另起爐灶」，其間章小蕙更當場灑淚。章小蕙說：「佢嘅爛攤子次次都要我執手尾，又要我食死貓，佢嘅嗜好同有啲習慣我忍受唔到，我受夠啦，所以至決定離婚。」其實章小蕙早於兩年前已在電台訪問中提過難忍阿B的嗜好，但至昨日她仍不願透露這些嗜好是甚麼。&#13;<br> 而章小蕙亦大爆阿B在九六年時已跟范姜在一起，同時他們所購下的淺水灣三十七號豪宅，也是阿B的意見，章小蕙稱由始至終她也不贊成這宗交易，至於所欠下的二億五千萬債務，她自稱連一毫子亦未用過。<br> &#13;<br> <spanclass>買豪宅非她主意 &#13;<br> 章小蕙說：「希望佢（阿B）記得自己做過乜，佢暴露咗自己嘅所作所為，話畫上句號同劃清界線嘅都係佢，佢踩完又揼，驚我唔死得，重插多我兩刀，好彩呢一刀揭露咗佢嘅狐狸尾巴，九七年有個經紀話淺水灣呢層樓好抵買，當時我唔喺香港，我喺電話度推咗佢，我重即刻打畀阿B同埋我媽咪，叫佢哋唔好買，之後阿B冇知會我，佢開咗張五十萬嘅支票做買樓首期，但十日後要再畀十個巴仙嘅大定，我哋冇能力咁做，阿B就叫我諗辦法，我硬住頭皮問Edmund借，我問過律師，佢話情理上我哋要寫欠單畀Edmund，筆錢分三份當做生意，阿B係知㗎，而我係有簽到，但阿B冇。」對於阿B在訪問中稱很信任家人，章小蕙即說：「唔使『隊』啦，我已經夠㷫啦。」</spanclass></spanclass></p><p>章小蕙續道：「九六年時，工人已經同我講，話鍾先生有個女朋友喺台灣，佢哋一齊開畫廊，我有佢哋嘅機票存根同護照，重親耳聽過佢哋講電話，時間上係佢先另起爐灶，佢成日畀個慘樣人哋睇，好似好偉大、聖人咁，佢係一個藝人，二十四小時都做緊戲㗎啦。」<br> &#13;<br> <spanclass>阿B：真假天會知 &#13;<br> 對於所負的債務，章小蕙說：「嗰二億五千萬，借嘅係一千六百萬，之前喺嗰筆錢賺到嘅二百六十萬，鍾先生用嚟開咗錄音室，我一個仙都冇用過……以前我以為有少奶奶生活，點解做到隻狗咁……」這時她說到Edmund給她的愛，便忍不住當場落淚，要暫停訪問。章小蕙表示當初眼見Edmund對亡妻情深義重，令她非常欣賞。&#13;<br> 對於前妻在記者會上的種種指控，阿Ｂ昨晚在電話中回應說：「過去咗嘅嘢，你哋返報館查重清楚過我啦，是非真假天會知嘅，我都係嗰句啦，金錢破產並非末路，人格破產至係絕境，無論有乜是非都唔好再問我，我唔識得編織故事，只想專心做嘢。」&#13;<br> 此外，章小蕙前晚收工後，曾偕同兩名外籍女性朋友前往蘭桂坊的KeeClub開會，繼而三人同往位於灣仔的「橋底辣蟹」用膳，接着再轉去跑馬地的「滿屋甜品」歎西米芒果撈，有途人見到章小蕙更說：「掂埋去即刻破產呀！」事後記者問到章小蕙時，她即說：「我唔理啲途人嘅反應，alright？」三人其後步往隔籬的腳底按摩店做按摩，直至凌晨一時，章小蕙才自行乘搭的士返回寓所。&#13;<br> 採訪、攝影：王連連、林德雄、蔡如玉、娛樂突發組</spanclass></p></body></html>