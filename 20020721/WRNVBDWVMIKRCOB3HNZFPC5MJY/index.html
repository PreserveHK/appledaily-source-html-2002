<html><header><meta charset="utf-8"><title>StarTalk：球員不善運用時間</title></header><body><h1>StarTalk：球員不善運用時間</h1><p>又會咁啱，前兩日十六歲或以下組別B組嘅四場比賽全部都係最後十秒先分勝負，場場比數重係一分之差，而今日嘅比賽又真係咁啱同之前嘅一樣，又係最後幾秒先至分到輸贏。世事真係奇妙，睇落去，呢組嘅比賽會愈嚟愈刺激。&#13;<br> 睇咗咁多場比賽，發現𠵱家球員大都唔係好曉得運用時間，在一場比賽裏面，時間上嘅運用係非常重要，如果運用得好，就可以控制場波嘅節奏，贏面會高啲，要留意吓啦！<br> &#13;<br> <spanclass>「外援」帶來衝擊 &#13;<br> 睇完男子十六歲組別之後，又睇吓女子組，當我見到銀羚隊中的「外援」小達凌，就想起二○○○年打NIKEleague嘅隊友「歷蘇」﹙史雅歷﹚，當時他又係以「外援」身份參加比賽。&#13;<br> 每年NIKEleague都有一至兩個「外援」球員，佢哋嘅出現，對NIKEleague來講係一個衝擊，呢啲球員嘅搶籃板技術同埋體能方面都比其他球員好啲，「本地」球員要好好苦練一下喇！&#13;<br> 文：潘志豪（甲一男籃新青聯後衞）</spanclass></p></body></html>