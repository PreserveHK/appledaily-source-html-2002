<html><header><meta charset="utf-8"><title>兒童天地：<br>靚車鬥一番</title></header><body><h1>兒童天地：<br>靚車鬥一番</h1><p>喺玩具界，呢期特別多新車推出，Size有大有細，喺屋企玩又或帶出街玩都一樣咁開心！車款方面，有齊跑車、消防車、工程車及巴士，想要特別啲嘅車款，大可選擇由機械人變成的跑車及Q版農夫車。小朋友有無興趣揀番部靚車，實行成為新車主！&#13;<br>&#13;<br>記者：張穎倫　攝影：伍慶泉&#13;<br>ImageKids：張博之、張朗芝</p><p><spanclass><fontstyle>倫敦巴士有埋交通燈  &#13;<br> 小朋友平日見得最多就係巴士，所以好多小朋友都特別鍾意巴士車仔。好似呢架紅色嘅倫敦巴士，唔單止識着車頭燈，重有埋紅綠燈及路牌指示，令小朋友玩得更投入。</fontstyle></spanclass></p><p><spanclass><fontstyle>消防車緊急出動  &#13;<br> 每當遇有火災或交通意外的時候，只要你一㩒消防員個頭，呢架消防車就會發出警號然後趕赴現場，同時黃色嘅水炮亦會不停轉動，雖然唔會噴水，但營造出嘅緊急氣氛，已經夠晒好玩。</fontstyle></spanclass></p><p><spanclass><fontstyle>工程車吊臂任你校  &#13;<br> 同倫敦巴士一樣，都係doCITY系列嘅車仔，除咗識着車頭燈之外，車上吊臂亦可隨意伸長或改變角度。再加上吊臂可將同系列嘅各類型車仔吊起，等小朋友可以一嘗當工程人員嘅滋味。</fontstyle></spanclass></p><p><spanclass><fontstyle>農夫車動物識得叫  &#13;<br> 喺香港冇可能見到嘅農夫車，車上除咗載有得意嘅豬仔同牛仔外，車身更有三個按鈕，按下之後會分別播出引擎、牛仔同豬仔嘅叫聲，加埋識着嘅車頭燈，連大人都想玩埋一份。</fontstyle></spanclass></p><p><spanclass><fontstyle>極速鋼鐵戰士變跑車  &#13;<br> 男孩子除咗車之外，亦鍾意機械人，所以最新嘅RoboWheels系列，就大玩機械人變跑車。好似呢個隸屬尼加波斯戰隊嘅魔斧怪，除咗變成跑車外，更可以企喺底盤上，當滑板踩夠晒有型！</fontstyle></spanclass></p><p><spanclass><fontstyle>飛馳跑車識向後行  &#13;<br> 喺道路上開快車就怕有危險，但呢架玩具跑車就一定安全，只要按一下飛車小英雄個頭，車身嘅車頭燈就會亮起，然後就聽到轟隆隆嘅引擎聲，跟住跑車就會彈射起步，飛馳而去。撞到障礙物又識向後行，十分醒目！</fontstyle></spanclass></p><p><spanclass><fontstyle>牛牛巴士好得意  &#13;<br> 經常出入將軍澳同牛頭角嘅小朋友，一定見過呢架得意嘅牛牛巴士，呢架屬於796A路線嘅新巴，來往將軍澳彩明苑至牛頭角，車身嘅彈弓牛仔Cutie到震，好多小朋友都要媽咪帶佢坐，𠵱家變成模型車就更加要帶佢返屋企啦！</fontstyle></spanclass></p><p><spanclass><fontstyle>出車處：  &#13;<br> &#13;<br> Jotus.comLtd.(25056448)&#13;<br> 柴灣祥利街29-31號&#13;<br> 國貿中心28樓10室&#13;<br> &#13;<br> 吉之島(24527333)&#13;<br> 屯門屯順街一號&#13;<br> 屯門市廣場一期地面高層&#13;<br> &#13;<br> 三越百貨(25765222)&#13;<br> 銅鑼灣軒尼詩道500號</fontstyle></spanclass></p></body></html>