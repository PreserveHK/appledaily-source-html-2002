<html><header><meta charset="utf-8"><title>SonyEricsson三頻新機T200水貨$1,600開賣</title></header><body><h1>SonyEricsson三頻新機T200水貨$1,600開賣</h1><p>SonyEricsson喺6月狂晒3部T系三頻新機，今日就有呢部T200率先登陸，水貨以$1,600開賣。作為旗下T系的入門機種，有齊WAP、EMS、GPRS及遊戲等基本功能，驚喜的確欠奉。不過，T200勝在可以插入同門的MCA-10鏡頭玩影相，順應時下用手機影相呢家新興玩意。&#13;<br>&#13;<br>記者：招佩珊　攝影：陳智良&#13;<br>ImageGirl：Cody</p><p><spanclass><fontstyle>T200Profile  &#13;<br> 制式：GSM900/1800/1900三頻&#13;<br> 尺寸：105×48×22mm&#13;<br> 通話時間：3?3小時&#13;<br> 重量：85克&#13;<br> 備用時間：140?20小時&#13;<br> 功能：WAP、GPRS、EMS、5款遊戲、圖片電話簿、短訊聊天室</fontstyle></spanclass></p><p><spanclass><fontstyle>駁Cam仔玩影相  &#13;<br> 近期勁Sell手機玩影相，T200亦都唔輸蝕，雖則沒有內置式攝錄鏡頭，但亦可插入旗下的CommuniCamMCA-10影相。影完相之後，可以E-mail附件形式發送出去，另外，照片亦可儲存在相機或SonyEricsson流動互聯網站的個人圖片庫內。不過，若T200配合MCA-10使用，唔似T68i加鏡頭影相時可於手機屏幕上直接睇到張相，相片要於傳送後透過電腦先至睇得番張相。&#13;<br> 不過，SonyEricsson亦會推出MCA-10的升級版MCA-10View，T200配合新版本鏡頭影相時，相片就可以經手機屏幕直接睇得到。不過由於並非彩芒機，就算用MCA-10View所睇到的亦只會是黑白相。</fontstyle></spanclass></p><p><br> &#13;<br> <spanclass><fontstyle>來電有圖認  &#13;<br> 對於需要美加漫遊兼追捧三頻機的用家來說，千多元的T200會是個較平價的新選擇，加上支援傳輸速度可高達43.2kbps的GPRS技術，以及備有日程曆、計時器及計算機等，實用功能已相當齊全。至於較玩味的手機功能，T200亦同樣有，例如電話簿記錄可加入圖案，有來電時唔單止睇到對方的名字，重會有埋公仔睇。而T200亦備有5款遊戲及短訊聊天室，用來消磨時間或者娛樂一番。</fontstyle></spanclass></p><p><br> &#13;<br> <spanclass><fontstyle>上WAP一點即通  &#13;<br> 喺T200鍵盤上會發現一個無刻字的藍色按鍵，其實是個上網快捷鍵，一按呢個藍色鍵便可即時上WAP，這是繼T65後同樣備有呢個特有功能鍵的型號。至於在編寫短訊時可加入圖像及聲音的EMS，喺T200的功能項目清單內亦搵得到。不過，今回水貨返的是T200即英文版，而非中文版T202，因此中文輸入及顯示則全部欠奉。</fontstyle></spanclass></p><p><br> &#13;<br> <center> <spanclass><fontstyle>機身全相  </fontstyle></spanclass></center> </p><p><br> &#13;<br> <spanclass><fontstyle>售賣點：  &#13;<br> 科域電訊&#13;<br> 地址：深水埗鴨寮街212號地下&#13;<br> 電話：23614018</fontstyle></spanclass></p></body></html>