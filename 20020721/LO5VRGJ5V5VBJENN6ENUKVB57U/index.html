<html><header><meta charset="utf-8"><title>同新歡度生辰<br>馮仁昭四圍超：蘭子戴住舊愛厚禮</title></header><body><h1>同新歡度生辰<br>馮仁昭四圍超：蘭子戴住舊愛厚禮</h1><p>淑蘭（蘭子）前日三十三歲生日，佢喺生日前夕約咗舊愛祁文傑鋸扒、睇戲同行街，祁文傑重好大手筆咁送咗隻價值七千八百元嘅Bvlgari名表畀蘭子做生日禮物㖭！<br> &#13;<br> <spanclass>男友贈吻 &#13;<br> 前晚蘭子就偕同佢個工程師男朋友William、傅明憲同何婉盈夫婦，一齊喺尖沙嘴半島酒店慶祝。William前日中午已經好識做咁送咗紮玫瑰花去港台畀女友，𠱁到蘭子好開心。蘭子前晚去慶祝生日時，佢左手仍然戴住舊愛祁文傑送嘅名表，可見蘭子幾咁重視呢份厚禮。而William就喺生日會上公開吻賀蘭子，𠱁得壽星女成晚笑到合唔埋口。&#13;<br> 問蘭子有乜生日願望時，佢話：「我希望繼續開開心心，我今年嘅事業發展都好好，而男友William啱啱轉新工，我都希望佢可以工作愉快。」<br> &#13;<br> <spanclass>王秀琳誓死不露胸前癦 &#13;<br> 王秀琳（Mango）噚日出席咗一個喺尖沙嘴搞嘅日本護膚品活動，佢上台唱歌時啲音響突然間壞咗，結果佢要清唱。Mango透露佢已經影咗新唱片封套，會有少少性感，但係就一定唔夠九人組合Cookies咁性感，Mango話：「我唔會着三點式影封面，每個人都有自己嘅底線，我嘅底線就係胸前粒癦。」</spanclass></spanclass></p><p><spanclass>陳冠希下月出國語碟 &#13;<br> 陳冠希（Edison）噚日去咗旺角新世紀廣場，出席佢嘅新歌《冒險樂園》MV首播記者會。啱啱喺台灣錄完音返香港嘅Edison話：「隻國語碟已經錄好，八月尾會出。」怕唔怕同周杰倫比較？佢話：「我同周杰倫唔同level，佢啲音樂好有自己嘅味道，我都好想好似佢賣得咁好。」<br> &#13;<br> <spanclass>尊特拉華達踏入亞洲 &#13;<br> 荷李活影星尊特拉華達（JohnTravolta）喺呢個月初展開佢嘅「友誼之旅」親善活動後，已經揸住架私人波音707飛機去咗好多地方，噚日佢終於嚟到亞洲，喺新加坡嘅樟宜機場降落。&#13;<br> 尊特拉華達一落機就好友善咁敬禮，又同班機組人員大合照，之後重為喺機場等咗佢好耐嘅fans簽名㖭。<br> &#13;<br> <spanclass>伊健想買島潛水 &#13;<br> 鄭伊健噚日出席喺時代廣場舉行嘅名表「TAGHeuer」宣傳活動。&#13;<br> 伊健話早前佢去咗馬來西亞嘅小島潛水之後，覺得潛水好正，佢重諗過喺附近買個島㖭！問佢有冇諗過搞番個水底婚禮，伊健就話起碼要教識林珊珊同神父潛水先得。</spanclass></spanclass></spanclass></p><p><spanclass>克勤幫Kelly搞氣氛 &#13;<br> 李克勤同埋鄭中基前晚一齊擔任陳慧琳（Kelly）演唱會嘅嘉賓，鄭中基同Kelly合唱咗一首《都是你的錯》，加上克勤好識搞氣氛，令到現場觀眾反應好熱烈。而Kelly喺表演時着咗一件吊帶短裙，可能佢怕走光，所以坐喺度唔敢亂郁。<br> &#13;<br> <spanclass>黃貫中珍藏朱茵靚相 &#13;<br> 黃貫中（阿Paul）噚日喺樂富為自己嘅甘肅攝影展進行剪綵，佢透露自己得閒都會同女友朱茵影吓相，不過就係以生活照居多，阿Paul好謙虛咁話自己未夠班幫女友影寫真集，但係都有啲私人珍藏。阿Paul重話下個月嘅尼泊爾之旅，都好想叫埋鍾鎮濤一齊去。<br> &#13;<br> <spanclass>方力申機場跑圈好開心 &#13;<br> 方力申噚日去咗青衣城一個跳繩挑戰賽，幫啲小朋友打氣之外，佢重同一班來自加拿大嘅高手一齊跳繩。講到做運動，方力申就最開心咁話：「之前《百分百感覺》有一場戲係喺機場拍，凌晨時分冇人，我又有兩個鐘頭休息時間，就喺離境大堂跑咗四個圈，跑完之後成個人都舒服晒。」</spanclass></spanclass></spanclass></p></body></html>