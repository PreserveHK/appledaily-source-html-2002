<html><header><meta charset="utf-8"><title>21萬8買二手奧迪A6做座駕</title></header><body><h1>21萬8買二手奧迪A6做座駕</h1><p>本周二手車推介特別為大家介紹一部1998年1手奧迪A6，屬罕有二手筍盤外，呢部2.4Tiptronic版本二手叫價為21萬8千，啱晒一啲事業有成嘅行政人員；另一部1997年0手日產Cefiro3.0，雖然係上一代款式，但二手叫價僅為8萬8千，同樣吸引力十足㗎。&#13;<br>&#13;<br>資料提供：Auto22.com</p><p><spanclass><fontstyle>奧迪A6  &#13;<br> <b> 推介指數:★★★★</b> &#13;<br> 車款：四門房車&#13;<br> 製造年份：1998年&#13;<br> 首次登記年份：1998年&#13;<br> 傳動：自動波&#13;<br> 引擎容積：2393cc&#13;<br> 顏色：灰&#13;<br> 行車里數：40,000km&#13;<br> 牌費：2002年8月&#13;<br> 手數：1&#13;<br> 配備：天窗、安全氣袋、皮位、電座、CD音響、門邊電鏡、合金胎軨及泊車感應器。&#13;<br> 備註：高級行政座駕，設備齊全乘坐舒適。&#13;<br> &#13;<br> 李萬祺評語：奧迪近年嘅品質已達一線歐洲車水平，兼且A6款新設備齊、安全同埋形象又高尚，如果你只係三十出頭，事業開始有成，而且又鍾意自己揸車的話，呢部A6一定啱你口味。</fontstyle></spanclass></p><p><br> &#13;<br> <spanclass><fontstyle>日產Cefiro3.0  &#13;<br> <b> 推介指數：★★★</b> &#13;<br> 車款：四門房車&#13;<br> 製造年份：1997年&#13;<br> 首次登記年份：1997年&#13;<br> 傳動：自動波&#13;<br> 引擎容積：2988cc&#13;<br> 顏色：灰&#13;<br> 行車里數：60,000km&#13;<br> 牌費：2002年6月&#13;<br> 手數：0&#13;<br> 配備：天窗、安全氣袋、車門電窗、桃木裝飾、皮位、電座、合金胎軨、CD音響及門邊電鏡。&#13;<br> 備註：屬罕有0手車之餘，兼有不錯保養，狀態有如新車一樣。&#13;<br> &#13;<br> 李萬祺評語：Cefiro嘅V6引擎出名寧靜，日產嘅機件同波箱耐用性亦可信賴，0手車行60,000公里要大修嘅機會不大；唯一要考慮就係1997年車已屬舊款，價錢應有斟酌餘地。</fontstyle></spanclass></p><p><spanclass><fontstyle>平治C200Elegance  &#13;<br> <b> 推介指數：★★★</b> &#13;<br> 車款：四門房車&#13;<br> 製造年份：1996年&#13;<br> 首次登記年份：1997年&#13;<br> 傳動：自動波&#13;<br> 引擎容積：1998cc&#13;<br> 顏色：金&#13;<br> 行車里數：36,399km&#13;<br> 牌費：2003年6月&#13;<br> 手數：1&#13;<br> 配備：安全氣袋、車門電窗、桃木裝飾、皮位、ABS、防盜系統、電座、CD音響、合金胎軨及門邊電鏡。&#13;<br> 備註：車靚咪數少，保養甚佳牌費又長。&#13;<br> &#13;<br> 李萬祺評語：1997年登記至今只行3萬多公里屬於少用，以平治機件嚟講暫時毋須擔心大修問題，開價10萬餘元又有近1年牌費，作為名牌入門級家庭車，頗值得考慮。</fontstyle></spanclass></p><p><spanclass><fontstyle>福士Beetle  &#13;<br> <b> 推介指數:★★★1/2</b> &#13;<br> 車款：遊樂型車&#13;<br> 製造年份：2000年&#13;<br> 首次登記年份：2000年&#13;<br> 傳動：自動波&#13;<br> 引擎容積：1984cc&#13;<br> 顏色：黑&#13;<br> 行車里數：21,855km&#13;<br> 牌費：2003年7月&#13;<br> 手數：0&#13;<br> 配備：天窗、安全氣袋、桃木裝飾、皮位、CD音響、ABS、防盜、門邊雨擋、合金胎軨、門邊電鏡及霧燈。&#13;<br> 備註：行貨兼有原廠保養，另外重裝有電鍍裝飾、雙出式尾喉、尾翼、FullOption設備（數萬元改裝），另外重有唔錯嘅保養㖭。&#13;<br> &#13;<br> 李萬祺評語：Beetle係出名經典車，0手車主亦多屬識車之人，不少明星亦係新款Beetle車主，可謂星味十足。此車保養得好，裝飾配件又多，車主應該十分錫車，雖有1年牌費，但車價似乎仍有商議餘地。</fontstyle></spanclass></p></body></html>