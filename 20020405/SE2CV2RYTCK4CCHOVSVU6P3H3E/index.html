<html><header><meta charset="utf-8"><title>三人同遊東南亞返港<br>馮仁昭四圍超：哥哥唐唐新歡齊黑面</title></header><body><h1>三人同遊東南亞返港<br>馮仁昭四圍超：哥哥唐唐新歡齊黑面</h1><p>早前有報道指張國榮（哥哥）因為喺內地籌拍新片《偷心》，以致同好友唐鶴德（唐唐）分隔兩地，感情現危機。而哥哥新聘嘅助手Kenneth，更被指為哥哥同唐唐之間嘅第三者，三人更未試過同場出現。&#13;<br> 然而，前晚哥哥、唐唐同Kenneth竟然一齊從外地返港，粉碎咗唐唐同Kenneth不和嘅傳言。&#13;<br> 前晚七點幾，Kenneth推住行李先行步出機場，唐唐同哥哥則殿後。當哥哥見到記者時，即時面黑黑，記者問佢由邊度返嚟時，哥哥一概拒絕回應，並急步同唐唐及Kenneth離開。就記者所見，相信佢哋係由東南亞旅行返港。<br> &#13;<br> <spanclass>康子妮否認緋聞 &#13;<br> 此外，康子妮同鄧浩光噚日亦出現機場，佢哋準備去印尼拍旅遊特輯。康子妮對於佢同林曉峰（阿Lo）嘅緋聞，及有傳因為佢嘅介入，令阿Lo同女友分手之事，康子妮話：「我哋冇拍拖，但係好好朋友，咁樣講唔係幾好，因為阿Lo啱啱同女友散咗。」<br> &#13;<br> <spanclass>朱慧珊獲贊助30萬鑽飾 &#13;<br> 朱慧珊同黎淑賢噚日去咗亞視，出席新遊戲節目《群雄奪寶》宣傳活動。主持人朱慧珊佩戴咗Tiffany贊助、價值三十萬嘅鑽石耳環、戒指同襟針。&#13;<br> 朱慧珊話：「做呢個節目都有壓力，但會盡量做好。」節目嘉賓黎淑賢就話：「𠵱家我多咗工作，有收入心情都好啲，唔使『打斧頭』。」<br> &#13;<br> <spanclass>焦媛同高志森劃清界線 &#13;<br> 焦媛噚日以電視劇《伴我同行》女主角嘅身分，到亞視總台出席支持「西藏殘聯」善款移交儀式。焦媛噚日代表亞視將有關嘅善款支票進行移交，佢話：「我最近簽咗新經理人公司，係演藝事務所有限公司。」問焦媛係咪想劃清同高志森嘅工作關係，佢話：「都可以咁樣講嘅。」</spanclass></spanclass></spanclass></p><p><spanclass>奀妹返台灣探媽咪 &#13;<br> 傅天穎（奀妹）噚日出現機場，原來佢返台灣探媽咪。早前台灣發生六點八級地震，奀妹專登返去睇媽咪。佢話：「屋企影響唔大，只係有啲嘢跌咗落嚟。近日我感冒又胃痛，我想返台灣睇醫生，順便休息一個禮拜。」<br> &#13;<br> <spanclass>家燕被評慈母感搞笑 &#13;<br> 日「麥兜仔」李晉緯，接受薛家燕嘅《家天下》訪問，有報道指家燕姐被選為兒童及青少年心中嘅好媽媽，家燕姐話：「我都有啲意外，覺得幾搞笑，可能我最近做嗰啲角色都係好媽媽啦！」李晉緯將會同家燕姐一齊主持名為《家燕媽與緯囝囝》嘅新環節，同大家分享親子心得。<br> &#13;<br> <spanclass>王賢誌冧寶珠姐捐衫 &#13;<br> 王賢誌噚日喺尖沙嘴搞嘅賣二手衫籌款活動，正式開始後反應都幾熱烈。&#13;<br> 有名陳慧珊fans竟花費咗約七千蚊去買佢偶像嘅衫，亦有兩名歌迷花咗四千蚊買Twins嘅衫。噚日王賢誌話重有陳寶珠同林嘉欣嘅衫賣喎。</spanclass></spanclass></spanclass></p></body></html>