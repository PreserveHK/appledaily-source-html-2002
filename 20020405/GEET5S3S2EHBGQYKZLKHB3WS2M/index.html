<html><header><meta charset="utf-8"><title>　　東華就職禮拜神農皇 - 李八方</title></header><body><h1>　　東華就職禮拜神農皇 - 李八方</h1><p>十萬蚊多唔多？對於贊助老董選舉嘅幾十個大粒佬嚟講，真係小兒科。八方噚日喺東華嘅活動見到其中一個贊助人──全國政協常委李東海，佢坦言十萬蚊「算得係乜嘢」，過去咁多年幫東華籌款都一千幾百萬啦！講金又講心，真實際。&#13;<br> 講開東華三院，佢哋噚日在民政事務局局長林煥光帶領下，舉行新董事局宣誓儀式。交職禮堂格局好特別，台上嘉賓席後有一幅「醫藥之師」神農皇嘅畫，旁邊重有兩支大紅燭火同三支大香。點解布置成咁？原來東華喺宣誓前，行咗一個傳統參拜儀式，而個禮堂更是歷史悠久，由一九三三年東華醫院重建後一直用到現在。&#13;<br> 雖然經濟不景，但東華嘅善款仍然打破歷年紀錄，高達兩億。好彩，香港重有唔少善心人。&#13;<br> （圖）在民政事務局局長林煥光帶領下，東華新董事局剛進行完宣誓儀式。　凌樹輝攝&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>