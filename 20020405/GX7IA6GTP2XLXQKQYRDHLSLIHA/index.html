<html><header><meta charset="utf-8"><title>紅外線傳輸套件新型號手機適用</title></header><body><h1>紅外線傳輸套件新型號手機適用</h1><p>相信好多人都鍾意得閒嘅時候幫自己部手機入吓歌仔、改吓Logo，不過拎出街畀人整都幾貴，有冇諗過自己DIY？由康藝出品的天揚紅外線手機傳輸套件，就可以幫大家用紅外線連接手機，用埋附送嘅軟件就可以喺電腦編輯中英文電話簿、編輯中英文短訊、Send歌仔或Logo落手機等等。其實天揚以前都推出過類似套件MA-600，而新產品MA-620除咗棄用SerialPort轉用USB頭之外，更可支援市面大部分較新型號手機如Nokia6500/8855、ERICSSONT39/T68等，光碟更附送埋500首歌仔及700個Logo。不過提提你，買嘅時候最好都係睇清楚自己部手機啱唔啱用。&#13;<br> &#13;<br> 記者、攝影：劉耀祥&#13;<br> &#13;<br> 查詢：康藝科技(25042559)</p></body></html>