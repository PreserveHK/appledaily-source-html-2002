<html><header><meta charset="utf-8"><title>一味窩輪：9115加碼發行好現象</title></header><body><h1>一味窩輪：9115加碼發行好現象</h1><p>發行商比聯繼前日加碼發行中移動Call輪9029後，昨日又加碼發行新地Call輪9115，數量係1.68億份，係原有發行量1.30億份嘅1.3倍，比聯收銀超過半億元，順利去貨係好現象，隻輪睇好多過睇淡。&#13;<br> 呢批新貨下禮拜三至可以買賣，接貨者𠵱家好happy，皆因發行價33仙，收市35.5仙，坐緊利潤7.6%。9115昨日由33仙彈上去，係因為正股（016）帶動。正股尾市踢上58元，升75仙。&#13;<br> 好幾隻地產股嘅Call輪，由於槓桿率唔細，正股波動1至2元，炒相關Call輪已經好肥。9115最低31.5仙撈底成功嘅話，去到尾市已經有13%利潤。長實Call輪9063又係，早段最低價33仙，高收37仙，撈底者又有12%利錢。&#13;<br> 昨日最威水嘅窩輪，係保華德祥公司輪1117，由4.9仙跳到7.5仙，升56%。<br> &#13;<br> <spanclass>1117升得冇意思 &#13;<br> 正股（498）只不過由30仙爬上30.5仙，1117咁升法，冇支持，明年8月到期，溢價55.7%，槓桿率4.1倍。全日有17萬份易手，金額唔夠1皮。要博嘅話，揀正股好過揀輪。</spanclass></p></body></html>