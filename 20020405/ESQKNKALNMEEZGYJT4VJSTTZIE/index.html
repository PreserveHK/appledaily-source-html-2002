<html><header><meta charset="utf-8"><title>　　陳祖澤逆市加薪 - 李八方</title></header><body><h1>　　陳祖澤逆市加薪 - 李八方</h1><p>以家陣嘅經濟市道，打工仔要保住飯碗都好難，更遑論要加人工。不過，舊年都有逆市奇葩，佢就係九巴董事長陳祖澤。&#13;<br> 八方啱啱收到九巴最新年報，最高人工嘅董事去年收二千三百幾萬，比前年嘅一千二百幾萬足足多成接近九成。不過，八方覺得九巴班股東應該唔會覺得貴，事關九巴去年業績甚好，賺多咗八成七，股息亦派多一成八。最緊要係九巴股價由去年一月最低時嘅十八元一角五仙，升到上個月廿七號嘅三十七個八，升幅足足有一倍多。&#13;<br> 九巴班股東今次財息兼收，畀多啲人工JohnChan，等佢幫自己搵多啲又點話。阿John今次喺九巴水漲船高，要佢返政府做部長睇嚟都幾難！&#13;<br> （圖）九巴去年業績甚好，陳祖澤功不可沒。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>