<html><header><meta charset="utf-8"><title>斯里蘭卡地道Mall家品工藝有睇頭</title></header><body><h1>斯里蘭卡地道Mall家品工藝有睇頭</h1><p>每次出門，我都會同朋友講：「唔買手信！」好似好吝嗇、好決絕咁，事實上，呢兩年來出trip就連自己都未買過一份禮物畀自己，因為懶係特別嘅原子筆同鎖匙扣真係買唔落手，無新意之外重無埋誠意，若果你同我都係咁諗嘅話，今次嚟到斯里蘭卡，可能你會改觀。&#13;<br>記者：朱維達&#13;<br>攝影：陳智良&#13;<br>鳴謝：SunnSeaHolidays、斯里蘭卡航空</p><p><spanclass><fontstyle>TukTuk車費名碼實價  &#13;<br> 現在遊斯里蘭卡，最好的方法就是買Package，有司機接送，但若果你只是想在酒店攤唞幾日，得閒先會出嚟逛下的話，亦不妨試坐三輪車TukTuk。這些TukTuk簡直係泰國曼谷三輪車嘅翻版，但唔會好似曼谷咁坐得咁谷氣，因為即使是當地導遊亦未聽過有啥欺騙遊客金錢事件，同樣都要開車前議價，但當地則是名碼實價，行10分鐘路程約需100Rs（約8港元），若果你可以忍一忍街上車輛噴出嚟嘅浪漫氣氛，亦會是今次購物之旅的最佳代步工具。</fontstyle></spanclass></p><p><spanclass><fontstyle>Lakmedura買最地道手信  &#13;<br> 去過斯里蘭卡的朋友或者會覺得，當地可以值得花錢購買的就是木雕。沒錯，無論大城小鎮，木雕商舖成行成市，其中尤以象形木雕最普遍，其次就是染布，每塊以人手髹上、經過獨特的漂染過程製作的染布，配上極富印度色彩的圖案，是當地的特產，但若果你都嫌這些介紹太行貨，無關係，因為我都係咁諗，正當以為斯國的購物之旅就此完結的時候……突然眼前一亮，ShoppingMall？&#13;<br> 司機泊定在Lakmedura門前之後，就即刻雞咁腳怕執輸咁第一個衝入去，果然比起前幾日零落的小店舖具規模很多。Lakmedura商店高三層，由茶葉、擺設、樂器、公仔、家具乜都有，不過是非一般種類，完全是地道斯里蘭卡工藝，綜觀首都科倫坡，我覺得此地最啱香港人逛，由於項目眾多，我喺店內揀選了三樣「小記最愛」系列，無論送畀朋友、自己用、屋企人都咁啱，真係唔買都要嚟睇吓！&#13;<br> &#13;<br> Lakmedura&#13;<br> 地址：113,DharmapalaMawatha,Colombo7-SriLanka&#13;<br> 電話：（94）1-328900&#13;<br> 營業時間：每日9:30a.m-7:00p.m</fontstyle></spanclass></p><p><spanclass><fontstyle>OdelUnlimited	突然出現一間「西化」Mall  &#13;<br> 未去斯國之前，都預咗當地無一啲大型ShoppingMall，心想，冇相干，去每一個國家都有每一個地方嘅特色，去斯里蘭卡就要享受呢度嘅陽光與海灘，但當你去到一棟白色、夜晚加上燈光照射便儼如一座小皇宮，發現原來係間名牌商場後，先發覺呢次斯國之旅好似多咗bonus一樣。&#13;<br> 內裏可以用西化來形容，皆因可能前幾日成日見住啲地道手工藝品，睇到Dior、Swatch、NikeShop好似突然之間成個人醒晒！基本上呢間Odel唔係好大，只得三層，雖然有好多間名牌店，但我又點會喺度介紹呢啲舖頭畀你吖?!（喺香港咪重多重平？）所以我會推介你到地下其中兩間，沒有店名，但你一定會經過，一間主打以騎呢造型做賣點的蠟燭店，另一間則滿店「薰」香撲鼻香薰店，只要你沿地下逛，一定會有收穫！&#13;<br> &#13;<br> OdelUnlimited&#13;<br> 電話：（94）74-710200&#13;<br> 傳真：（94）75-337855&#13;<br> 地址：5,AlexandraPlace,LiptonCircus,Colombo&#13;<br> 網址：<ahref http:>www.eodel.com &#13;<br> 營業時間：星期一至六10:00a.m-8:00p.m、星期日10:00a.m-6:00p.m</ahref></fontstyle></spanclass></p><p><spanclass><fontstyle>出門提一提  &#13;<br> 簽證：　持BNO、特區護照者免簽證，CI持有者須辦理。查詢：28760828（斯里蘭卡領事館）&#13;<br> &#13;<br> 套餐：　可購買6日5夜的"FirstClassSpecialLeisurePackage"，價錢$2,920包斯里蘭卡航空經濟客位機票、5晚酒店住宿連早餐、機場接送。查詢：29261668，網址：<ahref http:>www.divingpackage.com （SunnSeaHolidays）或<ahref http:>www.srilankan.lk （斯里蘭卡航空）。&#13;<br> &#13;<br> 住宿：　MountLaviniaHotel，地址：100,HotelRoad,MountLavinia,SriLanka，電話：(94)1-715221/7，網址：<ahref http:>www.mountlaviniahotel.com ，雙人房租：111美元（約866港元）。&#13;<br> &#13;<br> 貨幣：　1盧比Rupee約兌0.08港元&#13;<br> &#13;<br> 旅遊諮詢：　<ahref http:>www.lanka.net/ctb （斯里蘭卡旅遊局）</ahref></ahref></ahref></ahref></fontstyle></spanclass></p></body></html>