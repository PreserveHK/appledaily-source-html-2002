<html><header><meta charset="utf-8"><title>　　做董事要上堂 - 李八方</title></header><body><h1>　　做董事要上堂 - 李八方</h1><p>自美國發生安然（Enron）事件後，公司董事的權責問題逐漸引起關注。噚日財經事務局局長葉澍堃到商台接受陸叔訪問時，亦談到這個問題。八方事後問葉局長，將來是否要通過考試才可出任董事？局長話未必要咁嚴重，佢哋正考慮每年安排課程講座，安排有機會出任董事人士要接受一定時數培訓才可正式擔任董事，使他們更了解董事的工作及權責，唔好畀啲「柴娃娃」入局。&#13;<br> 以往部分上市公司大多以拍膊頭方式招攬親友入董事局，但安然事件令恒隆主席陳啟宗一身蟻，令人驚覺原來做非執行董事亦可能惹上官非，相信日後要找朋友做董事亦不容易，不過，日後有機會與李嘉誠一同上堂，可能會有不少人有興趣。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>