<html><header><meta charset="utf-8"><title>數碼影音：<br>陽光普照影SnapShot嚴選三大隨拍王</title></header><body><h1>數碼影音：<br>陽光普照影SnapShot嚴選三大隨拍王</h1><p>入四月天氣開始轉熱，炎炎夏日大好陽光梗要出戶外鬆弛吓。好多人都想趁機買番部數碼相機，因為興之所至可隨時影低動人一刻。不過市面售賣嘅數碼相機種類多不勝數，花多眼亂真係唔知買咩好。今日就推介當中三部各有特色嘅數碼相機，睇吓邊部Fit你要求？&#13;<br>&#13;<br>記者、攝影：徐影龍&#13;<br>ImageGirl：王穎</p><p><spanclass><fontstyle>拎住RAMCard去曬相  &#13;<br> 好多用家都以為欣賞數碼相片，一定需要學懂電腦操作、一大堆編輯相片技巧、一部打印機等，因而打消購買念頭。其實現今如KODAK、快圖美等沖曬連鎖店，早已提供數碼相片沖曬服務，只需將記憶卡交到沖曬店，約等1小時，便可將心愛相片以傳統相紙沖曬出嚟，用家完全毋須接觸電腦，效果基本上同普通相冇分別，當然拍攝時唔可以用太低解像度喇。&#13;<br> 快圖美　3R$3/1張；4R$4/1張（最低消費$30）&#13;<br> KODAKExpress　3R$2.5/1張；4R$3/1張</fontstyle></spanclass></p><p><b> COOLPIX2500</b> &#13;<br> <spanclass><fontstyle>扭擰鏡頭玩自拍  &#13;<br> 據Nikon預測，2002年佔市場比率最大仍然屬二百萬像級數相機，故此便力谷剛推出嘅COOLPIX2500。呢部機可算係COOLPIX系列中嘅入門級機種，雖然只得二百萬像素CCD，不過就繼承系列特色，擁有可轉動鏡頭，用家可睇住個LCD影番自己，一個人去遊山玩水都可大玩自拍一番，加上鏡頭可收於機內，拎住周圍影都唔怕括花鏡頭。外形設計較流線及輕巧，機殼首次放棄黑色設計，採用銀色配紫藍色，頗吸引年輕用家。鏡頭為三倍光學變焦，再配合四倍數碼變焦，可達十二倍Zoom，喺入門級機中算罕有。&#13;<br> 抵讚：轉動式鏡頭令用家拍攝高、低角度照片時，都可免卻擒高擒低之苦。&#13;<br> 要彈：鏡頭轉動設計得唔好，轉動時唔夠靈活，好容易會喺鏡頭留低指模。</fontstyle></spanclass></p><p><b> COOLPIX2500規格表</b> &#13;<br> CCD：200萬像素&#13;<br> 最高解像度：1,600×1,200&#13;<br> 變焦：3倍光學＋4倍數碼（合共12倍）&#13;<br> 記憶媒體：CompactFlash&#13;<br> 體積：114×59.5×31.5mm（W×H×D）&#13;<br> 重量：165克&#13;<br> 查詢：NikonHK（29029000）</p><p><b> IXUS300</b> &#13;<br> <spanclass><fontstyle>全球最細  &#13;<br> 當年Canon搵酒井法子推廣全新傻瓜機IXY後，大受用家歡迎，便以此開發IXYDigital數碼相機系列（港版為IXUS）。呢部IXUS300在三倍光學變焦鏡頭市場中，屬全球體積最細之機種，方便攜帶之餘，拍攝遠景亦毋須依賴數碼變焦而降低相片質素。感光元件採用210萬像素CCD，最高解像度達1,600×1,200，足以應付5R尺寸列印、網頁製作、電子相薄等用途。由於採用三倍變焦鏡頭及更高像素CCD，故體積比舊型號IXUS200稍大，不過在流動性及功能上更為平衡。由於採用全金屬外殼及機內精密設計，不但比同級機較重，電源開啟太久時會出現輕微「辣手」現象，不過卻能增加機殼襟用度。&#13;<br> 抵讚：細細部擁有三倍光學變焦，體積亦算小巧。&#13;<br> 要彈：雖然體積屬細小類，不過卻是三部機中最重。</fontstyle></spanclass></p><p><b> IXUS300規格表</b> &#13;<br> CCD：210萬像素&#13;<br> 最高解像度：1,600×1,200&#13;<br> 變焦：3倍光學＋2.5倍數碼（合共7.5倍）&#13;<br> 記憶媒體：CompactFlash&#13;<br> 體積：94.8×62.5×29.9mm（W×H×D）&#13;<br> 重量：240克&#13;<br> 查詢：CanonHK（21702828）</p><p><b> FinePix50i</b> &#13;<br> <spanclass><fontstyle>影相兼聽MP3  &#13;<br> 雖然富士呢部50i屬遊玩級機種，有效像素只得220萬，不過由於採用SuperCCD技術，故此相片最高解像度可達2,400×1,800（432萬像素），遇啱心水靚景，可藉此谷大相片列印A4尺寸海報。50i另一煞食功能就係內置MP3解碼晶片，透過附送軟件可將CD歌曲轉為MP3格式，再下載至50i，出街搭車都可聽歌解悶，興之所至又可即時影靚相。最正係機身設計極纖巧同型仔，除銀色殼外，日本已推出多三款顏色機身（黑、粉藍及粉紅），直頭襯埋衫都得。&#13;<br> 值得一提底座之設計，不但具有充電及抄相功能，而且將50i插入底座後，懂得自動充電及將相片傳送至電腦內，同時啟動附送嘅相片管理軟件《FinePixViewer》。介面操控簡單之餘，開啟相片速度亦極快，對應Windows及MacOS作業系統。&#13;<br> 抵讚：影相聽歌一機兩用，機身纖巧又討好。&#13;<br> 要彈：兩種用法加快電量消秏，專用鋰電在戶外補充極不方便。</fontstyle></spanclass></p><p><b> FinePix50i規格表</b> &#13;<br> CCD：220萬像素(SuperCCD)&#13;<br> 最高解像度：2,400×1,800&#13;<br> 變焦：1.5至3.75&#13;<br> 數碼變焦（視乎解像度）&#13;<br> 記憶媒體：SmartMedia&#13;<br> 體積：85.5×71.0×23.5mm（W×H×D）&#13;<br> 重量：190克&#13;<br> 查詢：永明影音（23997991）</p></body></html>