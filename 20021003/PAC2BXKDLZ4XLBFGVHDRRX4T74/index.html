<html><header><meta charset="utf-8"><title>T720行貨$2,330一機兩殼中文機</title></header><body><h1>T720行貨$2,330一機兩殼中文機</h1><p>查實行貨同水貨只不過差幾日，點解唔等得？行貨不但有原廠保養，好似剛剛正式開賣的MotorolaT720呢部彩芒摺機，行貨有中文介面、跟機配件有皮套及耳筒，但至正當然是送多一套底面殼幫部機換顏色。&#13;<br>&#13;<br>記者：招佩珊攝影：伍慶泉</p><p><b> MotorolaT720Pofile</b> &#13;<br> 制式：GSM900/1800雙頻&#13;<br> 尺寸：90×47×21.3mm&#13;<br> 重量：101克&#13;<br> 顯示屏幕：120×160Pixels；4,096色&#13;<br> 通話時間：150-300分鐘&#13;<br> 備用時間：90-165小時&#13;<br> 功能：WAP1.2.1、GPRS、EMS、Java、16和弦鈴聲及收發POP3電郵&#13;<br> 查詢：Motorola25063888</p><p><spanclass><fontstyle>一機兩殼中文介面  &#13;<br> T720不單止備有4,096色彩芒及雙屏幕顯示，可更換的底面殼亦是另一賣點，之不過買機唔包殼又點有得換？T720合共有4種顏色殼，而每部行貨機都會跟兩套殼，而顏色分配就是香檳金配藍，火紅拼銀。</fontstyle></spanclass></p><p><spanclass><fontstyle>下載Java程式變流動監察器  &#13;<br> 可下載彩色ScreenSaver及Wallpaper經已是彩芒機的指定動作，T720亦不例外，而在摩記手機的專用WAP網站內（<ahref http:> http://t720.mymobilesoft.com  ）亦有各類Java程式可供下載，而「ColorE-eye」就最特別，將呢個程式下載到T720，然後手機可經互聯網與WebCAM作無線聯繫，WebCAM所拍到的影像，可透過手機即時睇到，T720就變成一個流動監察器。</ahref></fontstyle></spanclass></p></body></html>