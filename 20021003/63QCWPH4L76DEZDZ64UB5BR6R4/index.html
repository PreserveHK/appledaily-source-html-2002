<html><header><meta charset="utf-8"><title>腰傷婆婆獲贈洗衣機</title></header><body><h1>腰傷婆婆獲贈洗衣機</h1><p>「𠵱家有洗衣機用，唔使我繼續忍住腰背痛洗衫，真係好多謝大家！」吳婆婆喜孜孜地說。&#13;<br> 八十二歲的吳婆婆，近月飽受脊椎骨傷患影響，難以自行洗濯衣服。奈何她晚年靠領取微薄綜援金度日，過着捉襟見肘的生活，實無法負擔添置洗衣機費用，一度倍感淒苦。白髮蒼蒼吳婆婆憶述：「我為咗慳水，不嬲習慣儲起啲污穢水沖廁。點知前排我抽起桶水想沖廁嗰陣，整傷背脊，去睇醫生證實我有部份脊骨移位，搞到痛起嚟行步路都唔得，彎低身洗衫亦好辛苦。」&#13;<br> 吳婆婆稱，醫生雖指其傷患可以動手術醫治，惟她有感年事已高，恐怕手術後復元之路漫長，不欲冒此風險，目前惟有靠經常塗抹藥油及貼膏藥，紓緩患處的痛楚。<br> &#13;<br> <spanclass>感謝讀者捐款 &#13;<br> 本報月前報道吳婆婆盼有洗衣機清洗衣服後，接獲不少讀者來電表示欲捐助。本報日前已安排轉送讀者捐出的全新洗衣機給吳婆婆。記者近日另將讀者捐款合共三千九百三十元交予婆婆簽收，她連番道謝：「請幫我向善長講多幾句多謝，我會留起啲錢傍身，唔使怕有事嗰陣冇錢應急。」&#13;<br> 獨居的吳婆婆，退休前任職清潔女工，收入僅夠餬口；晚年苦無積蓄，惟有靠綜援金維持生計。&#13;<br> 捐款編號：C0474&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>