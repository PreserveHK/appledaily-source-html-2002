<html><header><meta charset="utf-8"><title>　　匯豐兩隻銅獅有名有姓 - 李八方</title></header><body><h1>　　匯豐兩隻銅獅有名有姓 - 李八方</h1><p>八方去年九月寫過，滙豐要將滙豐銀行總行門前一對銅獅子複製，以坐鎮英國倫敦金絲雀總部。經過一年，倫敦總部快將正式啟用，嗰對第三代獅孫亦安放好。噚日香港滙豐特別在中環總行的第二代銅獅石座上安放名牌，介紹這對獅子的由來。&#13;<br> 這對寶貝，左邊擘大口的叫史提芬Stephen，右邊合埋口嗰隻叫施迪Stitt。佢哋守衞香港總行已六十七年，只有兩次暫離崗位。第一次係二次大戰被日本仔俘虜咗去大阪，好彩冇俾人熔咗，物歸原主，但身上留有彈痕；第二次則於八十年代重建大樓時，搬去皇后像廣場住咗一陣。至於點解叫呢兩個名，原因係紀念兩個人，一個是二十年代出任香港總司理的史提芬（AGStephen），另一個就係當時上海分行總經理施迪（GHStitt）。<br> &#13;<br> <spanclass>香港銅獅屬第二代 &#13;<br> 香港滙豐創行於一八六五年，先後四座總行大廈均坐落於皇后大道中一號，上述一對銅獅在第三座總行大廈一九三五年落成時擔任守護神，他們由名雕塑家Wagstaff仿照當時上海分行門口的獅子所鑄，屬第二代。上海嗰對，則早在一九二三年在英國鑄造，出自HenryPooleARA之手。&#13;<br> 滙豐順風順水，史提芬及施迪功不可沒，大家估吓佢哋有幾重？原來一隻成二千二百五十磅㗎！&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></spanclass></p></body></html>