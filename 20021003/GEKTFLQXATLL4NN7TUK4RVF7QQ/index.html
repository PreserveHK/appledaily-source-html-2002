<html><header><meta charset="utf-8"><title>潮流Express：<br>水貨波鞋玩Rare玩冧價力抗代理</title></header><body><h1>潮流Express：<br>水貨波鞋玩Rare玩冧價力抗代理</h1><p>樓市不濟，發展商又冧價又出埋口術托市；喺旺角波鞋街，水貨波鞋生意要鬥財雄勢大的波鞋代理，就要玩Rare玩Cheap先有得拼。&#13;<br>從前代理一向唔多理會限量版波鞋，認為數量少冇「肉食」！就算總公司有貨都唔願入，但係家陣市道唔好，佢哋都要採取肥水不流別人田政策，累得從前靠限量貨食胡的水貨店都嗌晒救命！好似Nike「逃走」（Escape）系列又話有行貨；潮流友見到眼發光嘅adidasXYohji，名店「J」又最齊貨；做水貨生意愈來愈惡搞。是故波鞋街一帶水貨店呢排好齊心，入Nike、adidas水貨專吼啲夠Rare（少有）貨品之餘，連帶Crossover波鞋都要賤賣去硬拼代理。&#13;<br>記者：陳嘉文&#13;<br>攝影：林栢鈞&#13;<br>模特兒：YuifromJamcast</p><p><spanclass><fontstyle>矜貴！Nike原版80's「逃走」王$2,000（少）  &#13;<br> 原只供日本售賣的「剔記」AirForceII「逃走」（Escape）系列竟然有行貨返，搞到波鞋街一帶水貨佬媽聲四起（皆因個個入晒貴價日本貨），大嗌無啖好食！既然「逃走」系列食潮流，於是乎水貨佬各出法寶，重俾佢哋刮到批原汁原味80's製做嘅「逃走」王——EscapeCrossTrainer。</fontstyle></spanclass></p><p><spanclass><fontstyle>速睇！旺角Nike全線冧價  &#13;<br> <spanclass><fontstyle>Presto系列跌破底價！$499-$549&#13;<br> （原價$699-$899）（花園街一帶波鞋店）  &#13;<br> Presto系列「跳樓」早有預兆，事關呢輪班「剔記Fan屎」個個追捧「科時」，試問Presto有乜辦法去到貨！</fontstyle></spanclass></fontstyle></spanclass></p><p><spanclass><fontstyle>PrestoGym$399有交易！&#13;<br> （花園街一帶波鞋店）  &#13;<br> 姑勿論PrestoGym夠唔夠潮流，但Mark價去到$399，可謂今周最抵買波鞋之冠。</fontstyle></spanclass></p><p><spanclass><fontstyle>絨面AirPrestoVR救市！$1,280（少）  &#13;<br> 波鞋街一帶Presto系列仆到直，但在日本方面又話有新Presto限量版推出，今次玩矜貴絨面，睇睇又救唔救到個市！</fontstyle></spanclass></p><p><spanclass><fontstyle>鞋王都跌！「至尊」Dunk跌破$4,000！$3,600（少）  &#13;<br> 高峯期炒過$4,000的SupremeXNike「至尊」Dunk今周竟跌破$4,000！原因係波鞋街一帶開始多貨，結果有人頂爛市；搞到平均做價為$3,600-$3,800。</fontstyle></spanclass></p><p><spanclass><fontstyle>板仔「朱古力」Dunk亦跌$3,300（少）  &#13;<br> 連「至尊」Dunk都跌價，勁揪板牌「朱古力」Dunk就算話限量256對，亦同樣難逃厄運，連鎖反應也！</fontstyle></spanclass></p><p><spanclass><fontstyle>水貨Yohji鬥平硬拼名店「J」  &#13;<br> Crossover令「愛迪達」豬籠入水，這對名店「J」做價$2,000的白色拉鏈鞋，水貨一樣返貨，重Mark低個價$1,680去撼名店，貨源唔多，水貨佬話入志在充撐吓場咁話！</fontstyle></spanclass></p><p><spanclass><fontstyle>Puma「麖皮」Mid-cut快過日本！$680（少）  &#13;<br> 重未見光已被東洋谷到行的「麖皮」Mid-cut，香港居然已有貨賣緊！老實講，Puma喺香港近年都做唔起（太多Hi-tech款），惟獨「麖皮」系列，夠Retro又好襯自然個個受。</fontstyle></spanclass></p><p><spanclass><fontstyle>溜冰鞋王Calcary88限量版$900（J）  &#13;<br> 最新行貨Alphazeta是Calcary的改良版，玄門正宗是Calcary88，為88年冬季奧運會指定的溜冰鞋。&#13;<br> Sarajevo84溜冰鞋$750（J）</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> &#13;<br> 售賣點：&#13;<br> （少）少年堂（23884004）旺角兆萬中心二樓210舖&#13;<br> （J）J-01（28080501）銅鑼灣百德新街57號舖</p></body></html>