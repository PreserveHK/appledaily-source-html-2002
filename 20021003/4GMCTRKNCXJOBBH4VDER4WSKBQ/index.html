<html><header><meta charset="utf-8"><title>新車速報：<br>悍豹積架S-TypeR</title></header><body><h1>新車速報：<br>悍豹積架S-TypeR</h1><p>近年銳意求新嘅英國積架汽車，旗下X-Type及S-Type轎車不乏年輕車迷追捧之餘，早前廠方更推出頂級S-TypeR轎跑車，我哋嘅特派記者更於5月下旬，響澳洲作實地測試㖭；呢部予人耳目一新嘅高性能S-Type型號，最近正式登陸香港，我哋又點可以錯過一試再試嘅機會呢！&#13;<br>&#13;<br>記者：陳偉林&#13;<br>攝影：陳偉強&#13;<br>Model：黃琛瑜</p><p><spanclass><fontstyle>跑格鮮明見個性  &#13;<br> 呢部積架S-TypeR轎跑車，包裝留有原車神髓外，全新RacingFeel嘅鬼面罩、低風阻門邊電鏡，以及四輪18吋跑車合金胎軨組合，望落跑格鮮明富剛勁感外，車尾重置有定風翼，不但有助高速馳騁下嘅穩定性，同時又唔會破壞原車嘅美觀一面㗎！</fontstyle></spanclass></p><p><spanclass><fontstyle>車廂見跑意又豪爽  &#13;<br> 前後兩排重新剪裁嘅高級皮椅，有更貼服舒適感外，全新鋪排嘅表板組合，亦見時尚有活力；四幅式跑車軚環見手感，簡潔表板陳設又有易看嘅方便。除電窗、電鏡及中央門鎖外，唔少得重有原廠高級音響連恒溫冷氣，重有前後六個安全氣袋連充氣簾幕，以及免提式電話裝置㗎！</fontstyle></spanclass></p><p><spanclass><fontstyle>V8機械增壓偈強悍  &#13;<br> 全車至受矚目嘅，莫如一台4.2公升V8偈，既輔有機械增壓器，令起跑加速變得雄渾有力之外，一套追加嘅6前速ZF自動波，轉檔緊湊令引擎發揮至極外，強化吸震設計，加上四輪高效能碟式制動，以及一套積架獨有嘅ComputerActiveTechnologySuspension（CATS）主動式懸掛裝置，每令人有平穩安全嘅循迹演繹呢！</fontstyle></spanclass></p><p><spanclass><fontstyle>積架S-TypeR規格  &#13;<br> 引擎：4196ccV8DOHC機械增壓&#13;<br> 馬力：400ps/6100rpm&#13;<br> 扭力：55.2kgm/3500rpm&#13;<br> 傳動：6前速自動波，後輪驅動&#13;<br> 懸掛：（前）雙搖臂（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：（前）245/40ZR18ContiSportContact（後）275/30ZR18ContiSportContact&#13;<br> 尺碼：4877×1818×1423mm&#13;<br> 軸距：2909mm；車重：1800kg&#13;<br> 0-100公里：5.6秒&#13;<br> 極速：250km/h&#13;<br> 平均耗油：12.5L/100km&#13;<br> 新車售價：$888,000&#13;<br> 車輛提供：積架香港（25200989）&#13;<br> &#13;<br> <b> 記者試後簡評</b> &#13;<br> 優點：改用上一台4.2公升V8偈，匹配機械式增壓裝置，加速凌厲富爆炸力，一套CATS電子懸掛亦見敏銳出眾，不失英式轎車典範。&#13;<br> 缺點：高性能房跑車局限自動波規格，令引擎發揮有一定掣肘，而前排仿桶座椅稍欠穩妥感。</fontstyle></spanclass></p></body></html>