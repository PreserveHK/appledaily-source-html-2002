<html><header><meta charset="utf-8"><title>　　阿松秘書否認追求女主播 - 李八方</title></header><body><h1>　　阿松秘書否認追求女主播 - 李八方</h1><p>財爺阿松個新聞秘書譚志源無情情俾人喺網上傳佢「愛上女主播」，剛好佢上個禮拜陪佢老細去咗加拿大，八方就算想求證都冇辦法。到噚日佢終於現身國慶酒會，八方梗係第一時間問佢究竟係咪情陷女主播？還是主角唔係女主播，係其他傳媒行家？&#13;<br> 光頭源聽見八方一輪嘴咁問，係咁笑笑口不停話：「無聊！」他鄭重否認傳聞，叫大家咪亂講，佢重自嘲自己有個肥肚腩，邊有人要！八方立刻指住佢老細阿松，話佢同樣髮線後退，咪一樣搵到「國寶」，點知光頭源話佢老細都叫有頭髮，佢連頭髮都冇，點會有人鍾意！&#13;<br> 大家掛住追問單緋聞，好似當喺酒會演講嘅主禮人冇到，真係冇乜禮貌。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>