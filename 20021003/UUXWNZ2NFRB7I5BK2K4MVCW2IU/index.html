<html><header><meta charset="utf-8"><title>消費BestBuy：<br>NIKESuperFly$300一對</title></header><body><h1>消費BestBuy：<br>NIKESuperFly$300一對</h1><p>一向以來，波鞋大平賣都給人一種只賣斷碼貨和舊款貨的感覺，更要在工廠大廈同幾百人一齊大搶特搶，有時更貨量不多，無件啱心水，真係貼錢買難受！最近小記知道，某大連鎖店集合全港分店的波鞋，於某大商場內的店舖以超筍價發售，當中不少更是現時大行其道的款式，顏色更以鮮豔系列為主，小記覺得尤以NikeSuperFly最抵買，有空的話不妨去買對心頭好！&#13;<br>記者：梁佩芬&#13;<br>攝影：陳盛臣、周旭文&#13;<br>ImageGirl：Wiki</p><p><spanclass><fontstyle>必掃：款多顏色靚  &#13;<br> 每次SuperFly出街，都要一大清早去專門店等派籌，先可以買到一大對。今次特賣場勁Sell佢，貨量十足之外，近十種的鞋款都是今年顏色鮮豔的新款貨，絕對是襯衫的好選擇；除了皮款式外，更有麖皮款式，着上腳後唔覺焗身用嚟襯秋冬裝就最適合！&#13;<br> 尺碼：8-10&#13;<br> 貨量：約280對&#13;<br> 原價：$599&#13;<br> 特賣價：$300</fontstyle></spanclass></p><p><spanclass><fontstyle>小記推介：濱崎步SuperFly  &#13;<br> 濱崎步喺MagazineVivi中大穿特穿，雖然不是甚麼別注版、限量版，但都成為㗎仔最Hit顏色之一，證明明星的吸引力何其大。小記最鍾意螢光紫紅的鞋身顏色，絕對是眾多SuperFly中最值得掃的頭號鞋款。&#13;<br> 尺碼：	9-10&#13;<br> 貨量：	約5對&#13;<br> 原價：	$599&#13;<br> 特賣價：	$300</fontstyle></spanclass></p><p><spanclass><fontstyle>AirPresto輕身舒適  &#13;<br> 近年NikeAirPresto令死寂的市場再度掀起炒賣熱潮，鞋身只重270g，着上腳後又輕又舒服，外鞋架可用作支撐腳面，一索緊鞋帶便可緊貼雙腳。鞋面覆蓋的保護帳能隔絕灰塵及潮氣，方便清洗。今次特賣主力以深顏色為主，這對白色加螢光黃的系列，便成為淺色的代表。&#13;<br> 尺碼：	M&#13;<br> 貨量：	約2對&#13;<br> 原價：	$799&#13;<br> 特賣價：	$399</fontstyle></spanclass></p><p><spanclass><fontstyle>AirPrestoWoven減半速銷  &#13;<br> 呢個世界唔係所有Crossover都好Sell，AirPrestoWoven就有辦你睇，不倫不類，重以跑鞋為賣點，真係唔明點解有咁嘅構思，所以一向銷路都唔係咁理想。雖然其外形怪怪，不過質料唔錯，有Presto穿着方便又易清洗的優點，又有Woven的透氣好處，顏色百搭夠實用。&#13;<br> 尺碼：	XXS-M&#13;<br> 貨量：	約16對&#13;<br> 原價：	$819&#13;<br> 特賣價：	$410</fontstyle></spanclass></p><p><spanclass><fontstyle>adidas  &#13;<br> <spanclass><fontstyle>高筒鞋減得少  &#13;<br> 甚少介紹高筒鞋，原因都是款式普通又減得少。重以為呢對adidasLifestyle系列的ProshellSD至少都會減一半，估不到只係平一百蚊，貨量不算多，但尺碼齊備，依小記看，是全場最靚的一對高筒波鞋，大家不妨一試。&#13;<br> 尺碼：	4-9&#13;<br> 貨量：	約21對&#13;<br> 原價：	$500&#13;<br> 特賣價：	$400</fontstyle></spanclass></fontstyle></spanclass></p><p><spanclass><fontstyle>OldSchool潮流不死  &#13;<br> OldSchool款式今秋回塘，火辣紅色加上三條間，老遠都知道是adidas的代表作，今次減半出讓，再食埋OldSchool潮流，都幾化算，不過小記略嫌鞋身太厚，着得耐會好焗，不過入秋後腳汗比較少，以價論貨都可以接受。&#13;<br> 尺碼：	5、8&#13;<br> 貨量：	約５對&#13;<br> 原價：	$350&#13;<br> 特賣價：	$175</fontstyle></spanclass></p><p><spanclass><fontstyle>adidas水陸兩棲  &#13;<br> adidas同Nike喺每一個鞋種都拼個你死我活，今季Nike水陸兩用鞋開始沉寂，轉頭adidas就出對同類鞋款，而且做得更具功能更實用，絕對不是為Fashion而設計。鞋款離不開經典三間，尼龍質料不錯，透氣通風，上水一陣就乾爽舒服，平時出街着鞋唔着襪都唔會腳臭。&#13;<br> 尺碼：	5-11&#13;<br> 貨量：	約34對&#13;<br> 原價：	$350&#13;<br> 特賣價：	$175</fontstyle></spanclass></p><p><spanclass><fontstyle>其他選擇  &#13;<br> <spanclass><fontstyle>黑色鞋返學都得  &#13;<br> 特賣場中，Reebok的鞋不算多，皆因最近佢都無乜新貨推出，舊貨又去得七七八八。呢對黑色波鞋，最啱學生哥，因為黑麻麻好似返學鞋，小息放學又可以着住踢波，唔介意打籃球都得，鞋底夠厚，粗着都可以捱到學期尾，話唔定到殘晒重型仔啲！&#13;<br> 尺碼：	7-10&#13;<br> 貨量：	約10對&#13;<br> 原價：	$549&#13;<br> 特賣價：	$275</fontstyle></spanclass></fontstyle></spanclass></p><p><spanclass><fontstyle>NewBalance跑鞋重現  &#13;<br> 話AirPresto係跑鞋，但功能又點比得上真正用作跑步的波鞋呢？NewBalance呢對螢光黃加黑色的跑鞋，鞋底厚避震力強，鞋筒包腳啱啱好，是一對不錯的長跑練習鞋。而每對鞋有六粒鞋釘，可隨意更換，當跑硬地時，毋須加鞋釘，平時行街街都無問題；喺跑道上，就可以隨意加番幾粒鞋釘，防跣又有型。&#13;<br> 尺碼：	7-10&#13;<br> 貨量：	約63對&#13;<br> 原價：	$650&#13;<br> 特賣價：	$260</fontstyle></spanclass></p><p><spanclass><fontstyle>板仔鞋入貨時機  &#13;<br> 自1898年起，做不同類型運動鞋起家的Saucony，近年一入日本市場就改頭換面，將以往超卓的做鞋技術，變成時裝潮流品牌，曾經做成炒賣熱潮，其板仔鞋系列，簡直拍得住Nike，形成一股新勢力。呢兩款板鞋一對就狂減$500，另一對以豹紋設計，鞋形修身，最啱女生穿着。</fontstyle></spanclass></p><p><spanclass><fontstyle>難覓純正Vans  &#13;<br> Vans近年都同不少名牌搞Crossover，最近出街對對都要賣過千元，反而最原本的設計NewJazz就無人問津。雖然唔係好流行，不過今次特賣場標價百二蚊，買嚟粗着都唔錯。&#13;<br> 尺碼：	8-10&#13;<br> 貨量：	約31對&#13;<br> 原價：	$399&#13;<br> 特賣價：	$120</fontstyle></spanclass></p><p>RoyalSportingHouse&#13;<br> 特賣日期：即日起至十月六日&#13;<br> 時間：星期一至四11:00am-10:00pm；星期五至日11:00am-10:30pm&#13;<br> 地址：沙田新城市廣場一期四樓483-486號舖&#13;<br> 電話：26989982</p></body></html>