<html><header><meta charset="utf-8"><title>02馬年潮流界逢馬必Hit</title></header><body><h1>02馬年潮流界逢馬必Hit</h1><p>重有唔夠一個月就係馬年，唔使問，潮流會興同馬有關嘅服飾，牌子方面要昅實有馬仔Logo嘅Polo同Ferrari，至於便服圖案，當然首選馬頭至夠應景，總之愈大愈好；去年蛇年，Nike、adidas、HeadPorter等齊齊發放蛇紋，照理今年會係斑馬紋世界，而手袋、銀包、皮革等Accessories都會玩馬毛料，總之就逢馬都掂梗！&#13;<br>&#13;<br>記者：程美虹　攝影：陳盛臣/程美虹</p><p><spanclass><fontstyle>馬仔牌必受追捧  &#13;<br> 有乜牌子用馬仔Logo？最經典即時諗起PoloRalphLauren，唔理潮流點變，佢都係處於重要位置；另一馬仔猛牌係Ferrari，點解？01年尾潮流界勁推FerrariMonodo360，幾乎個個型仔都以Ferrari做DreamCar，如果你買唔起靚車唔緊要，着飛馬Logo嘅Ferrari服飾都一樣有型。</fontstyle></spanclass></p><p><br> &#13;<br> <spanclass><fontstyle>斑馬紋取代蛇紋  &#13;<br> 去年蛇年，各大小品牌都以蛇紋做賣點；到今年馬年，預計斑馬紋會勁Hit，連帶Accessories都會玩馬毛料！</fontstyle></spanclass></p><p><spanclass><fontstyle>史匹堡新「馬」戲  &#13;<br> 史提芬史匹堡嘅夢工場製作今年嘅動畫大片《Spirit》（《小馬王》），內容根據美國家傳戶曉嘅故事改編而成，此片已被《紐約時報》看好並評為最具鼓勵人心電影，必睇！</fontstyle></spanclass></p><p><spanclass><fontstyle>日本嚟料出馬圖案  &#13;<br> 日本新年係1月1日，同中國生肖一樣係馬年，各品牌服飾和賀年主題都係「YearoftheHorse」，馬仔圖案勢必大Hit，而日本Levi's帶頭出02年限量版手繪飛馬牛仔套裝，不久肯定愈嚟愈多品牌加入馬仔圖案服飾。</fontstyle></spanclass></p><p><spanclass><fontstyle>售賣點：  &#13;<br> &#13;<br> (T)Take5(23755731)&#13;<br> 尖沙嘴加連威老道41號興明大廈1樓&#13;<br> &#13;<br> (J)J.Friendsco.(21368768)&#13;<br> 旺角潮流特區地庫17號舖&#13;<br> &#13;<br> (U)Upstart(27890170)&#13;<br> 太子聯合廣場2樓175A舖</fontstyle></spanclass></p></body></html>