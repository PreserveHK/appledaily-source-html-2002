<html><header><meta charset="utf-8"><title>海外車訊：<br>新版萬事得Demio又嚟喇！</title></header><body><h1>海外車訊：<br>新版萬事得Demio又嚟喇！</h1><p>一眾車迷期待已久嘅新版萬事得Demio，廠方日前終於披露關於此車嘅資料；新車除擁有全新嘅造型及車廂布局之餘，另外重分有Sport、Cozy及Casual型號供用家選擇。若然新車能於今年年底到港的話，相信屆時車壇，又會掀起一場市場爭奪戰喇。&#13;<br>&#13;<br>記者：鄭達基</p><p><spanclass><fontstyle>三個版本形象不同  &#13;<br> 廠方為顧及不同用家嘅口味，故特別為新版Demio推出三個型號供選擇，包括裝有15吋跑車合金胎軨兼賣相極富活力感嘅Sport、實用為上嘅Casual，同埋配備電動軟摺頂嘅Cozy。三者車首造型都略帶有同廠Mazda6嘅影子，加上一對頗有神氣嘅頭燈，因而令賣相變得更具吸引力；而闊大尾燈配搭，不但能給予尾隨車輛有明確提示，可作80度開啟嘅車門，亦能為乘客於上落車時增添不少方便。</fontstyle></spanclass></p><p><spanclass><fontstyle>車廂布局變得吸引  &#13;<br> 至於車廂鋪排方面，新版Demio不但以簡潔易看，同埋空間寬敞為賣點外，布局亦會隨着不同型號而有所不同；其中Sport版車廂會以深藍色為主要色調，襯以銀白面板裝飾，加埋三幅式跑車軚環，一份濃厚嘅跑味油然而生。至於備有電動軟摺頂嘅Cozy就更加吸引，車頂除裝有開關需時甚短嘅電摺軟頂，同埋闊大天窗外，頂級嘅SuperCozy型號更可選擇加裝皮座等豪華裝飾，豪邁之感盡在不言中。</fontstyle></spanclass></p><p><spanclass><fontstyle>引擎表現強而有勁  &#13;<br> 然而，廠方為新版Demio配用兩台全新1.3及1.5公升嘅MZR直4引擎，動力輸出強勁之餘，重有慳油嘅特性；而其中一台1.5公升引擎嘅輸出數值，分別係113ps/6000rpm馬力，以及14.3kgm/4000rpm扭力，因而令新車可有更出色嘅性能表現。</fontstyle></spanclass></p></body></html>