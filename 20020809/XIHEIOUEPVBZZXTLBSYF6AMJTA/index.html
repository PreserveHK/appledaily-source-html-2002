<html><header><meta charset="utf-8"><title>　　翁以登爆軍事機密 - 李八方</title></header><body><h1>　　翁以登爆軍事機密 - 李八方</h1><p>總商會總裁翁以登曾經喺美國軍界服務過好長時間，好多人都知，但佢究竟做啲乜？就好少聽人講，原來佢曾經係美軍嘅談判專家，官拜上校職銜，重專門同大陸解放軍改裝戰鬥機㖭！&#13;<br> 翁以登喺聽日出街嘅港台節目「與CEO對話」將會大講佢啲威水史。原來佢十二歲跟父母移民美國，畢業後就入咗美國軍方，一做二十二年，八十年代以專家身份代表美國同中國進行軍事交流及談判，專門幫助解放軍空軍改裝米格戰鬥機，一直到八九年六四事件爆發，雙方停止軍事交流為止。咁猛料嘅嘢到處講，翁總裁唔怕俾人話洩露國家軍事機密咩？但佢話，唔覺得呢啲係秘密喎。&#13;<br> 作為一個大機構嘅CEO，翁總裁當然有唔少心得，佢話佢最憎人「寸」同懶叻，各位高官要偷師，不妨聽吓。&#13;<br> （圖）翁以登曾經是美軍上校。&#13;<br> <br> &#13;<br> 傳真︰2623-9278&#13;<br> 電郵︰<ahref>politics@appledaily.com </ahref></p></body></html>