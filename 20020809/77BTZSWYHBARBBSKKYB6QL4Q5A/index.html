<html><header><meta charset="utf-8"><title>鏡頭後精靈　鏡頭前大喊<br>GiGi俾反斗B女玩到皺</title></header><body><h1>鏡頭後精靈　鏡頭前大喊<br>GiGi俾反斗B女玩到皺</h1><p>梁詠琪雖然很喜歡小孩子，但最近她與古天樂演出《絕世好B》一場泳池游水戲時，由於BB女不聽話，每次正式拍時就嚎哭，導致頻頻NG，更要由朝拍到晚，最終她與BB女在水中浸到皺皮。</p><p>梁詠琪（GiGi）與古天樂（古仔）主演的《絕世好B》今天開畫，此片以BB做主題，其中一場戲是GiGi穿上泳衣，在泳池教一個BB女游泳。怎料此BB女十分難搞，每次正式拍時，她就會放聲大哭、不肯合作；鏡頭後卻七情上面，十分精靈。<br> &#13;<br> <spanclass>古仔最幸福 &#13;<br> 原本電影公司預計一個小時可拍竣的鏡頭，卻花了六、七個小時，GiGi在電話中表示：「最初監製叫我着背心，但我話喺泳池應該着泳衣比較合理，所以監製就照我要求。拍呢場戲都幾辛苦，因為個BB女幾頑皮，每次正式拍都大喊，咁導演猛叫NG，我都唔記得重拍咗幾多次，搞到我一直浸喺水度，啲皮都浸到皺晒，古仔就幸福過我，因為佢只係坐喺泳池邊講對白，完全唔使落水。」<br> &#13;<br> <spanclass>擔心會出事 &#13;<br> 跟BB拍戲，梁詠琪一早有心理準備不會太容易拍，但絕對想不到一個BB女已令她不知所措，GiGi說：「喺泳池拍嗰陣，個BB要同我一齊游水，拍之前個BB女已經學識咗游水，不過我都好擔心會浸親個BB，所以我同佢媽咪都睇得好實，唔想有意外發生。」</spanclass></spanclass></p></body></html>