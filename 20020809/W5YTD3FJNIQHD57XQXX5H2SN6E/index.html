<html><header><meta charset="utf-8"><title>否認放生電發嗲功<br>馮仁昭四圍超：楊思琦認去李永豪房傾偈</title></header><body><h1>否認放生電發嗲功<br>馮仁昭四圍超：楊思琦認去李永豪房傾偈</h1><p>鄭少秋、汪明荃、楊思琦、林峯同李永豪等成班演員，噚日喺將軍澳新電視城為無綫新劇《血薦軒轅》進行開鏡拜神，無綫特別向各藝員大派開工利是，秋官重即場向阿姐送上熱吻，搞到阿姐好鬼開心。<br> &#13;<br> <spanclass>十日冇返房瞓 &#13;<br> 有報道話楊思琦拍劇時，經常放生電同發嗲功，楊思琦就話：「我身邊嘅朋友冇人話過我。」&#13;<br> 報道又話佢同李家鼎個仔李永豪，因一齊拍呢套劇而日久生情，女方重去埋男仔屋企過夜，楊思琦即場否認話：「唔係事實，我最近同媽咪搬咗去西貢方便返工，但搬去邊我唔需要透露，我唔覺得佢對我有意思，大家係同事，絕對冇男女朋友嘅感覺。」&#13;<br> 至於楊思琦喺內地拍劇期間，十日都冇返房瞓，佢就解釋：「我自己未試過唔返房瞓，我係有去過李永豪間房傾偈，佢爹哋都喺度。」<br> &#13;<br> <spanclass>《天脈傳奇》趕逐奧斯卡 &#13;<br> 電影《天脈傳奇》票房理想，監製鍾再思話已經賣咗《天》片嘅美國版權畀Miramax公司。&#13;<br> 佢哋𠵱家重爭取緊套戲年尾喺美國上畫，如果成事，《天》片就可以趕到提名下年嘅奧斯卡金像獎，而楊紫瓊主演呢部《天》片，大有可能會繼《臥虎藏龍》之後，獲美國本土影片及外語片提名。<br> &#13;<br> <spanclass>張可頤被叫「晶片」 &#13;<br> 張可頤係無綫新劇《烈火雄心Ⅱ》嘅女角之一，佢嘅戲份當然唔少啦，但原來張可頤喺拍攝期間，繼續發揮佢一貫嘅遲到本色，重試過失場冇到，冇人搵到佢，而佢就好似人間蒸發咗一樣，所以啲幕後工作人員咪幫張小姐起咗個「晶片」嘅花名，意思係話佢會隨時消失。</spanclass></spanclass></spanclass></p><p><spanclass>黎明貪新換手機 &#13;<br> 娛樂圈最興玩一窩蜂，近排Nokia出咗部可以用嚟影相嘅電話，雖然個電話得一隻色，機身又重，但就勝在有新意，可以即刻同朋友影相留念。除咗李克勤有呢部電話外，原來黎明都貪得意買咗呢部電話玩，相信部電話好快就會「雄霸」娛樂圈。<br> &#13;<br> <spanclass>黃凱芹十月開騷 &#13;<br> 闊別香港樂壇多年嘅黃凱芹（Chris），喺十月頭會開一至兩場演唱會。張耀榮噚日話一切已經落實，佢哋重會喺下個月召開記者會交代所有詳情。&#13;<br> 至於嘉賓方面，張耀榮話會留番畀阿Chris自己決定，唔知佢會唔會請好友周慧敏復出呢？<br> &#13;<br> <spanclass>陳奕迅大馬行程密 &#13;<br> 陳奕迅今晚會喺馬來西亞，開始佢一連串嘅宣傳活動，聽日晏晝佢會同大班fans喺大馬嘅卡拉OK聚會，舉行一場簽名會。&#13;<br> 陳奕迅聽晚重有一場音樂會，行程好緊迫，不過今晚佢應該都可以抽到時間去食吓佢至鍾意嘅大馬美食嘅！</spanclass></spanclass></spanclass></p></body></html>