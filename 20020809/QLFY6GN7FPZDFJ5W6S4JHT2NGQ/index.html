<html><header><meta charset="utf-8"><title>幕前父女幕後真情合唱<br>八歲瑤瑤鸁晒　王喜慚愧</title></header><body><h1>幕前父女幕後真情合唱<br>八歲瑤瑤鸁晒　王喜慚愧</h1><p>王喜在《烈火雄心II》一劇的結局篇內將主唱插曲《紀德瑤瑤》，日前他與飾演其女兒瑤瑤的八歲小童星成珈瑩一同為該曲錄音，但瑤瑤竟全無NG，反而王喜就因忍不住笑而老貓燒鬚，要向「瑤瑤」道歉。</p><p>王喜跟在電視劇《烈火雄心II》中，飾演其女兒瑤瑤的成珈瑩日前在灣仔唐樓錄音室錄新歌《紀德瑤瑤》，今次是王喜點名找成珈瑩合唱，兩人除了合唱之外，亦有兩段獨白，其間珈瑩表現得好專業，在個多小時的錄音時間內，完全沒有NG，反而經驗老到的王喜，因為忍不住笑和忘記關電話，在小童星前老貓燒鬚，前後NG了四、五次之多，最後王喜更向珈瑩saysorry。<br> &#13;<br> <spanclass>望多讀書 &#13;<br> 對於今次失威，王喜說：「呢個就係我哋呢位小童星有價值之處，佢非常之有水準，直情令我有啲汗顏。不過我唔想佢一直由童星做到大，佢𠵱家咁細個，應該讀多啲書，我唔贊成佢繼續喺娛樂圈發展。」<br> &#13;<br> <spanclass>融洽相處 &#13;<br> 王喜和珈瑩合作拍《烈火雄心II》，大家相處了五個月，十分融洽，他說：「喺我心目中，瑤瑤先至係套劇嘅第一女主角，我提議搵番瑤瑤一齊合唱，因為隻歌係為個結局度身訂做，用咗我同瑤瑤個名嚟做歌名，搵番瑤瑤唱，可以強化個結局，令到觀眾更加記得劇入面嘅角色。」&#13;<br> 採訪、攝影：朱芷瑩</spanclass></spanclass></p></body></html>