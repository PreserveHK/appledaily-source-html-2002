<html><header><meta charset="utf-8"><title>霆鋒暫唔玩　即爭住攝位<br>男版Twins先攻台後襲港</title></header><body><h1>霆鋒暫唔玩　即爭住攝位<br>男版Twins先攻台後襲港</h1><p>謝霆鋒將於下月開始停工，為他暫別娛樂圈作好準備，據悉英皇現正打算用男版Twins來攝霆鋒位。而男版Twins會先在台灣出國語碟，實行由台灣殺入香港。</p><p>謝霆鋒下月除要為官司而忙碌，同時亦推掉不少工作，為暫別娛圈準備。而英皇早已簽下的男版Twins，便「接旨」提前出擊，準備攝霆鋒位。據悉男版Twins原定明年中才推出唱片，但近日英皇已決定安排二人提前在十一月出碟，正面迎撼EMI男子組合Shine。<br> &#13;<br> <spanclass>片商打主意 &#13;<br> 由現年二十歲的關智斌（Kenny）和十七歲的張致恆（Steven）組成的男版Twins，雖然未有正式組合名，但自從二人曝光後，已有片商打他們主意。據知電影《一碌蔗》原本亦斟二人演出，但因英皇希望在年尾集中火力催谷他們，故推掉了片約。<br> &#13;<br> <spanclass>學體操跳舞 &#13;<br> 這隊英皇少男組合目前正跟陳潔靈學唱歌，又隨教Twins翻觔斗的跳舞老師習舞，二人更會學體操，走KinKiKids路線。不過男版Twins會先推出國語碟，從台灣殺出血路，再回港發展。&#13;<br> 對於男版Twins提前出擊，英皇藝人管理部總監霍紋希日前在電話中說：「唔係因為霆鋒暫時休息，我哋先安排男版Twins提前出碟，其實公司簽咗Steven同Kenny都成年，𠵱家佢哋重訓練緊，喺適當時候就會推出市面㗎啦，不過𠵱家都未有確實日子。」&#13;<br> 採訪：朱芷瑩</spanclass></spanclass></p></body></html>