<html><header><meta charset="utf-8"><title>一味窩輪：九倉輪最靚9208</title></header><body><h1>一味窩輪：九倉輪最靚9208</h1><p>美股前晚先低後高，但港股不為所動，十分牛皮，恒指全日波幅僅102點，最後微跌15點，成交縮到43億元，悶死人。&#13;<br> 比較悅目嘅大藍籌有九倉（004），收市報15.7元，進帳6毫，升幅4%。九倉Call輪喺正股帶動下，多數有表現，其中9208同9323分別彈升29%同27%，成為是日升輪榜阿1同阿2。&#13;<br> 9208現價10.8仙，溢價7.3%，槓桿率14.5倍，12月19日到期，數據唔錯。9323現價4.7仙，明年2月到期，溢價29.6%，槓桿率33.4倍。兩件之中去揀，梗係揀數據實際得多嘅9208。&#13;<br> 另一件九倉Call輪9190，數據亦唔曳，玩到11月25日，溢價6.2%，槓桿率12.8倍，現價12.3仙，缺點係成交唔夠9208活躍。不過正股已升近阻力位，想玩九倉Call輪，可以等正股回番多少至上車。<br> &#13;<br> <spanclass>小敲滙豐Put輪 &#13;<br> 昨日期指低水擴闊至99點，即使計及滙恒除息因素，仍低水30點，走短線揸Put輪比較着數，除咗恒指Put輪同新地Put輪外，滙豐Put輪可小敲9234同9123，博正股（005）再試84元。&#13;<br> 章　盛</spanclass></p></body></html>