<html><header><meta charset="utf-8"><title>分手仍是朋友絕無尷尬<br>千嬅、中基一Take搞掂</title></header><body><h1>分手仍是朋友絕無尷尬<br>千嬅、中基一Take搞掂</h1><p>楊千嬅與鄭中基拍了幾年拖終告分手，最近文雋監製的劇集《百分百感覺》由兩人演一對鬥氣冤家，他們做對手戲一take搞掂，甚有默契，果然再見亦是朋友。</p><p>楊千嬅、陳曉東、李彩樺與鄭中基合演劇集《百分百感覺》，而楊千嬅與鄭中基這對分手戀人再度合作演戲，兩人在拍攝現場卻沒有表現尷尬，果然能夠做到再見亦是朋友。&#13;<br> 楊千嬅日前在尖沙嘴拍個唱宣傳片時說：「我同佢（鄭中基）拍嘢冇乜問題呀！我哋都係專業演員，所以大家拍對手戲時，一take就搞掂。其實我同佢𠵱家都係好朋友，所以演對手戲唔覺有任何尷尬。」<br> &#13;<br> <spanclass>敷面膜驚嚇 &#13;<br> 雖然楊千嬅與鄭中基有對手戲，但監製文雋亦十分識做，沒有安排兩人在劇中有親熱鏡頭或扮演情侶，他們在戲中是對鬥氣冤家。千嬅說：「我同佢喺套劇入面唔係做情侶，所以唔會有親熱鏡頭。」楊千嬅在劇中僅客串幾日，飾演方力申的姊姊，有場戲講她在家中做面膜，怎料方力申與東東及鄭中基等人回來，看到她做了面膜的樣子有如「白無常」，嚇了一跳。<br> &#13;<br> <spanclass>友情價客串 &#13;<br> 楊千嬅一直走喜劇戲路，今次在《百》劇當然不會放過她的喜劇天份，她與鄭中基演對手戲時，因為她的表情太搞笑，引得鄭中基都忍俊不禁。現時楊千嬅拍一部片收二百多萬片酬，但今次願意收友情價客串，完全是為了幫方力申與李彩樺。</spanclass></spanclass></p></body></html>