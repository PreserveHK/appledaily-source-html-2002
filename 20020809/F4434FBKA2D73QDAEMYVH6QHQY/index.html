<html><header><meta charset="utf-8"><title>鍾鎮濤個唱歡迎章小蕙到場<br>范姜：光明正大使乜驚！</title></header><body><h1>鍾鎮濤個唱歡迎章小蕙到場<br>范姜：光明正大使乜驚！</h1><p>已向法院申請破產的鍾鎮濤（阿B），將於月尾舉行兩場演唱會，阿B在記者會上表示歡迎任何人，包括章小蕙欣賞演唱會，而女友范姜亦認為不會因此尷尬。</p><p>早前入稟法院申請破產的鍾鎮濤，近日獲張耀榮及東亞娛樂支持，於本月二十七及二十八日舉行兩場名為「鍾鎮濤真心伴我行」的演唱會，他昨日在中環麗嘉酒店舉行記者招待會，女友范姜素貞亦有到場支持。<br> &#13;<br> <spanclass>「以新歌相許」 &#13;<br> 阿B昨日在記者會上被委任為生命熱線大使，他還即席揮毫，除寫下演唱會名稱「真心伴我行」外，阿B還寫了早前債主裕泰興董事羅守耀所贈的兩句格言──「錢財身外物，福自在人心」。阿B在台上坦言這兩句格言正是他目前的心底說話，他接受訪問時說：「我覺得呢兩句說話好有意思，同我𠵱家心情接近，錢唔係一切，況且今次有咁多朋友支持，我惟有作首新歌，以歌相許。」&#13;<br> 目前已答允擔任阿B演唱會嘉賓的歌手包括陳慧琳、郭富城及溫拿五虎等，至於會否讓一對子女觀賞其演唱會，阿B說：「佢哋一定會嚟支持。」那麼會否邀請前妻章小蕙來欣賞呢？阿B說：「張生（張耀榮）話請佢睇，歡迎任何人嚟睇。」<br> &#13;<br> <spanclass>「並非搞噱頭」 &#13;<br> 記者其後問阿B女友范姜，會否因張耀榮邀請章小蕙欣賞演唱會而感到尷尬，她聞言即說：「嚟咗先算啦。」再問范姜會否懼怕，她說：「光明正大，做乜嘢要驚！」范姜表示，出席演唱會已是一種支持，其他一切事情有經理人公司幫忙，問她的工作是否負責煲湯給阿B補身，范姜即笑說：「我唔識煲香港湯，我淨係識煲雪梨蘋果湯，佢𠵱家都飲緊。」&#13;<br> 對於會否真的邀請章小蕙來欣賞阿B演唱會，主辦人張耀榮接受電話訪問時說：「係有打算請佢嚟，但佢嚟唔嚟我控制唔到，佢有自由，我唔係想搞噱頭，總之佢想睇打畀我，我會送飛畀佢。」&#13;<br> 此外，問阿B今次歌酬有多少，他說：「我管錢好矇，交畀經理人理，最重要係朋友支持。」&#13;<br> 採訪：馮美茵&#13;<br> 攝影：羅德光</spanclass></spanclass></p></body></html>