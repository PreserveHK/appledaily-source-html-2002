<html><header><meta charset="utf-8"><title>假髮豔服狂野大突破<br>Twins俾洋漢係咁Fing</title></header><body><h1>假髮豔服狂野大突破<br>Twins俾洋漢係咁Fing</h1><p>平日以純情形象掛帥的Twins昨日出席演唱會記者會時，戴上假髮扮鬼妹，騎住兩個健碩外籍男子的膊頭進場，又被抱起打轉，大跳勁舞，首次作狂野演出。</p><p>下月Twins在紅館舉行的演唱會以嘉年華為主題，製作費達七位數字，並於昨日在港麗酒店舉行記者會。&#13;<br> Twins戴上假髮、身穿鮮豔服裝出場，並由兩個外籍猛男托在肩膊上，跳着勁舞，表演「PongPong」show，二人又被抱起打轉，一反平日清純形象。<br> &#13;<br> <spanclass>假髮似番狗 &#13;<br> 對於昨日的一身打扮，蔡卓妍（阿Sa）笑言是「番狗」，而拍檔鍾欣桐（阿嬌）則指自己是「洋狗」。問Twins騎在男士身上會否感尷尬？二人異口同聲表示不會，阿Sa說：「做嘢啫，平時跳舞同男dancer都會有身體接觸，唔好用呢啲觀點睇啦，而且我哋都冇嘢畀人掂。」<br> &#13;<br> <spanclass>每日勤練舞 &#13;<br> 近日Twins每天會花十小時練歌和學體操等練習，昨日她們即場作「PongPong」表演，據她們的經理人霍紋希（Mani）透露，「PongPong」表演是人叠人騎膊馬，人牆更可叠至一層樓高，Mani說：「我哋想幫佢哋買五千萬保險，但唔知有冇人受。我哋會睇吓安唔安全，如果可以用威吔就會叠到一層樓咁高，如果唔得就減低高度。」阿嬌表示對這表演有點擔心，阿Sa則說：「真係搵條命嚟做賭注，不過買保險就有咗定心丸。」&#13;<br> 另外，Mani表示Twins演唱會的性感服裝要花上六位數字金額外，還應二人要求做了徐小鳳招牌魚尾長裙，又會找來兩位有性格的男歌手，反串扮演Twins《孖寶668》的造型拍攝短片，不過Twins現階段賣關子拒絕透露兩位男歌手是誰。&#13;<br> 採訪：王連連&#13;<br> 攝影：仇志德</spanclass></spanclass></p></body></html>