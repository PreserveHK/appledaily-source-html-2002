<html><header><meta charset="utf-8"><title>　　煲呔今年周身唔得閒 - 李八方</title></header><body><h1>　　煲呔今年周身唔得閒 - 李八方</h1><p>煲呔曾噚日大除夕冇公開活動，原來佢晚上好忙，要去兩場除夕派對，全部私人活動，八方知道佢個仔喺英國番咗嚟，煲呔好高興。&#13;<br> 至於二○○二年嘅願望，佢就話，好簡單，希望香港經濟好，香港百業興旺、市民安居樂業。而作為公務員之首，老董一人之下，佢老兄誓言旦旦話政府一定會竭誠為市民同社會謀福祉，服務大家。&#13;<br> 八方睇嚟，○二年煲呔都好多嘢做，又要執埋陳太手尾，完成房屋架構檢討；又要拍板沙田中環線；又要搞好部長制嘅執行落實，重有班公務員要安撫鼓勵，真係周身唔得閒。&#13;<br> 當然，阿董連任在即，各負責部長亦快出台，唔做好準備工夫，畀啲嘢啲市民睇，又點交差呢？&#13;<br> （圖）煲呔除夕只參加私人聚會，而佢前晚去劉皇發飲宴時就非常畀面，太太（右）重攞住件銀狐皮草㖭。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>