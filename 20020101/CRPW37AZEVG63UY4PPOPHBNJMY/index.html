<html><header><meta charset="utf-8"><title>否認變相減薪責舊員工中傷<br>沈德寶莉美容院生意差裁員</title></header><body><h1>否認變相減薪責舊員工中傷<br>沈德寶莉美容院生意差裁員</h1><p>本報記者昨日接獲報料電話，指健美界名人沈德寶莉的BodyByDeborah未經員工同意，向他們實施減薪制度。沈德寶莉昨日回應稱此謠傳乃被解僱的員工所為，並強烈否認此事，但她坦言近日解僱了一些員工，亦承認公司生意較前差。</p><p>本報記者昨日接獲讀者電話報料，投訴沈德寶莉（Deborah）未經員工同意，近兩、三個月在公司實行新制度，扣起員工三成薪金，當作是借給公司的款項，亦即變相減薪。<br> &#13;<br> <spanclass>掃除公司瘀血 &#13;<br> Deborah昨日在電話回應說：「公司內部嘅事同制度，我唔方便講。但係我想講，啲人要投訴，做乜唔去勞工處，反而要搵你哋（指傳媒）？我承認近日係解僱咗一啲員工，佢哋本身質素唔好，係有問題嘅，成日無故放假，做嘢又唔好，我估計係有人為此唔服氣啦！」&#13;<br> Deborah續說：「嗰啲人中傷我，原因好簡單啫，因為我有知名度，我沈德寶莉個名多人識吖嘛，根本由頭到尾冇變相減薪呢件事。」<br> &#13;<br> <spanclass>一起共度時艱 &#13;<br> 記者問Deborah，其公司BodyByDeborah近來的生意額如何？她說：「如果我話畀你聽生意好過九一一嗰陣，你信唔信吖？我覺得嗰啲人單方面咁講呢件事，對我好唔公平，嗰啲staff好evil（討厭），我嘅壓力就係來自佢哋！喺𠵱家咁困難嘅環境，大家應該齊心啲，一齊共度時艱嘛！」&#13;<br> 昨日記者往位於銅鑼灣的BodyByDeborah巡視，訪問了一些員工關於變相減薪這件事，他們皆稱沒有這件事，但在美容健美中心當眼處，則張貼了大減價的優惠海報，只要付出一千八百元，便可在中心任意使用服務達三個月之久。&#13;<br> 採訪：KittyTai、WongChingMen、HeidiYip、JessicaNgan、DebbieLum、StephenieYeung&#13;<br> 攝影：HoKwokHo、RickyChan、LoTakKwong</spanclass></spanclass></p></body></html>