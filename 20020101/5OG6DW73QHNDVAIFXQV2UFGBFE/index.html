<html><header><meta charset="utf-8"><title>　　司徒華賣字籌款 - 李八方</title></header><body><h1>　　司徒華賣字籌款 - 李八方</h1><p>支聯會水緊？唔係，今年重有二百幾萬盈餘，不過，華叔話做人要未雨綢繆，最近捐款嘅人仍然好多，但係「大餅」明顯多咗，所以華叔決定，今年農曆新年起，搞啲生意做吓。&#13;<br> 八方問華叔想做乜？佢老人家話，想賣字。至於收幾多錢一個字，佢就話隨緣啦。而如果阿董請佢寫，就要睇吓寫乜，總之就多多益善。&#13;<br> 其實，支聯會每年最多的收入嚟自六四燭光集會，噚晚佢哋亦喺尖沙嘴搞咗個除夕和平民主頌嘅燭光晚會，叫大家唔好忘記喺新一年要繼續為自由民主而努力。&#13;<br> ﹙圖﹚支聯會主席司徒華噚晚喺尖沙嘴九龍公園門口舉行和平民主頌嘅燭光晚會，與市民一齊倒數迎二○○二。&#13;<br> <br> &#13;<br> E-mail：<ahref>pf_lee@appledaily.com </ahref></p></body></html>