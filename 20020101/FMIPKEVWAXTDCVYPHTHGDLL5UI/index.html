<html><header><meta charset="utf-8"><title>不滿賽果兼被寸<br>柏芝冇獎環球轟新城不公</title></header><body><h1>不滿賽果兼被寸<br>柏芝冇獎環球轟新城不公</h1><p>新城勁爆頒獎禮前晚舉行，雖然被指分豬肉，但仍有歌手食白果，其中張柏芝沒得獎還被司儀暗寸。環球唱片陳少寶昨開腔表示不滿，指柏芝因不出席而沒有獎。</p><p>新城勁爆頒獎禮前晚在會展舉行，頒發五十七個獎，幾乎人人有份，惟分手情侶張柏芝、陳曉東齊齊食白果。當中張柏芝不但沒獎，還被司儀暗寸。<br> &#13;<br> <spanclass>被寸「白行」 &#13;<br> 前晚司儀快、慢必和Charles提到有不少香港歌手跟外國人合作，說到柏芝拍過韓片《白蘭》時，他們說：「張柏芝都有套韓國片《白蘭》，不過拍完《白蘭》變白行。」似乎暗寸柏芝拍《白》片票房失利，新城頒獎禮又食白果。&#13;<br> 對於柏芝食白果，其所屬的環球唱片香港區總裁陳少寶昨開腔還擊，他在電話中說：「唔到冇獎，就咁簡單。我哋以平常心去睇，攞唔到獎冇所謂，公道自在人心，冇意見㗎。柏芝因為拍《福星報喜》度唔到期，出席唔到頒獎禮。」<br> &#13;<br> <spanclass>王菲致謝 &#13;<br> 新城公關部昨則回應說：「我哋喺九月底已通知唱片公司同歌手關於頒獎禮嘅事，當時咁早又點會知邊個有冇獎？我哋邀請歌手出席，唔代表到嘅歌手一定有獎，好似傅天穎、Mango（王秀琳）、小雪同漢洋，佢哋冇獎都坐成晚啦。」&#13;<br> 其實前晚幾位得獎歌手包括張學友、王菲、張惠妹和台灣組合F4均沒出席頒獎禮，其中王菲更錄了兩段致謝聲帶供大會播放。<br> &#13;<br> <spanclass>飛車爆炸 &#13;<br> 另外，柏芝已答允本月六日為《慈善星輝仁濟夜》飛車演出，而柏芝所飛越的每架車都會安排爆炸，為此無綫與環球都分別為她加碼買保險。&#13;<br> 另外，前晚無綫直播新城勁爆頒獎禮收視平均二十六點，即約有一百六十六萬觀眾收看，反而周六晚無綫《勁歌金曲第四季季選》只有十九點。&#13;<br> 採訪：朱芷瑩、胡比、梁詠怡&#13;<br> 攝影：陳志嵐、馬啟然、陳慧安</spanclass></spanclass></spanclass></p></body></html>