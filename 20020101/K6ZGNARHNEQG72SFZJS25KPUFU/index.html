<html><header><meta charset="utf-8"><title>新車巡禮：<br>2002年日本新車預展</title></header><body><h1>新車巡禮：<br>2002年日本新車預展</h1><p>今日係2002年嘅第一日，相信有好多車迷都想知道，嚟緊新一年會有甚麼新車款推出；而今日我哋就特別為大家，揀選咗部分將於今年內有機會在港推出嘅日本新車，並為大家作個介紹，好等車迷留有一個印象之餘，重可以揀定自己嘅心水車款。&#13;<br>記者：鄭達基</p><p><spanclass><fontstyle>極品NSX  &#13;<br> 預計到港日期：2002年4月&#13;<br> 估計售價：約130萬起&#13;<br> 有乜吸引：一眾車迷期待已久嘅新款極品NSX，經已喺去年12月於日本正式推出，據聞香港代理亦會於今年內按訂單數目而將之引入；新車外表變動雖不大，但所配用嘅3.0及3.2公升引擎，仍能為其提供出色嘅性能表現。而於東京車展亮相嘅NSX-R強化版，亦預算於今年4月喺日本推出。</fontstyle></spanclass></p><p><spanclass><fontstyle>本田W.I.C  &#13;<br> 預計到港日期：2002年5月&#13;<br> 估計售價：約12萬起&#13;<br> 有乜吸引：剛於去年東京車展現身嘅W.I.C概念車，預計會於今年2月於日本本土推出，據聞已有不少水貨商對其感興趣；賣相酷似豐田bB嘅W.I.C，車廂配搭及設備皆吸引，而一台660cc引擎，亦能為W.I.C提供有出眾嘅性能表現。</fontstyle></spanclass></p><p><spanclass><fontstyle>萬事得Demio  &#13;<br> 預計到港日期：2002年１１月&#13;<br> 估計售價：約11萬起&#13;<br> 有乜吸引：屬第2代嘅新版Demio，外形明顯較前變得圓渾有致，望落去更加似一部縮水Premacy；而車廂布局亦會作出更改，就連用作保護乘客嘅安全設施亦會有所加強．除此之外，新車將會起用一台全新設計嘅1.4公升引擎，馬力及扭力輸出仍有待廠方公布後方可確實。</fontstyle></spanclass></p><p><spanclass><fontstyle>萬事得Atenza  &#13;<br> 預計到港日期：2002年9月&#13;<br> 估計售價：約港幣20萬起&#13;<br> 有乜吸引：曾於東京車展上亮相嘅Atenza，將會於4月喺日本本土推出，而新車亦有望於9月左右抵港，但會否沿用626嘅名字，定還是Atenza則仍屬未知之數；另外暫時所知新車會起用一台全新嘅2.3公升直4偈，馬力輸出約為145匹。</fontstyle></spanclass></p><p><spanclass><fontstyle>豐田Harrier  &#13;<br> 預計到港日期：2002年12月&#13;<br> 估計售價：約38萬起&#13;<br> 有乜吸引：現時仍在熱賣中嘅豐田Harrier（即凌志RX300），為迎擊寶馬X5車系等同級對手嘅競爭，故會於嚟緊嘅11月推出全新版本；除外形有變外，新車更有機會採用一台全新嘅4.0公升V6偈作核心，配合埋現有嘅3.0公升引擎，實行給予用家有更多選擇。</fontstyle></spanclass></p><p><spanclass><fontstyle>豐田WiLLVC  &#13;<br> 預計到港日期：2002年9月&#13;<br> 估計售價：約18萬起&#13;<br> 有乜吸引：呢部WiLLVC與WiLLVi及WiLLVS相同，都係以獨特嘅賣相作號召，而車廂內嘅設備又見先進齊全，從而為用家帶來不少方便；另外，新車所配用嘅一台1.3公升直4引擎，馬力輸出有88匹。有如此配搭，相信WiLLVC定會廣受車迷歡迎。</fontstyle></spanclass></p><p><spanclass><fontstyle>日產Cefiro  &#13;<br> 預計到港日期：2002年11月&#13;<br> 估計售價：約22萬起&#13;<br> 有乜吸引：將於今年9月於日本本土推出嘅新款Cefiro，車首造型將會採用類似現有InfinitiQ45嘅設計，車廂布局及配置亦會有所改動；至於機械方面，新車將會加入一台3.5公升引擎，以迎合用家嘅需要，但屬實與否仍有待新車推出後方可作實。</fontstyle></spanclass></p><p><spanclass><fontstyle>日產mm  &#13;<br> 預計到港日期：2002年5月&#13;<br> 估計售價：約11萬起&#13;<br> 有乜吸引：剛於去年10月東京車展展出嘅日產mm概念車（據聞此車為新版March嘅概念型號），將會響2002年2月正式投產，快者可望於新車推出後不久抵港㖭；據聞新車將有多台引擎選擇，以迎合不同用家嘅需要。</fontstyle></spanclass></p><p><spanclass><fontstyle>日產Elgrand  &#13;<br> 預計到港日期：2002年8月&#13;<br> 估計售價：約42萬起&#13;<br> 有乜吸引：一向走北美車Feel路線嘅Elgrand，亦預算於今年推出新一代型號，雖然賣相大致上與現有型號相近，但較圓渾嘅車體設計，以及全新嘅車首造型，全都予人有耳目一新之感；另外有消息指出，謂新一代Elgrand會改用前輪驅動模式，以增強行車嘅操控性。</fontstyle></spanclass></p><p><spanclass><fontstyle>大發Copen  &#13;<br> 預計到港日期：2002年8月&#13;<br> 估計售價：約13萬起&#13;<br> 有乜吸引：賣相酷似奧迪TTRoadster，兼採用電摺硬頂設計嘅大發Copen，預計於今年4月喺日本推出，快者可望於下半年抵港；佢除咗嗰個電摺硬頂開關需時頗短，使用夠晒方便之餘，一台660cc直4Turbo引擎，亦能為其提供有充裕嘅動力輸出。</fontstyle></spanclass></p><p><spanclass><fontstyle>三菱eK．Wagon  &#13;<br> 預計到港日期：2002年6月&#13;<br> 估計售價：約12萬起&#13;<br> 有乜吸引：雖然代理方面未有意引入經已在日本本土推出嘅eK．Wagon，但據聞已有水貨車行打其主意；新車除賣相吸引，車廂配搭方便易用外，一台657cc直3SOHC引擎所輸出嘅動力亦見充裕，用作日常代步實在適合不過。</fontstyle></spanclass></p></body></html>